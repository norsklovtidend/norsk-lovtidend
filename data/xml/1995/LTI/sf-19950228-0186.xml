<!DOCTYPE html><html lang="no"><head><title>Forskrift om overgangsbestemmelser – losplikt og losgebyrer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1995-02-28-186</dd><dt class="dokid">DokumentID</dt><dd class="dokid">LTI/forskrift/1995-02-28-186</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 4</dd><dt class="dateInForce">I kraft fra</dt><dd class="dateInForce">1995-05-01 – 1996-04-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1994-12-23-1129/§17</li><li>lov/1989-06-16-59/§13</li></ul></dd><dt class="dateOfPublication">Kunngjort</dt><dd class="dateOfPublication">1995-03-15</dd><dt class="title">Tittel</dt><dd class="title">Forskrift om overgangsbestemmelser – losplikt og losgebyrer.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 28. februar 1995 med hjemmel i forskrift av 23. desember 1994 nr. 1129 om plikt til å bruke los i norske farvann § 17 jfr. lov av 16. juni 1989 nr. 59 om lostjenesten § 13.</dd><dt class="refid">RefID</dt><dd class="refid">forskrift/1995-02-28-186</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsbestemmelser – losplikt og losgebyrer.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>Vedlegg<ul class="tocSubUl"><li>Egenerklæring i forbindelse med overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-02-28-186" id="dokument"><h1>Forskrift om overgangsbestemmelser – losplikt og losgebyrer.</h1><article class="legalArticle" data-lovdata-URL="LTI/forskrift/1995-02-28-186/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Uten hinder av bestemmelsene i § 6 i forskrift av 23. desember 1994 nr. 1129 om plikt til å bruke los i norske farvann, kan et lospliktig fartøy seile uten å nytte statslos dersom fartøyet nytter havnelos etter ordning som er etablert før 1. mai 1995. Unntaket gjelder bare fra grensen for lospliktig farvann og inn til eller ut fra havnen langs korteste og sikreste led. Vedkommende losoldermann kan, når hensynet til sikkerheten krever det, ved enkeltvedtak pålegge fartøyet å nytte statslos.</article></article><article class="legalArticle" data-lovdata-URL="LTI/forskrift/1995-02-28-186/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hinder av bestemmelsene i § 6 i forskrift av 23. desember 1994 nr. 1129 om plikt til å bruke los i norske farvann kan et lospliktig fartøy, som en overgangsordning, seile uten å nytte los dersom vilkårene nedenfor er oppfylt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Fartøyet fører ikke last som nevnt i gruppe 1 i vedlegg 2 til forskrift av 23. desember 1994 nr. 1129 om plikt til å bruke los i norske farvann.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Føreren har etter 1. januar 1994 hatt minst 6 seilinger hver vei med fartøyet eller et tilsvarende fartøy i den led der unntaket gjelder.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Føreren kan kommunisere problemfritt på skandinavisk.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Føreren har sendt søknad om farledsbevis på fastsatt skjema slik at Kystdirektoratet har mottatt den innen den fristen som er fastsatt av direktoratet.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ordningen gjelder ikke i områder der fartøyet pr. 30. april 1995 har plikt til å bruke los og det ikke er gitt dispensasjon fra denne plikten.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Føreren må, før han vil benytte seg av overgangsordningen, fylle ut en egenerklæring som vist i vedlegg til disse overgangsbestemmelsene. Egenerklæringen sendes til Kystdirektoratet, og føreren kan ikke benytte seg av overgangsordningen før han har fått skriftlig melding fra Kystdirektoratet eller den det bestemmer, om at han kan seile uten å bruke los.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Dersom søknaden om farledsbevis ikke er mottatt innen fastsatt dato, kan føreren ikke lenger benytte seg av overgangsordningen.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Overgangsordningen kan benyttes av føreren til søknaden om farledsbevis er ferdigbehandlet, og han har fått melding om utfallet av behandlingen.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Dersom hensynet til sikkerheten krever det, kan Kystdirektoratet eller den det bemyndiger, ved enkeltvedtak bestemme at en skipsfører ikke skal kunne nytte overgangsordningen eller sette vilkår for om og hvordan ordningen skal gjelde. Dette gjelder også etter at det er gitt melding som nevnt i punkt 3.</article></article><article class="legalArticle" data-lovdata-URL="LTI/forskrift/1995-02-28-186/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ordningen som gjelder for føreren etter § 2, gjelder også, på samme vilkår som for føreren, for andre av fartøyets navigatører.</article></article><article class="legalArticle" data-lovdata-URL="LTI/forskrift/1995-02-28-186/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når et fartøy nytter overgangsordningen, må en navigatør som fyller vilkårene i disse overgangsbestemmelsene, være til stede på broen og forestå manøvreringen og navigeringen. Forøvrig gjelder bestemmelsene i § 11 tredje ledd i forskrift av 23. desember 1994 nr. 1129 om plikt til å bruke los i norske farvann tilsvarende.</article></article><article class="legalArticle" data-lovdata-URL="LTI/forskrift/1995-02-28-186/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kystdirektoratet eller den det bemyndiger, kan ved enkeltvedtak bestemme at også andre enn dem som er nevnt i §§ 2 og 3 kan omfattes av overgangsordningen. Ved vurderingen skal det bl.a. legges vekt på om vedkommende kan kommunisere problemfritt på skandinavisk eller engelsk.</article></article><article class="legalArticle" data-lovdata-URL="LTI/forskrift/1995-02-28-186/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Overgangsordningen fritar ikke fra plikten til å betale losberedskapsgebyr.</article></article><article class="legalArticle" data-lovdata-URL="LTI/forskrift/1995-02-28-186/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse overgangsbestemmelser trer i kraft 1. mai 1995 og gjelder til senest 30. april 1996.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-02-28-186/KAPITTEL_1" data-partID="k1"><h2>Vedlegg</h2><section class="section" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1995-02-28-186/KAPITTEL_1-1" data-partID="k1-1"><h3>Egenerklæring i forbindelse med overgangsbestemmelser</h3><article class="defaultP" data-text-size="small">Fastsatt av Fiskeridepartementet...... i medhold av § 17 annet ledd i forskrift om losplikt i norske farvann<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/1/punkt/1/" id="kapittel-1-kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/1/punkt/1/ledd/1/" id="kapittel-1-kapittel-1-punkt-1-ledd-1">Erklæringen gjelder:</article></article></li><li><article class="listArticle" data-absoluteaddress="/kapittel/1/kapittel/1/punkt/2/" id="kapittel-1-kapittel-1-punkt-2"><article class="legalP" data-absoluteaddress="/kapittel/1/kapittel/1/punkt/2/ledd/1/" id="kapittel-1-kapittel-1-punkt-2-ledd-1">Førerens/navigatørens navn: <span class="data-pronounced-line">Nasjonalitet:</span></article></article></li><li><article class="listArticle" data-absoluteaddress="/kapittel/1/kapittel/1/punkt/3/" id="kapittel-1-kapittel-1-punkt-3"><article class="legalP" data-absoluteaddress="/kapittel/1/kapittel/1/punkt/3/ledd/1/" id="kapittel-1-kapittel-1-punkt-3-ledd-1">Adresse:</article></article></li><li><article class="listArticle" data-absoluteaddress="/kapittel/1/kapittel/1/punkt/4/" id="kapittel-1-kapittel-1-punkt-4"><article class="legalP" data-absoluteaddress="/kapittel/1/kapittel/1/punkt/4/ledd/1/" id="kapittel-1-kapittel-1-punkt-4-ledd-1">Telefon om bord:</article></article></li><li><article class="listArticle" data-absoluteaddress="/kapittel/1/kapittel/1/punkt/5/" id="kapittel-1-kapittel-1-punkt-5"><article class="legalP" data-absoluteaddress="/kapittel/1/kapittel/1/punkt/5/ledd/1/" id="kapittel-1-kapittel-1-punkt-5-ledd-1">Fartøyets navn:   Type:   Nasjonalitet:</article></article></li><li><article class="listArticle" data-absoluteaddress="/kapittel/1/kapittel/1/punkt/6/" id="kapittel-1-kapittel-1-punkt-6"><article class="legalP" data-absoluteaddress="/kapittel/1/kapittel/1/punkt/6/ledd/1/" id="kapittel-1-kapittel-1-punkt-6-ledd-1">BT:   LOA:   m   B:   m   MAX D:   m</article></article></li><li><article class="listArticle" data-absoluteaddress="/kapittel/1/kapittel/1/punkt/7/" id="kapittel-1-kapittel-1-punkt-7"><article class="legalP" data-absoluteaddress="/kapittel/1/kapittel/1/punkt/7/ledd/1/" id="kapittel-1-kapittel-1-punkt-7-ledd-1">Rederiets/operatørens navn:</article></article></li><li><article class="listArticle" data-absoluteaddress="/kapittel/1/kapittel/1/punkt/8/" id="kapittel-1-kapittel-1-punkt-8"><article class="legalP" data-absoluteaddress="/kapittel/1/kapittel/1/punkt/8/ledd/1/" id="kapittel-1-kapittel-1-punkt-8-ledd-1">Rederiets/operatørens adresse:</article></article></li><li><article class="listArticle" data-absoluteaddress="/kapittel/1/kapittel/1/punkt/9/" id="kapittel-1-kapittel-1-punkt-9"><article class="legalP" data-absoluteaddress="/kapittel/1/kapittel/1/punkt/9/ledd/1/" id="kapittel-1-kapittel-1-punkt-9-ledd-1">Telefon:   Telefax:</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/punkt/10/" id="kapittel-1-kapittel-1-punkt-10"><span class="data-originalId">2.</span><article class="legalP" data-absoluteaddress="/kapittel/1/kapittel/1/punkt/10/ledd/1/" id="kapittel-1-kapittel-1-punkt-10-ledd-1">Kvalifikasjoner m.m.:</article><article class="legalP" data-absoluteaddress="/kapittel/1/kapittel/1/punkt/10/ledd/2/" id="kapittel-1-kapittel-1-punkt-10-ledd-2">Jeg har satt meg inn i forskrift av 28. februar 1995 nr. 186 om overgangsbestemmelser om losplikt mm. fastsatt av Fiskeridepartementet og bekrefter at jeg fyller vilkårene i bestemmelsene for å kunne seile uten å nytte los i ledene oppgitt nedenfor og der jeg etter 1. januar 1994 har forestått navigeringen ved til sammen minst 6 seilinger hver vei med ovennevnte fartøy eller tilsvarende fartøy:</article></article></li><li><article class="listArticle" data-absoluteaddress="/kapittel/1/kapittel/1/punkt/11/" id="kapittel-1-kapittel-1-punkt-11"><article class="legalP" data-absoluteaddress="/kapittel/1/kapittel/1/punkt/11/ledd/1/" id="kapittel-1-kapittel-1-punkt-11-ledd-1">Led:</article></article></li><li><article class="listArticle" data-absoluteaddress="/kapittel/1/kapittel/1/punkt/12/" id="kapittel-1-kapittel-1-punkt-12"><article class="legalP" data-absoluteaddress="/kapittel/1/kapittel/1/punkt/12/ledd/1/" id="kapittel-1-kapittel-1-punkt-12-ledd-1">Fra   Til</article><article class="legalP" data-absoluteaddress="/kapittel/1/kapittel/1/punkt/12/ledd/2/" id="kapittel-1-kapittel-1-punkt-12-ledd-2">Dersom seilingene har vært foretatt med annet fartøy enn det erklæringen gjelder for, gi følgende opplysninger om det andre fartøyet eller de andre fartøyene:</article></article></li><li><article class="listArticle" data-absoluteaddress="/kapittel/1/kapittel/1/punkt/13/" id="kapittel-1-kapittel-1-punkt-13"><article class="legalP" data-absoluteaddress="/kapittel/1/kapittel/1/punkt/13/ledd/1/" id="kapittel-1-kapittel-1-punkt-13-ledd-1">Fartøyets navn:   Type:   Nasjonalitet:</article></article></li><li><article class="listArticle" data-absoluteaddress="/kapittel/1/kapittel/1/punkt/14/" id="kapittel-1-kapittel-1-punkt-14"><article class="legalP" data-absoluteaddress="/kapittel/1/kapittel/1/punkt/14/ledd/1/" id="kapittel-1-kapittel-1-punkt-14-ledd-1">BT:   LOA:   m   B:   m   MAX D:   m</article></article></li><li><article class="listArticle" data-absoluteaddress="/kapittel/1/kapittel/1/punkt/15/" id="kapittel-1-kapittel-1-punkt-15"><article class="legalP" data-absoluteaddress="/kapittel/1/kapittel/1/punkt/15/ledd/1/" id="kapittel-1-kapittel-1-punkt-15-ledd-1">Rederiets/operatørens navn:</article></article></li><li><article class="listArticle" data-absoluteaddress="/kapittel/1/kapittel/1/punkt/16/" id="kapittel-1-kapittel-1-punkt-16"><article class="legalP" data-absoluteaddress="/kapittel/1/kapittel/1/punkt/16/ledd/1/" id="kapittel-1-kapittel-1-punkt-16-ledd-1">Rederiets/operatørens adresse:</article><article class="legalP" data-absoluteaddress="/kapittel/1/kapittel/1/punkt/16/ledd/2/" id="kapittel-1-kapittel-1-punkt-16-ledd-2">Har noen av fartøyene ovenfor vært underlagt regler om losplikt i noen av ledene nevnt ovenfor? Ja/Nei. Hvis svaret er ja, gi opplysninger om følgende:</article></article></li><li><article class="listArticle" data-absoluteaddress="/kapittel/1/kapittel/1/punkt/17/" id="kapittel-1-kapittel-1-punkt-17"><article class="legalP" data-absoluteaddress="/kapittel/1/kapittel/1/punkt/17/ledd/1/" id="kapittel-1-kapittel-1-punkt-17-ledd-1">Fartøyets navn:</article></article></li><li><article class="listArticle" data-absoluteaddress="/kapittel/1/kapittel/1/punkt/18/" id="kapittel-1-kapittel-1-punkt-18"><article class="legalP" data-absoluteaddress="/kapittel/1/kapittel/1/punkt/18/ledd/1/" id="kapittel-1-kapittel-1-punkt-18-ledd-1">Hvilke leder det har vært losplikt:</article><article class="legalP" data-absoluteaddress="/kapittel/1/kapittel/1/punkt/18/ledd/2/" id="kapittel-1-kapittel-1-punkt-18-ledd-2">Har det vært gitt dispensasjon fra losplikten: Ja/Nei. Hvis svaret er ja, legg ved kopi av dispensasjonen.</article><article class="legalP" data-absoluteaddress="/kapittel/1/kapittel/1/punkt/18/ledd/3/" id="kapittel-1-kapittel-1-punkt-18-ledd-3">Jeg bekrefter at jeg er kjent med forskrift om plikt til å bruke los i norske farvann og som trer i kraft den 1. mai 1995. Jeg er klar over at fritaket fra bruk av los bare gjelder i de farleder jeg har oppgitt ovenfor og at jeg ikke kan benytte meg av overgangsordningen før jeg har fått skriftlig melding om det fra Kystdirektoratet eller den det bemyndiger.</article><article class="legalP" data-absoluteaddress="/kapittel/1/kapittel/1/punkt/18/ledd/4/" id="kapittel-1-kapittel-1-punkt-18-ledd-4">Jeg bekrefter at jeg har godt kjennskap til alle regler som gjelder for seilas og for anløp av havner i de leder som er nevnt ovenfor, og at jeg har godt kjennskap til beredskap og prosedyrer av betydning for sikkerhet og miljø, herunder oljevernberedskapen. Jeg er i stand til å kommunisere problemfritt på et skandinavisk språk.</article><article class="legalP" data-absoluteaddress="/kapittel/1/kapittel/1/punkt/18/ledd/5/" id="kapittel-1-kapittel-1-punkt-18-ledd-5">Jeg er kjent med at fritaket fra losplikten ikke gjelder dersom fartøyet fører farlig og/eller forurensende last i bulk slik som nevnt i gruppe 1 i vedlegg 2 til forskrift om plikt til å bruke los i norske farvann. Jeg er videre kjent med at fritaket heller ikke gjelder i område der fartøyet pr. 30. april 1995 ifølge generelle regler skulle nytte los, og det ikke er gitt dispensasjon.<ul class="defaultList"><li><article class="listArticle" data-absoluteaddress="/kapittel/1/kapittel/1/punkt/18/ledd/5/punkt/1/" id="kapittel-1-kapittel-1-punkt-18-ledd-5-punkt-1"><article class="legalP" data-absoluteaddress="/kapittel/1/kapittel/1/punkt/18/ledd/5/punkt/1/ledd/1/" id="kapittel-1-kapittel-1-punkt-18-ledd-5-punkt-1-ledd-1">Forpliktende underskrift</article></article></li></ul></article></article></li></ul></article></section></section></main></body></html>