<!DOCTYPE html><html lang="no"><head><title>Forskrift om tekniske krav for DECT-teleterminalutstyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1995-03-16-256</dd><dt class="dokid">DokumentID</dt><dd class="dokid">LTI/forskrift/1995-03-16-256</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 5</dd><dt class="dateInForce">I kraft fra</dt><dd class="dateInForce">1995-03-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29/§1</li><li>forskrift/1987-06-05-461</li><li>forskrift/1994-10-07-923</li></ul></dd><dt class="dateOfPublication">Kunngjort</dt><dd class="dateOfPublication">1995-04-04</dd><dt class="title">Tittel</dt><dd class="title">Forskrift om tekniske krav for DECT-teleterminalutstyr.</dd><dt class="miscInformation">Annet om dokumentet</dt><dd class="miscInformation">Fastsatt av Statens teleforvaltning 16. mars 1995 med hjemmel i lov av 29. april 1899 om Eneret for Staten til Befordring af Meddelelse ved Hjælp af Telegraflinjer og lignende Anlæg § 1 (telegrafloven), jfr. kgl.res. av 5. juni 1987 nr. 461 pkt. 2 og Samferdselsdepartementets delegeringsvedtak av 7. oktober 1994 nr. 923. Jfr. EØS-avtalens vedlegg II, kap. XVIII, pkt. 4d, EØS-komitéens beslutning nr. 39/94 av 15. desember 1994 (Kommisjonsvedtak 94/471/EF).</dd><dt class="refid">RefID</dt><dd class="refid">forskrift/1995-03-16-256</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tekniske krav for DECT-teleterminalutstyr.<ul class="tocSubUl"><li>§ 1. Virkeområde</li><li>§ 2. Andre relevante forskrifter</li><li>§ 3. Tekniske krav</li><li>§ 4. Merking</li><li>§ 5. Dispensasjon</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-16-256" id="dokument"><h1>Forskrift om tekniske krav for DECT-teleterminalutstyr.</h1><article class="legalArticle" data-lovdata-URL="LTI/forskrift/1995-03-16-256/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift får anvendelse på DECT-teleterminalutstyr i frekvensbåndet 1880 – 1900 MHz.</article></article><article class="legalArticle" data-lovdata-URL="LTI/forskrift/1995-03-16-256/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Andre relevante forskrifter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I tillegg til de tekniske kravene i denne forskrift, gjelder kravene i «Forskrift om teleterminalutstyr der det foreligger felles tekniske reguleringer under EØS» (fastsatt av Samferdselsdepartementet 7. september 1994 nr. 867).</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For DECT-teleterminalutstyr som er beregnet på tilknytning til offentlige telenett, direkte eller indirekte, gjelder i tillegg kravene i forskrift(er) om typegodkjenning for de(t) telenett utstyret kan tilknyttes.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Bestemmelser om merking av teleterminalutstyr som skal tilknyttes telenett det ikke foreligger felles tekniske reguleringer for, finner en i «Forskrift om typegodkjenning av teleterminalutstyr og radioutstyr etter særskilte nasjonale forskrifter» (fastsatt av Samferdselsdepartementet 4. desember 1992 nr. 1134).</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">For DECT-teleterminalutstyr som er beregnet på tilknytning til et offentlig telenett, og som kan benyttes til telefoni, gjelder i tillegg kravene i «Forskrift om telefonikrav for DECT-teleterminalutstyr» (fastsatt av Statens teleforvaltning 16. mars 1995).</article></article><article class="legalArticle" data-lovdata-URL="LTI/forskrift/1995-03-16-256/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tekniske krav</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">DECT-teleterminalutstyr skal oppfylle de krav som fremgår av det tekniske grunnlag for regulering, TBR 6 – «Radio Equipment and Systems (RES); Digital European Cordless Telecommunications (DECT) General Terminal attachment requirements» – desember 1993.<sup class="footnotereference" data-footnotereferencevalue="1" data-unique-footnote-counter="1">1</sup> Dette tekniske grunnlag for regulering omfatter de grunnleggende kravene nevnt i «Forskrift om teleterminalutstyr der det foreligger felles tekniske reguleringer under EØS» (fastsatt av Samferdselsdepartementet 7. september 1994 nr. 867), § 2, fjerde ledd, bokstavene c) til og med e).</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">DECT-teleterminalutstyr består av to deler referert til som fast del (Fixed Part = FP) og bærbar del (Portable Part = PP). Det tekniske grunnlag for reguleringer er formulert slik at FP og PP enten kan typegodkjennes sammen, eller som separate enheter.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> TBR 6 kan bestilles hos Statens teleforvaltning.</article></footer></article><article class="legalArticle" data-lovdata-URL="LTI/forskrift/1995-03-16-256/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den bærbare delen av DECT-teleterminalutstyret (PP) godkjent etter denne forskrift kan påføres CE-merket som beskrevet i «Forskrift om teleterminalutstyr der det foreligger felles tekniske reguleringer under EØS» (fastsatt av Samferdselsdepartementet 7. september 1994 nr. 867).</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Den faste delen av DECT-teleterminalutstyret (FP) kan kun CE-merkes etter «Forskrift om teleterminalutstyr der det foreligger felles tekniske reguleringer under EØS» (fastsatt av Samferdselsdepartementet 7. september 1994 nr. 867) dersom det foreligger godkjenning etter felles tekniske reguleringer for de(t) telenett utstyret skal tilknyttes. Dersom slike felles teknisk reguleringer ikke foreligger, skal FP godkjennes og påføres nasjonal merking som beskrevet i «Forskrift om typegodkjenning av teleterminalutstyr og radioutstyr etter særskilte nasjonale forskrifter» (fastsatt av Samferdselsdepartementet 4. desember 1992 nr. 1134).</article></article><article class="legalArticle" data-lovdata-URL="LTI/forskrift/1995-03-16-256/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens teleforvaltning kan dispensere fra denne forskrift når særlige hensyn tilsier det.</article></article><article class="legalArticle" data-lovdata-URL="LTI/forskrift/1995-03-16-256/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft 16. mars 1995.</article></article></main></body></html>