<!DOCTYPE html><html lang="no"><head><title>Forskrift om frakttilskuddsordninger for korn og kraftfôr under markedsordningen for korn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1995-06-30-633</dd><dt class="dokid">DokumentID</dt><dd class="dokid">LTI/forskrift/1995-06-30-633</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 14</dd><dt class="dateInForce">I kraft fra</dt><dd class="dateInForce">1995-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1995-07-26</dd><dt class="title">Tittel</dt><dd class="title">Forskrift om frakttilskuddsordninger for korn og kraftfôr under markedsordningen for korn.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 30. juni 1995 etter samråd med Norges Bondelag og Norsk Bonde- og Småbrukarlag med hjemmel i lov av 12. mai 1995 nr. 23 om jord § 18 og i medhold av Stortingsvedtak av 14. juni 1995, jfr. St.prp.nr.61 (1994–1995) og Innst.S.nr.200 (1994–1995).</dd><dt class="refid">RefID</dt><dd class="refid">forskrift/1995-06-30-633</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frakttilskuddsordninger for korn og kraftfôr under markedsordningen for korn.<ul class="tocSubUl"><li>Kap. I. Innledende bestemmelser<ul class="tocSubUl"><li>§ 1. Formål</li><li>§ 2. Definisjoner</li></ul></li><li>Kap. II. Mellomfraktordningen<ul class="tocSubUl"><li>§ 3. Grunnlag for tildeling av mellomfrakttilskudd</li><li>§ 4. Soneinndeling for fraktgodtgjørelse til transittanlegget</li><li>§ 5. Videretransport med skip</li><li>§ 6. Transittgodtgjørelse</li><li>§ 7. Frakt til produksjonsanlegg utenom basissted i distrikter med kornunderskudd</li><li>§ 8. Satser for mellomfrakttilskudd</li></ul></li><li>Kap. III. Tilskudd til frakt av kraftfôr (stedsfrakttilskudd)<ul class="tocSubUl"><li>§ 9. Grunnlag for tildeling av stedsfrakttilskudd</li><li>§ 10. Basissteder, egenfraktandel m.v.</li></ul></li><li>Kap. IV. Overgangs- og gjennomføringsbestemmelser<ul class="tocSubUl"><li>§ 11. Overgangsbestemmelser</li><li>§ 12. Dokumentasjon og utbetaling</li><li>§ 13. Regulering av satser</li><li>§ 14. Dispensasjon</li><li>§ 15. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-06-30-633" id="dokument"><h1>Forskrift om frakttilskuddsordninger for korn og kraftfôr under markedsordningen for korn.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-06-30-633/KAPITTEL_1" data-partID="k1"><h2>Kap. I. Innledende bestemmelser</h2><article class="legalArticle" data-lovdata-URL="LTI/forskrift/1995-06-30-633/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med mellomfraktordningen for korn er å utjevne regionale råvareprisforskjeller som følge av geografisk tilhørighet gjennom å gi tilskudd til frakt og håndtering.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Formålet med stedsfraktordningen er å utjevne fraktkostnader ved omsetning av kraftfôr til husdyrproduksjonen.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Innenfor rammen av å utjevne transportkostnader, skal ordningene i sum virke til et mest mulig effektivt fraktsystem for omsetning av korn og kraftfôr.</article></article><article class="legalArticle" data-lovdata-URL="LTI/forskrift/1995-06-30-633/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskrift forstås følgende med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1"><i>Korn:</i> Norskprodusert hvete, rug, bygg, havre og oljefrø.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1"><i>Kraftfôr:</i> Ethvert produkt som faller inn under kraftfôrbegrepet i lov av 22. juni 1928 nr. 27, § 2.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1"><i>Produksjonsanlegg:</i> Anlegg som tilvirker matmel og kraftfôr til husdyrproduksjon.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1"><i>Mottaksanlegg:</i> Anlegg som tar i mot korn direkte fra produsent innenfor markedsordningen for korn.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/2/ledd/1/punkt/5/" id="kapittel-1-paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/2/ledd/1/punkt/5/ledd/1/" id="kapittel-1-paragraf-2-ledd-1-punkt-5-ledd-1"><i>Transittanlegg:</i> Anlegg som mottar korn fra andre anlegg for videresending med skip.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/paragraf/2/ledd/1/punkt/6/" id="kapittel-1-paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/paragraf/2/ledd/1/punkt/6/ledd/1/" id="kapittel-1-paragraf-2-ledd-1-punkt-6-ledd-1"><i>Overskuddsområdet:</i> Fylkene Akershus, Vestfold, Østfold, Telemark, Buskerud, Hedmark og Oppland.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/paragraf/2/ledd/1/punkt/7/" id="kapittel-1-paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/1/paragraf/2/ledd/1/punkt/7/ledd/1/" id="kapittel-1-paragraf-2-ledd-1-punkt-7-ledd-1"><i>Underskuddsområdet:</i> Fylkene utenfor overskuddsområdet.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/paragraf/2/ledd/1/punkt/8/" id="kapittel-1-paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/kapittel/1/paragraf/2/ledd/1/punkt/8/ledd/1/" id="kapittel-1-paragraf-2-ledd-1-punkt-8-ledd-1"><i>Basissteder:</i> Steder med produksjonsanlegg for kraftfôr som danner utgangspunkt for beregning av stedsfrakttilskudd.</article></article></li><li data-li-identifier="i)" data-name="i)"><article class="listArticle" data-absoluteaddress="/kapittel/1/paragraf/2/ledd/1/punkt/9/" id="kapittel-1-paragraf-2-ledd-1-punkt-9"><span class="data-originalId">i)</span><article class="legalP" data-absoluteaddress="/kapittel/1/paragraf/2/ledd/1/punkt/9/ledd/1/" id="kapittel-1-paragraf-2-ledd-1-punkt-9-ledd-1"><i>Egenfraktsone:</i> Et område med sentrum i basisstedet der aktøren selv må dekke kostnadene for frakt ut fra produksjonsanlegg.</article></article></li><li data-li-identifier="j)" data-name="j)"><article class="listArticle" data-absoluteaddress="/kapittel/1/paragraf/2/ledd/1/punkt/10/" id="kapittel-1-paragraf-2-ledd-1-punkt-10"><span class="data-originalId">j)</span><article class="legalP" data-absoluteaddress="/kapittel/1/paragraf/2/ledd/1/punkt/10/ledd/1/" id="kapittel-1-paragraf-2-ledd-1-punkt-10-ledd-1"><i>Egenfraktandel:</i> Fraktsats i egenfraktsonen som den tilskuddsberettigede selv må dekke.</article></article></li><li data-li-identifier="k)" data-name="k)"><article class="listArticle" data-absoluteaddress="/kapittel/1/paragraf/2/ledd/1/punkt/11/" id="kapittel-1-paragraf-2-ledd-1-punkt-11"><span class="data-originalId">k)</span><article class="legalP" data-absoluteaddress="/kapittel/1/paragraf/2/ledd/1/punkt/11/ledd/1/" id="kapittel-1-paragraf-2-ledd-1-punkt-11-ledd-1"><i>Oslofjorden:</i> Kyststrekningen fra svenskegrensen til og med Bamble-området.</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-06-30-633/KAPITTEL_2" data-partID="k2"><h2>Kap. II. Mellomfraktordningen</h2><article class="legalArticle" data-lovdata-URL="LTI/forskrift/1995-06-30-633/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Grunnlag for tildeling av mellomfrakttilskudd</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Vareeier som frakter korn fra overskuddsområdet til underskuddsområdet, ytes mellomfrakttilskudd når kornet enten fraktes fra mottaksanlegg til transittanlegg ved kyst og videre med skip fra Oslofjorden til havner med produksjonsanlegg i underskuddsområdet eller når kornet transporteres direkte landverts.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Nærmeste transittanlegg danner basis for fastsettelse av frakttilskuddets størrelse.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">I de tilfeller korn fraktes direkte landverts fra overskuddsområdet til underskuddsområdet, ytes frakttilskudd tilsvarende satser for frakt fra mottaksanlegg til nærmeste transittanlegg ved Oslofjorden, samt tilskudd tilsvarende satser for frakt videre med skip til mottakers nærmeste kystanlegg.</article></article><article class="legalArticle" data-lovdata-URL="LTI/forskrift/1995-06-30-633/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Soneinndeling for fraktgodtgjørelse til transittanlegget</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det ytes ikke mellomfrakttilskudd for landverts transport av korn fra mottaksanlegg som ligger til og med 20 km fra et transittanlegg ved kysten. Fra og med 21 km ytes et differensiert frakttilskudd etter følgende soneinndeling, jf. § 8. Avstanden fra mottaksanlegg til transittanlegg rundes av til nærmeste hele kilometer.<table><thead><tr><th data-text-align="left" data-vertical-align="top">Sone</th><th data-text-align="left" data-vertical-align="top">Avstand</th></tr></thead><tbody><tr><td data-text-align="left" data-vertical-align="top">Sone 0</td><td data-text-align="left" data-vertical-align="top">0 – 20 km</td></tr><tr><td data-text-align="left" data-vertical-align="top">Sone 1</td><td data-text-align="left" data-vertical-align="top">21 – 50 km</td></tr><tr><td data-text-align="left" data-vertical-align="top">Sone 2</td><td data-text-align="left" data-vertical-align="top">51 – 100 km</td></tr><tr><td data-text-align="left" data-vertical-align="top">Sone 3</td><td data-text-align="left" data-vertical-align="top">101 – 150 km</td></tr><tr><td data-text-align="left" data-vertical-align="top">Sone 4</td><td data-text-align="left" data-vertical-align="top">Over 150 km.</td></tr></tbody></table></article></article><article class="legalArticle" data-lovdata-URL="LTI/forskrift/1995-06-30-633/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Videretransport med skip</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Det ytes mellomfrakttilskudd for frakt av korn med skip fra Oslofjorden til produksjonsanlegg for matmel samt basissteder for tilvirkning av kraftfôr utenfor overskuddsområdet.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Ved frakt til produksjonsanlegg for tilvirking av kraftfôr utenfor basissted, fastsettes størrelsen på tilskuddet særskilt for de enkelte anlegg, jf. § 10.</article></article><article class="legalArticle" data-lovdata-URL="LTI/forskrift/1995-06-30-633/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Transittgodtgjørelse</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Det ytes en transittgodtgjørelse for korn som fraktes fra mottaksanlegg via transittanlegg, og deretter skipes ut av overskuddsområdet. Godtgjørelsen ytes som et tilskudd til dekning av kostnader til mottak og håndtering ved transittanlegget, samt lasting på skip og vareavgift.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Det gis ikke transittgodtgjørelse for korn som fraktes direkte landverts fra overskuddsområdet til produksjonsanlegg for matmel eller kraftfôr i underskuddsområdet.</article></article><article class="legalArticle" data-lovdata-URL="LTI/forskrift/1995-06-30-633/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Frakt til produksjonsanlegg utenom basissted i distrikter med kornunderskudd</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">For direkte frakt til anleggene Vinstra Bruks Mølle, Skjerva Mølle, Ottadalen Mølle, Hoels Mølle, Etne Bygdemølle, Orkla Mylne &amp; Kornsilo, Røv Mølle og Namdal Kornsilo, ytes mellomfrakttilskudd til frakt av korn når fraktkostnadene for direkte frakt overstiger egenfraktandelen for kraftfôr, jf. § 10.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">For frakt til anleggene i Møre og Romsdal samt Trøndelag nevnt i første ledd, belastes en egenfraktandel tilsvarende fraktkostnaden fra nærmeste basissted etter satser for mellomfrakttilskudd.</article></article><article class="legalArticle" data-lovdata-URL="LTI/forskrift/1995-06-30-633/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Satser for mellomfrakttilskudd</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/6/punkt/1/" id="kapittel-2-paragraf-6-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/6/punkt/1/ledd/1/" id="kapittel-2-paragraf-6-punkt-1-ledd-1">Satsene for frakt til transittanlegg, jf. § 4, er:<table><thead><tr><th data-text-align="left" data-vertical-align="top">Sone</th><th data-text-align="left" data-vertical-align="top">Avstand</th><th data-text-align="left" data-vertical-align="top">Sonesats</th></tr></thead><tbody><tr><td data-text-align="left" data-vertical-align="top">Sone 0</td><td data-text-align="left" data-vertical-align="top">0 – 20 km</td><td data-text-align="left" data-vertical-align="top">0 kr/tonn</td></tr><tr><td data-text-align="left" data-vertical-align="top">Sone 1</td><td data-text-align="left" data-vertical-align="top">21 – 50 km</td><td data-text-align="left" data-vertical-align="top">37 kr/tonn</td></tr><tr><td data-text-align="left" data-vertical-align="top">Sone 2</td><td data-text-align="left" data-vertical-align="top">51 – 100 km</td><td data-text-align="left" data-vertical-align="top">59 kr/tonn</td></tr><tr><td data-text-align="left" data-vertical-align="top">Sone 3</td><td data-text-align="left" data-vertical-align="top">101 – 150 km</td><td data-text-align="left" data-vertical-align="top">90 kr/tonn</td></tr><tr><td data-text-align="left" data-vertical-align="top">Sone 4</td><td data-text-align="left" data-vertical-align="top">Over 150 km</td><td data-text-align="left" data-vertical-align="top">Fastsettes individuelt</td></tr></tbody></table></article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/6/punkt/2/" id="kapittel-2-paragraf-6-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/6/punkt/2/ledd/1/" id="kapittel-2-paragraf-6-punkt-2-ledd-1">Satser for videretransport med skip fra Oslofjorden til underskuddsområdet, jf. § 5:<table><thead><tr><th data-text-align="left" data-vertical-align="top">Til:</th><th data-text-align="left" data-vertical-align="top">Sats</th></tr></thead><tbody><tr><td data-text-align="left" data-vertical-align="top">Kristiansand</td><td data-text-align="left" data-vertical-align="top">50 kr/tonn</td></tr><tr><td data-text-align="left" data-vertical-align="top">Stavanger/Fiskå</td><td data-text-align="left" data-vertical-align="top">55 kr/tonn</td></tr><tr><td data-text-align="left" data-vertical-align="top">Bergen/Vaksdal</td><td data-text-align="left" data-vertical-align="top">65 kr/tonn</td></tr><tr><td data-text-align="left" data-vertical-align="top">Florø</td><td data-text-align="left" data-vertical-align="top">70 kr/tonn</td></tr><tr><td data-text-align="left" data-vertical-align="top">Vestnes</td><td data-text-align="left" data-vertical-align="top">75 kr/tonn</td></tr><tr><td data-text-align="left" data-vertical-align="top">Buvika/Trondheim</td><td data-text-align="left" data-vertical-align="top">80 kr/tonn</td></tr><tr><td data-text-align="left" data-vertical-align="top">Steinkjer</td><td data-text-align="left" data-vertical-align="top">85 kr/tonn</td></tr><tr><td data-text-align="left" data-vertical-align="top">Balsfjord/Bergeneset</td><td data-text-align="left" data-vertical-align="top">110 kr/tonn</td></tr></tbody></table></article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/6/punkt/3/" id="kapittel-2-paragraf-6-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/6/punkt/3/ledd/1/" id="kapittel-2-paragraf-6-punkt-3-ledd-1">Satsen for transittgodtgjørelse utgjør 51 kr/tonn, jf. § 6.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-06-30-633/KAPITTEL_3" data-partID="k3"><h2>Kap. III. Tilskudd til frakt av kraftfôr (stedsfrakttilskudd)</h2><article class="legalArticle" data-lovdata-URL="LTI/forskrift/1995-06-30-633/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Grunnlag for tildeling av stedsfrakttilskudd</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Registrert produsent eller importør av kraftfôr til bruk i husdyrproduksjonen ytes tilskudd når fraktsats fra nærmeste basissted overstiger den fastsatte egenfraktandelen. Det ytes ikke tilskudd til frakt av kraftfôr fra underskuddsområdet tilbake til overskuddsområdet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Stedsfrakttilskuddet i den enkelte kommune fastsettes på grunnlag av beregninger av fraktkostnader for frakt fra nærmeste basissted til sentrum av kommunen. Er kommunen stor i geografisk utstrekning, eller at andre særlige forhold gjør seg gjeldende, kan det fastsettes flere tilskuddssatser innenfor én og samme kommune.</article></article><article class="legalArticle" data-lovdata-URL="LTI/forskrift/1995-06-30-633/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Basissteder, egenfraktandel m.v.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Statens Kornforretning fastsetter hvilke steder som skal defineres som basissteder. Ved ikrafttredelse av denne forskrift utgjør Oslo, Moss/Kambo, Kirkenær, Gran, Stange/Romedal, Lena, Hokksund, Larvik, Skien, Kristiansand, Stavanger/Fiskå, Bergen/Vaksdal, Florø, Vestnes, Trondheim, Steinkjer samt Bergeneset basissteder for beregning av stedsfrakttilskudd for kraftfôr.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Statens Kornforretning fastsetter størrelsen på egenfraktsoner, egenfraktandelen samt fraktgrunnlag for beregning av stedsfrakttilskudd. Ved ikrafttredelse av denne forskrift utgjør egenfraktandelen 125 kr/tonn.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Statens Kornforretning utarbeider stedsfraktregulativ fordelt etter kommuner.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1995-06-30-633/KAPITTEL_4" data-partID="k4"><h2>Kap. IV. Overgangs- og gjennomføringsbestemmelser</h2><article class="legalArticle" data-lovdata-URL="LTI/forskrift/1995-06-30-633/§11" data-name="§11" data-partID="§11" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Overgangsbestemmelser</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">I en overgangsperiode på 4 år fra 1. juli 1995, ytes mellomfrakttilskudd til vareeier som frakter korn fra mottaksanlegg:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/paragraf/1/ledd/1/punkt/1/" id="kapittel-4-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/paragraf/1/ledd/1/punkt/1/ledd/1/" id="kapittel-4-paragraf-1-ledd-1-punkt-1-ledd-1">I overskuddsområdet til transittanlegg som ligger nærmere enn 21 km fra mottaksanlegget.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/paragraf/1/ledd/1/punkt/2/" id="kapittel-4-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/paragraf/1/ledd/1/punkt/2/ledd/1/" id="kapittel-4-paragraf-1-ledd-1-punkt-2-ledd-1">Til produksjonsanlegg med underskudd i overskuddsområdet. Frakttilskuddet beregnes her etter sats fra nærmeste anlegg med tilstrekkelig overskudd.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/paragraf/1/ledd/1/punkt/3/" id="kapittel-4-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/paragraf/1/ledd/1/punkt/3/ledd/1/" id="kapittel-4-paragraf-1-ledd-1-punkt-3-ledd-1">I underskuddsområdet når anlegget har overskudd av korn. Tilskuddet beregnes her etter sats til nærmeste anlegg med underskudd.</article></article></li></ul></article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Satsen for frakttilskudd fra mottaksanlegg i overskuddsområdet, som ligger under 21 km fra nærmeste transittanlegg, utgjør i overgangsperioden 20 kr/tonn. For annen frakt fastsettes satsene særskilt i henhold til de satser som gjelder for frakt til transittanlegget.</article></article><article class="legalArticle" data-lovdata-URL="LTI/forskrift/1995-06-30-633/§12" data-name="§12" data-partID="§12" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dokumentasjon og utbetaling</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Statens Kornforretning kan kreve dokumentasjon for utført frakt, faktisk salg av kraftfôr, samt gi nærmere regler om utbetaling av oppgjør for mellomfrakttilskudd og stedsfrakttilskudd.</article></article><article class="legalArticle" data-lovdata-URL="LTI/forskrift/1995-06-30-633/§13" data-name="§13" data-partID="§13" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Regulering av satser</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Statens Kornforretning kan foreta reguleringer av frakttilskuddssatsene ved vesentlige endringer av betingelsene i fraktmarkedet.</article></article><article class="legalArticle" data-lovdata-URL="LTI/forskrift/1995-06-30-633/§14" data-name="§14" data-partID="§14" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Landbruksdepartementet kan dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/1995-06-30-633/§15" data-name="§15" data-partID="§15" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Denne forskrift trer i kraft 1. juli 1995.</article></article></section></main></body></html>