<!DOCTYPE html><html lang="no"><head><title>Forskrift om tilskott til frøavl m.m. i gras, engbelgvekster, rotvekster og grønnsaker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1995-10-16-911</dd><dt class="dokid">DokumentID</dt><dd class="dokid">LTI/forskrift/1995-10-16-911</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 23</dd><dt class="dateInForce">I kraft fra</dt><dd class="dateInForce">1995-10-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-09-01-993</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1995-12-15</dd><dt class="title">Tittel</dt><dd class="title">Forskrift om tilskott til frøavl m.m. i gras, engbelgvekster, rotvekster og grønnsaker.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 16. oktober 1995 med hjemmel i lov 12. mai 1995 nr. 23 om jord (jordlova) § 18, og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1995-10-16-911</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til frøavl m.m. i gras, engbelgvekster, rotvekster og grønnsaker.<ul class="tocSubUl"><li>§ 1. Formål</li><li>§ 2. Generelle bestemmelser</li><li>§ 3. Innmelding og begrensing av arealer</li><li>§ 4. Tilskott</li><li>§ 5. Utbetaling</li><li>§ 6. Tilbakebetaling</li><li>§ 7. Kontroll</li><li>§ 8. Dispensasjon</li><li>§ 9. Klager</li><li>§ 10. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1995-10-16-911" id="dokument"><h1>Forskrift om tilskott til frøavl m.m. i gras, engbelgvekster, rotvekster og grønnsaker.</h1><article class="legalArticle" data-lovdata-URL="LTI/forskrift/1995-10-16-911/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskott gis for å fremme dyrking og frøforsyning av gras, belgvekster, rotvekster og grønnsaker med klimatilpassa sorter.</article></article><article class="legalArticle" data-lovdata-URL="LTI/forskrift/1995-10-16-911/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle bestemmelser</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskott gis til:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Norsk statskontrollert frøavl av godkjente norske sorter av gras, rotvekster og grønnsaker. Frøavlen må foregå på kontrakt med godkjent såvareforretning eller med Frøsenteret Hellerud.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Statskontrollert såvare av godkjente norske sorter av gras, engbelgvekster, rotvekster og grønnsaker som overlagres fra en vekstsesong til den neste. Tilskottet utbetales etter søknad til godkjente såvareforretninger som er ansvarlig for overlagringa, eller til Frøsenteret Hellerud.</article></article></li></ul></article></article><article class="legalArticle" data-lovdata-URL="LTI/forskrift/1995-10-16-911/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innmelding og begrensing av arealer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Såvareforretninger/Frøsenteret Hellerud har følgende frister for innmelding til Statens landbrukstilsyn om frøarealer som planlegges utlagt av hver sort:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Gras og belgvekster – 15. november året før utlegg.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Rotvekster og grønnsaker – 1. februar i utleggsåret.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Eventuelle forslag vedrørende endring av tilskottssatser, omfang av sanering og andre tiltak med virkning på det totale behov for tilskottsmidler legges fram samtidig med dyrkingsplanene.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Omfanget av tilskottsberettiget frødyrking skal godkjennes av Landbrukstilsynet.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Frøavlskontrakter skal kunne sies opp når forsyningssituasjonen gjør dette nødvendig. Det kan godkjennes inntil to års kløverfrøavl etter samme gjenlegg, og inntil tre års grasfrøavl. For engkvein kan det godkjennes inntil fem frøavlsår.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Såvareforretninger/Frøsenteret Hellerud har følgende frister for innmelding til Landbrukstilsynet – Frøkontrollen om frøarealer som skal kontrolleres:</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Grasarealer som skal kontrolleres for arealtilskott – 1. september.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Rotvekstarealer som skal kontrolleres for arealtilskott – 1. juli.</article></article><article class="legalArticle" data-lovdata-URL="LTI/forskrift/1995-10-16-911/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Satsene er fastsatt av Landbruksdepartementet etter samråd med Norges Bondelag og Norsk Bonde- og Småbrukarlag, etter en rammebevilgning gitt under Jordbruksavtalen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Landbruksdepartementet kan endre satsene i samsvar med den aktuelle prisutvikling.<ul class="defaultList"><li data-li-identifier="4.1" data-name="4.1"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">4.1</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1"><i>Pristilskott</i><table><tbody><tr><td data-text-align="left" data-vertical-align="top">Satser for pristilskott (kr pr. kg):</td><td data-text-align="right" data-vertical-align="top" /></tr><tr><td data-text-align="left" data-vertical-align="top" /><td data-text-align="right" data-vertical-align="top">(Basis/sertifisert frø)</td></tr><tr><td data-text-align="left" data-vertical-align="top">Bladfaks</td><td data-text-align="right" data-vertical-align="top">10,-</td></tr><tr><td data-text-align="left" data-vertical-align="top">Strandrør</td><td data-text-align="right" data-vertical-align="top">10,-</td></tr><tr><td data-text-align="left" data-vertical-align="top">Engrapp</td><td data-text-align="right" data-vertical-align="top">20,-</td></tr><tr><td data-text-align="left" data-vertical-align="top">Engkvein</td><td data-text-align="right" data-vertical-align="top">25,-</td></tr><tr><td data-text-align="left" data-vertical-align="top">Løk</td><td data-text-align="right" data-vertical-align="top">200,-</td></tr><tr><td data-text-align="left" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top" /><td data-text-align="right" data-vertical-align="top">(Basis)</td></tr><tr><td data-text-align="left" data-vertical-align="top">Nord-norske timotei-</td><td data-text-align="right" data-vertical-align="top" /></tr><tr><td data-text-align="left" data-vertical-align="top">sorter avlet i Trøndelag</td><td data-text-align="right" data-vertical-align="top">7,50</td></tr></tbody></table></article><article class="legalP" data-absoluteaddress="/paragraf/4/ledd/2/punkt/1/ledd/2/" id="paragraf-4-ledd-2-punkt-1-ledd-2">Pristilskottet skal bare gis for vare som kvalitetsmessig fyller kravene til sertifisering. Dette innebærer at utbetalingene først kan skje når varen er renset, spire- og renhetsundersøkt, og godkjent.</article></article></li><li data-li-identifier="4.2" data-name="4.2"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">4.2</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1"><i>Arealtilskott</i> <ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/1/" id="paragraf-4-ledd-2-punkt-2-ledd-1-punkt-1"><span class="data-originalId">a.</span><span class="miscHeadline"><i>Gras</i></span><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/1/" id="paragraf-4-ledd-2-punkt-2-ledd-1-punkt-1-ledd-1">For engrapp gis et arealtilskott pr. dekar på kr 500,- i gjenleggsåret. For bladfaks og strandrør gis et arealtilskott pr. dekar på kr 400,- i gjenleggsåret. Arealtilskott kan utbetales til gjenlegg med og uten dekkvekst. Arealtilskott kan utbetales når gjenlegget er tilfredsstillende ved innvintring med hensyn til plantebestand og ugrasinnhold og når dyrkingsreglene er fulgt (jfr. vedlegg 7A i forskrift om jordbruksfrø).</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/2/" id="paragraf-4-ledd-2-punkt-2-ledd-1-punkt-1-ledd-2">Følgende faktorer er avgjørende for at et gjenlegg skal kunne betegnes som tilfredsstillende:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/1/ledd/2/punkt/1/" id="paragraf-4-ledd-2-punkt-2-ledd-1-punkt-1-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/2/punkt/1/ledd/1/" id="paragraf-4-ledd-2-punkt-2-ledd-1-punkt-1-ledd-2-punkt-1-ledd-1">For gjenlegg med dekkvekst må halmen være fjernet.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/1/ledd/2/punkt/2/" id="paragraf-4-ledd-2-punkt-2-ledd-1-punkt-1-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/2/punkt/2/ledd/1/" id="paragraf-4-ledd-2-punkt-2-ledd-1-punkt-1-ledd-2-punkt-2-ledd-1">Plantetallet pr. arealenhet kan være relativt lavt, men plantene må være jevnt fordelt.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/1/ledd/2/punkt/3/" id="paragraf-4-ledd-2-punkt-2-ledd-1-punkt-1-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/2/punkt/3/ledd/1/" id="paragraf-4-ledd-2-punkt-2-ledd-1-punkt-1-ledd-2-punkt-3-ledd-1">Forekomsten av vanskelig bekjempbare ugrasarter og arter som vanskelig lar seg rense fra såvaren, må ikke være større enn at dyrkeren kan holde ugraset under kontroll ved hjelp av luking eller kjemiske midler.</article></article></li></ul></article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/2/" id="paragraf-4-ledd-2-punkt-2-ledd-1-punkt-2"><span class="data-originalId">b.</span><span class="miscHeadline"><i>Garantibeløp for Rødkløver</i></span><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/1/" id="paragraf-4-ledd-2-punkt-2-ledd-1-punkt-2-ledd-1">Ved frøavl av tetraploid rødkløver Kolpo gis et garantibeløp på kr 750,- pr. daa, begrenset til 1. års frøeng. Forutsetningen for utbetaling av garantibeløp er at plantebestandet er tilfredsstillende etter overvintring. Ved helt feilslått frøavling utbetales garantibeløpet, og dersom frøavlingen utbringer et mindre beløp enn garantibeløpet, utbetales differensen som tilskott.</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/2/" id="paragraf-4-ledd-2-punkt-2-ledd-1-punkt-2-ledd-2">Ordningen gjelder for frøavl i 1995, 1996 og 1997.</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/3/" id="paragraf-4-ledd-2-punkt-2-ledd-1-punkt-2-ledd-3">Utbetaling:</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/4/" id="paragraf-4-ledd-2-punkt-2-ledd-1-punkt-2-ledd-4">For utbetaling sender forretningene//Frøsenteret Hellerud oppgave til Landbrukstilsynet Frøkontrollen over avlere, areal, frøkvantum og beregnet garantibeløp. Landbrukstilsynet kontrollerer og utbetaler beløpet.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/3/" id="paragraf-4-ledd-2-punkt-2-ledd-1-punkt-3"><span class="data-originalId">c.</span><span class="miscHeadline"><i>Garantibeløp for brytsukkerert Aslaug</i></span><article class="legalP" data-absoluteaddress="/paragraf/4/ledd/2/punkt/2/ledd/1/punkt/3/ledd/1/" id="paragraf-4-ledd-2-punkt-2-ledd-1-punkt-3-ledd-1">Ved frøavl av brytsukkerert Aslaug gis et garantibeløp på kr 10.000,- pr. daa. Forutsetningen for utbetaling av garantibeløp er at avlen vurderes som tilfredsstillende utført ved 1. gangs vekstkontroll. Ved helt feilslått frøavling utbetales garantibeløpet, og dersom frøavlingen utbringer et mindre beløp enn garantibeløpet, utbetales differensen som tilskott.</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/3/ledd/2/" id="paragraf-4-ledd-2-punkt-2-ledd-1-punkt-3-ledd-2">Ordningen gjelder for frøavl i 1995, 1996 og 1997.</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/3/ledd/3/" id="paragraf-4-ledd-2-punkt-2-ledd-1-punkt-3-ledd-3">Utbetaling:</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/3/ledd/4/" id="paragraf-4-ledd-2-punkt-2-ledd-1-punkt-3-ledd-4">For utbetaling sender Frøsenteret Hellerud oppgave til Landbrukstilsynet Frøkontrollen over avlere, areal, frøkvantum og beregnet garantibeløp. Landbrukstilsynet kontrollerer og utbetaler beløpet.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/4/" id="paragraf-4-ledd-2-punkt-2-ledd-1-punkt-4"><span class="data-originalId">d.</span><span class="miscHeadline"><i>Rotvekster</i></span><article class="legalP" data-absoluteaddress="/paragraf/4/ledd/2/punkt/2/ledd/1/punkt/4/ledd/1/" id="paragraf-4-ledd-2-punkt-2-ledd-1-punkt-4-ledd-1">For felter som tas ut etter overvintring eller ved feilslått frøavling, har avleren krav på arealtilskott etter følgende regler:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/4/ledd/1/punkt/1/" id="paragraf-4-ledd-2-punkt-2-ledd-1-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/4/ledd/1/punkt/1/ledd/1/" id="paragraf-4-ledd-2-punkt-2-ledd-1-punkt-4-ledd-1-punkt-1-ledd-1">Det areal som etter inspeksjon tas ut pga. dårlig overvintring, er berettiget til halvt arealtilskott. Dette gjelder også om dyrkeren for egen regning vil la arealet ligge til frøhøsting.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/4/ledd/1/punkt/2/" id="paragraf-4-ledd-2-punkt-2-ledd-1-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/4/ledd/1/punkt/2/ledd/1/" id="paragraf-4-ledd-2-punkt-2-ledd-1-punkt-4-ledd-1-punkt-2-ledd-1">Areal der dyrkingen fullføres etter kontrakter, er berettiget til fullt arealtilskott, selv om feltet ikke gir frø av akseptabel kvalitet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/4/ledd/1/punkt/3/" id="paragraf-4-ledd-2-punkt-2-ledd-1-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/4/ledd/1/punkt/3/ledd/1/" id="paragraf-4-ledd-2-punkt-2-ledd-1-punkt-4-ledd-1-punkt-3-ledd-1">Dersom avlingen av renset, godkjent frø fra et areal utbringer et mindre beløp enn det fastsatte arealtilskott utbetales differansen som tilskott.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/4/ledd/1/punkt/4/" id="paragraf-4-ledd-2-punkt-2-ledd-1-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/4/ledd/1/punkt/4/ledd/1/" id="paragraf-4-ledd-2-punkt-2-ledd-1-punkt-4-ledd-1-punkt-4-ledd-1">Areal som ikke blir godkjent ved siste inspeksjon av årsaker som dyrkeren er uten skyld i, er likedan berettiget til fullt arealtilskott.</article></article></li></ul></article><article class="legalP" data-absoluteaddress="/paragraf/4/ledd/2/punkt/2/ledd/1/punkt/4/ledd/2/" id="paragraf-4-ledd-2-punkt-2-ledd-1-punkt-4-ledd-2">Ordinært arealtilskott er på kr 500,- pr. daa.</article></article></li></ul></article></article></li><li data-li-identifier="4.3" data-name="4.3"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">4.3</span><span class="miscHeadline"><i>Tilskott til overlagring av frø av gras, engbelgvekster, rotvekster og grønnsaker</i></span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">Tilskott gis på grunnlag av beholdning av overlagret vare pr. 30. september.</article><article class="legalP" data-absoluteaddress="/paragraf/4/ledd/2/punkt/3/ledd/2/" id="paragraf-4-ledd-2-punkt-3-ledd-2">Tilskott gis til godkjente såvareforretninger/Frøsenteret Hellerud som pr. 30 september har en total lagerbeholdning av frø av alle arter som omfattes av ordningen på minimum 10 tonn.</article><article class="legalP" data-absoluteaddress="/paragraf/4/ledd/2/punkt/3/ledd/3/" id="paragraf-4-ledd-2-punkt-3-ledd-3">Tilskottet beregnes og utbetales for den del av lagerbeholdningen som pr. 30. september overstiger en minimumsgrense på 15% av gjennomsnittlig årlig salg til forbruker og detaljist av frø av norske sorter, frøavlet i Norge eller på kontrakt i utlandet. Salg til annen godkjent såvareforretning regnes ikke med.</article><article class="legalP" data-absoluteaddress="/paragraf/4/ledd/2/punkt/3/ledd/4/" id="paragraf-4-ledd-2-punkt-3-ledd-4">For timotei settes minimumslageret til 10 tonn.</article><article class="legalP" data-absoluteaddress="/paragraf/4/ledd/2/punkt/3/ledd/5/" id="paragraf-4-ledd-2-punkt-3-ledd-5">Kravet til minimumslager gjelder ikke Frøsenteret Hellerud. For frø som ligger på lager pr. 30. september gis Frøsenteret Hellerud et lagringstilskott som dekker de faktiske kapitalkostnader etter fremlagte oppgaver for produksjon og omsetning.</article><article class="legalP" data-absoluteaddress="/paragraf/4/ledd/2/punkt/3/ledd/6/" id="paragraf-4-ledd-2-punkt-3-ledd-6">For utbetaling av tilskott til overlagring av sertifisert frø hos de godkjente såvareforretningene gjelder følgende maksimale tilskottssatser:<table><thead><tr><th data-text-align="left" data-vertical-align="top">Art</th><th data-text-align="center" data-vertical-align="top">Maksimal tilskottssats kr/kg</th></tr></thead><tbody><tr><td data-text-align="left" data-vertical-align="top">Timotei</td><td data-text-align="center" data-vertical-align="top">3,60</td></tr><tr><td data-text-align="left" data-vertical-align="top">Engsvingel</td><td data-text-align="center" data-vertical-align="top">3,80</td></tr><tr><td data-text-align="left" data-vertical-align="top">Hundegras</td><td data-text-align="center" data-vertical-align="top">3,70</td></tr><tr><td data-text-align="left" data-vertical-align="top">Engrapp</td><td data-text-align="center" data-vertical-align="top">5,50</td></tr><tr><td data-text-align="left" data-vertical-align="top">Rødsvingel</td><td data-text-align="center" data-vertical-align="top">4,10</td></tr><tr><td data-text-align="left" data-vertical-align="top">Bladfaks</td><td data-text-align="center" data-vertical-align="top">5,70</td></tr><tr><td data-text-align="left" data-vertical-align="top">Engkvein</td><td data-text-align="center" data-vertical-align="top">4,30</td></tr><tr><td data-text-align="left" data-vertical-align="top">Strandrør</td><td data-text-align="center" data-vertical-align="top">5,10</td></tr><tr><td data-text-align="left" data-vertical-align="top">Luserne</td><td data-text-align="center" data-vertical-align="top">8,00</td></tr><tr><td data-text-align="left" data-vertical-align="top">Alsike</td><td data-text-align="center" data-vertical-align="top">7,10</td></tr><tr><td data-text-align="left" data-vertical-align="top">Rødkløver</td><td data-text-align="center" data-vertical-align="top">8,00</td></tr></tbody></table></article><article class="legalP" data-absoluteaddress="/paragraf/4/ledd/2/punkt/3/ledd/7/" id="paragraf-4-ledd-2-punkt-3-ledd-7">Forskriftens øvrige tilskott prioriteres foran overlagringstilskottet for sertifisert frø. Forutsatt at tilgjengelig bevilgning dekker utbetalingen, skal maksimalsatsene for overlagring av sertifisert frø brukes. Dersom bevilgningen ikke er stor nok, skal maksimalsatsene reduseres prosentvis likt for alle arter til utbetalingen samsvarer med tildelt bevilgning.</article></article></li></ul></article></article><article class="legalArticle" data-lovdata-URL="LTI/forskrift/1995-10-16-911/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskott utbetales gjennom Frøsenteret Hellerud og de godkjente såvareforretninger. Søknad om tilskott skal være attestert av statsautorisert eller registrert revisor.<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a.</span><span class="miscHeadline"><i>Pristilskott</i></span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">For utbetaling av pristilskott sender forretningene/Frøsenteret Hellerud oppgave til Landbrukstilsynet – Frøkontrollen over dyrker (navn og adresse), sort, partinummer, kvantum godkjent vare og beregnet pristilskott på grunnlag av oppgjør til dyrkere.</article><article class="legalP" data-absoluteaddress="/paragraf/5/ledd/1/punkt/1/ledd/2/" id="paragraf-5-ledd-1-punkt-1-ledd-2">Landbrukstilsynet – Frøkontrollen kontrollerer oppgaven og attesterer for beløpet. Landbrukstilsynet anviser beløpet.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b.</span><span class="miscHeadline"><i>Arealtilskott</i></span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Utbetaling av arealtilskott gjøres på grunnlag av oppgaver som er gitt til Landbrukstilsynet – Frøkontrollen. Landbrukstilsynet – Frøkontrollen foretar kontroll, fastsetter tilskottsberettiget areal og beregner tilskott. Landbrukstilsynet anviser beløpet.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c.</span><span class="miscHeadline"><i>Lagringstilskott</i></span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Søknad om tilskott sendes Landbrukstilsynet – Frøkontrollen, Fellesbygget, 1432 Ås, som avgjør søknaden. Landbrukstilsynet anviser tilskottet for utbetaling.</article><article class="legalP" data-absoluteaddress="/paragraf/5/ledd/1/punkt/3/ledd/2/" id="paragraf-5-ledd-1-punkt-3-ledd-2">På søknaden skal være påført opplysninger om partinummer og antall kg overlagret vare av hvert enkelt parti. Det skal videre gis opplysning om kvantum solgt til forbruker og detaljist hvert år i siste 5-årsperiode, jfr. pkt. 4.3, samt en oppstilling over beregnet normallager for hver art. Kopi av analysebevis for hvert parti kan forlanges.</article><article class="legalP" data-absoluteaddress="/paragraf/5/ledd/1/punkt/3/ledd/3/" id="paragraf-5-ledd-1-punkt-3-ledd-3">De som søker om tilskott, er forpliktet til å gi de nødvendige opplysninger og å godta de kontrolltiltak som blir bestemt. Dette gjelder også Riksrevisjonens rett til innsyn.</article><article class="legalP" data-absoluteaddress="/paragraf/5/ledd/1/punkt/3/ledd/4/" id="paragraf-5-ledd-1-punkt-3-ledd-4">Søknadsfristen for tilskott fastsettes til 30. november det år tilskottet gjelder.</article><article class="legalP" data-absoluteaddress="/paragraf/5/ledd/1/punkt/3/ledd/5/" id="paragraf-5-ledd-1-punkt-3-ledd-5">Har et firma ikke sendt inn oppgave over salg og lagerbeholdning innen fastsatt tid, kan det tape retten til lagringstilskott.</article></article></li></ul></article></article><article class="legalArticle" data-lovdata-URL="LTI/forskrift/1995-10-16-911/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakebetaling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Er det utbetalt for mye tilskott, kan dette kreves tilbakebetalt. Tilskottet kan kreves tilbakebetalt helt eller delvis, dersom det viser seg at forutsetningene for tilskottet ikke er oppfylt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Når krav om tilbakebetaling er framsatt, kan det inndrives etter vanlige rettsregler, eller kravet kan motregnes i andre tilskott som tilskottsmottakeren har krav på. Det kan kreves forsinkelsesrente av det beløpet som skal tilbakebetales.</article></article><article class="legalArticle" data-lovdata-URL="LTI/forskrift/1995-10-16-911/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbrukstilsynet har tilsynet med at denne forskrift overholdes.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">De som søker om tilskott, er forpliktet til å gi de nødvendige opplysninger og å godta de kontrolltiltak som blir bestemt. Dette gjelder også Riksrevisjonens rett til innsyn.</article></article><article class="legalArticle" data-lovdata-URL="LTI/forskrift/1995-10-16-911/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Landbrukstilsynet kan fravike bestemmelsene i denne forskrift når særlige grunner tilsier det.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Dispensasjonen må ikke gå utover formålet med tilskottsordningen eller gjeldende satser.</article></article><article class="legalArticle" data-lovdata-URL="LTI/forskrift/1995-10-16-911/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klager</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtak etter disse forskrifter kan påklages til Landbruksdepartementet etter lov av 10. februar 1967 om behandlingsmåten i forvaltningssaker (forvaltningsloven) kapittel VI. Klagefristen er tre uker fra det tidspunkt underretning om vedtaket er kommet fram.</article></article><article class="legalArticle" data-lovdata-URL="LTI/forskrift/1995-10-16-911/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskriften trer i kraft 16. oktober 1995. Samtidig oppheves forskrift av 1. september 1993 nr. 993 om tilskott til frøavl m.m. i gras, engbelgvekster, rotvekster og grønnsaker.</article></article></main></body></html>