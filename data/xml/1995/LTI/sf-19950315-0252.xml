<!DOCTYPE html><html lang="no"><head><title>Forskrift om refusjon av merkostnader knyttet til bruk av mineralolje med særlige miljømessige egenskaper i busser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1995-03-15-252</dd><dt class="dokid">DokumentID</dt><dd class="dokid">LTI/forskrift/1995-03-15-252</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 5</dd><dt class="dateInForce">I kraft fra</dt><dd class="dateInForce">1995-03-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1994-12-21-1144</li></ul></dd><dt class="dateOfPublication">Kunngjort</dt><dd class="dateOfPublication">1995-04-04</dd><dt class="title">Tittel</dt><dd class="title">Forskrift om refusjon av merkostnader knyttet til bruk av mineralolje med særlige miljømessige egenskaper i busser.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 15. mars 1995 med hjemmel i Stortingets vedtak av 21. desember 1994 nr. 1144 om avgifter til statskassen for budsjetterminen 1. januar – 31. desember 1995 – Avgift på mineralolje.</dd><dt class="refid">RefID</dt><dd class="refid">forskrift/1995-03-15-252</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om refusjon av merkostnader knyttet til bruk av mineralolje med særlige miljømessige egenskaper i busser.<ul class="tocSubUl"><li>§ 1. Forskriftens omfang og virkeområde – Vilkår</li><li>§ 2. Refusjonsgrunnlaget</li><li>§ 3. Søknad om refusjon</li><li>§ 4. Kontroll</li><li>§ 5. Utfyllende bestemmelser</li><li>§ 6. Iverksettelse m.m.</li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-15-252" id="dokument"><h1>Forskrift om refusjon av merkostnader knyttet til bruk av mineralolje med særlige miljømessige egenskaper i busser.</h1><article class="legalArticle" data-lovdata-URL="LTI/forskrift/1995-03-15-252/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens omfang og virkeområde – Vilkår</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Merkostnader knyttet til bruk av mineralolje med særlige miljømessige egenskaper, som innkjøpes til bruk i registrerte busser i rutegående drift som mottar driftsstøtte, refunderes med 25 øre pr. liter.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med «særlige miljømessige egenskaper» anses i denne forskrift mineralolje som tilfredsstiller følgende spesifikasjoner:<table><tbody><tr><td data-text-align="left" data-vertical-align="top">Egenvekt</td><td data-text-align="left" data-vertical-align="top">kg/m<sup>3</sup></td><td data-text-align="left" data-vertical-align="top">820-855</td></tr><tr><td data-text-align="left" data-vertical-align="top">Svovel</td><td data-text-align="left" data-vertical-align="top">maksimum</td><td data-text-align="left" data-vertical-align="top">0,05 vekt%</td></tr><tr><td data-text-align="left" data-vertical-align="top">Sluttkokepunkt, v/95 % destil</td><td data-text-align="left" data-vertical-align="top">maksimum</td><td data-text-align="left" data-vertical-align="top">325°C</td></tr><tr><td data-text-align="left" data-vertical-align="top">Cetantall</td><td data-text-align="left" data-vertical-align="top">minimum</td><td data-text-align="left" data-vertical-align="top">50</td></tr><tr><td data-text-align="left" data-vertical-align="top">Cetanindeks</td><td data-text-align="left" data-vertical-align="top">minimum</td><td data-text-align="left" data-vertical-align="top">47.</td></tr></tbody></table></article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Det gis også refusjon for bruk av mineraloljekvaliteter som har tilsvarende eller lavere spesifikasjoner enn nevnt ovenfor og/eller kan vise til tilsvarende eller lavere partikkelutslipp enn de gitte spesifikasjonene i annet ledd vil gi.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Refusjon som er utbetalt på grunnlag av uriktige og/eller mangelfulle opplysninger fra søkeren, skal tilbakebetales staten.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Ved overtredelse av denne forskrift kan Finansdepartementet beslutte at overtrederen ikke skal kunne nyte godt av refusjonsordningen for et tidsrom.</article></article><article class="legalArticle" data-lovdata-URL="LTI/forskrift/1995-03-15-252/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Refusjonsgrunnlaget</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Refusjonen beregnes ut fra et gjennomsnittlig drivstofforbruk på 0,44 liter/km. For leddbusser benyttes et gjennomsnittlig drivstofforbruk på 0,61 liter/km.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Antall kilometer beregnes ut fra vedkommende rutes lengde og antall avganger m.v., begrenset oppad til antall liter mineralolje med særlige miljømessige egenskaper som er innkjøpt i vedkommende kvartal.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">For busser som delvis benyttes i rutegående drift som mottar driftsstøtte og delvis benyttes til annen kjøring, gis refusjon for den forholdsmessige delen av driften det mottas driftsstøtte for.</article></article><article class="legalArticle" data-lovdata-URL="LTI/forskrift/1995-03-15-252/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknad om refusjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søker som oppfyller vilkårene i § 1, kan søke om refusjon av merkostnader ved kjøp av mineralolje med særlige miljømessige egenskaper. Søknaden sendes kvartalsvis til tolldistriktssjefen i vedkommende distrikt på fastsatt skjema innen 2 måneder etter utgangen av hvert kvartal.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved søknaden skal ligge:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Faktura/kvittering fra leverandør, eventuelt samleoversikt over leveranser til busselskapet over kjøp av mineralolje med særlige miljømessige egenskaper. Det må fremgå av faktura eller på annen måte at det innkjøpte kvantum oppfyller vilkårene i § 1.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Bekreftet oversikt over ruter som mottar driftsstøtte og antall kilometer disse utgjør.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tolldistriktssjefen kan i det enkelte tilfellet etter anmodning fra søker samtykke i at kravene i annet ledd fravikes, og det kan settes vilkår for fravikelsen.</article></article><article class="legalArticle" data-lovdata-URL="LTI/forskrift/1995-03-15-252/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Finansdepartementets forskrift om avgift på mineralolje av 29. januar 1990 nr. 76 gjelder tilsvarende med hensyn til kontroll hos enhver som søker refusjon.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Refusjon utbetales med forbehold om korrigering etter at det er foretatt kontroll/revisjon av søknaden.</article></article><article class="legalArticle" data-lovdata-URL="LTI/forskrift/1995-03-15-252/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Toll- og avgiftsdirektoratet kan gi nærmere bestemmelser som er nødvendig til utfylling og gjennomføring av denne forskriften.</article></article><article class="legalArticle" data-lovdata-URL="LTI/forskrift/1995-03-15-252/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Iverksettelse m.m.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks, men slik at det kan søkes refusjon for merkostnader for mineralolje med særlige miljømessige egenskaper innkjøpt fra og med 1. januar 1995.</article></article></main></body></html>