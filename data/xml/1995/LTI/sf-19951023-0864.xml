<!DOCTYPE html><html lang="no"><head><title>Forskrift om arbeid med bistand.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1995-10-23-864</dd><dt class="dokid">DokumentID</dt><dd class="dokid">LTI/forskrift/1995-10-23-864</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 21</dd><dt class="dateInForce">I kraft fra</dt><dd class="dateInForce">1996-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">1995-11-17</dd><dt class="title">Tittel</dt><dd class="title">Forskrift om arbeid med bistand.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 23. oktober 1995 med hjemmel i lov av 27. juni 1947 nr. 9 om tiltak til å fremme sysselsetting § 15, § 16 og § 17.</dd><dt class="refid">RefID</dt><dd class="refid">forskrift/1995-10-23-864</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeid med bistand.<ul class="tocSubUl"><li>§ 1. Formål</li><li>§ 2. Personkrets</li><li>§ 3. Varighet</li><li>§ 4. Spesielt om tiltaket</li><li>§ 5. Ytelser til livsopphold/lønn</li><li>§ 6. Inntak i tiltaket</li><li>§ 7. Organisering av tiltaket</li><li>§ 8. Tiltaksarrangørens plikter</li><li>§ 9. Tilskudd til tiltaksarrangøren</li><li>§ 10. Kontroll og sanksjoner</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-10-23-864" id="dokument"><h1>Forskrift om arbeid med bistand.</h1><article class="legalArticle" data-lovdata-URL="LTI/forskrift/1995-10-23-864/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Arbeid med bistand er et tiltak som skal bidra til at den yrkeshemmede skal kunne få og beholde et arbeid i det ordinære arbeidsliv.</article></article><article class="legalArticle" data-lovdata-URL="LTI/forskrift/1995-10-23-864/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Personkrets</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tiltaket kan nyttes av personer med så omfattende yrkeshemminger at de har behov for særlig oppfølging og bistand for at de skal kunne få og beholde arbeid i det ordinære arbeidsliv.</article></article><article class="legalArticle" data-lovdata-URL="LTI/forskrift/1995-10-23-864/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varighet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den yrkeshemmede kan være i tiltaket så lenge det er hensiktsmessig og nødvendig, likevel ikke ut over 3 år.</article></article><article class="legalArticle" data-lovdata-URL="LTI/forskrift/1995-10-23-864/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Spesielt om tiltaket</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den yrkeshemmede skal gis hensiktsmessig og nødvendig bistand i form av tilrettelegging, trening og oppfølging i det ordinære arbeidsliv.</article></article><article class="legalArticle" data-lovdata-URL="LTI/forskrift/1995-10-23-864/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ytelser til livsopphold/lønn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det gis ikke ytelser til livsopphold som del av tiltaket.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Den yrkeshemmede kan ha ytelser fra folketrygden, individtilskudd til spesielle attføringstiltak (SPA), kombinasjon lønn/trygd eller lønn. Lønn avtales mellom arbeidsgiver og den yrkeshemmede.</article></article><article class="legalArticle" data-lovdata-URL="LTI/forskrift/1995-10-23-864/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Inntak i tiltaket</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Arbeidskontoret avgjør hvem som skal få bistand fra tiltaket.</article></article><article class="legalArticle" data-lovdata-URL="LTI/forskrift/1995-10-23-864/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Organisering av tiltaket</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Arbeidsdirektoratet godkjenner tiltaket, som består av en tilretteleggergruppe på minst to personer. Tiltaket skal organiseres som egen faglig og økonomisk enhet.</article></article><article class="legalArticle" data-lovdata-URL="LTI/forskrift/1995-10-23-864/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tiltaksarrangørens plikter</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Når arbeidskontoret har avgjort at den yrkeshemmede skal få arbeid med bistand, har tiltaksarrangøren plikt til å yte slik bistand til den yrkeshemmede i den grad det er ledig kapasitet.</article></article><article class="legalArticle" data-lovdata-URL="LTI/forskrift/1995-10-23-864/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilskudd til tiltaksarrangøren</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tiltaksarrangøren mottar tilskudd til dekning av tilretteleggernes lønn og drift av tiltaket. Tilskuddet utgjør en fast sats som fastsettes av Kommunal- og arbeidsdepartementet.</article></article><article class="legalArticle" data-lovdata-URL="LTI/forskrift/1995-10-23-864/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll og sanksjoner</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fylkesarbeidskontoret fører kontroll med virksomheten i tiltaket.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Ved brudd på regelverket kan fylkesarbeidskontoret redusere eller holde tilbake tilskuddet. Ved gjentatte eller grove brudd kan Arbeidsdirektoratet trekke godkjennelsen av tiltaksarrangøren tilbake.</article></article><article class="legalArticle" data-lovdata-URL="LTI/forskrift/1995-10-23-864/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskriften trer i kraft 1. januar 1996.</article></article></main></body></html>