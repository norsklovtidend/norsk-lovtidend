<!DOCTYPE html><html lang="no"><head><title>Forskrift om driftstillegg for mjølkeproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:01</dd><dt class="legacyID">Datokode</dt><dd class="legacyID">FOR-1995-07-28-704</dd><dt class="dokid">DokumentID</dt><dd class="dokid">LTI/forskrift/1995-07-28-704</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 17</dd><dt class="dateInForce">I kraft fra</dt><dd class="dateInForce">1995-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-07-01-709</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1995-09-04</dd><dt class="title">Tittel</dt><dd class="title">Forskrift om driftstillegg for mjølkeproduksjon.</dd><dt class="miscInformation">Annet om dokumentet</dt><dd class="miscInformation">Fastsett av Landbruksdepartementet 28. juli 1995 med heimel i jordbruksoppgjeret og i lov 12. mai 1995 nr. 23 om jord (jordlova) § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1995-07-28-704</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om driftstillegg for mjølkeproduksjon.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår</li><li>§ 4. Deling av driftstillegget ved eigar-/brukarskifte</li><li>§ 5. Storleiken på driftstillegget</li><li>§ 6. Leveringsformer</li><li>§ 7. Utbetaling</li><li>§ 8. Om oppgåver</li><li>§ 9. Kontroll og tilbakebetaling m.v.</li><li>§ 10. Dispensasjon og nærare retningsliner</li><li>§ 11. Klage</li><li>§ 12. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1995-07-28-704" id="dokument"><h1>Forskrift om driftstillegg for mjølkeproduksjon.</h1><article class="legalArticle" data-lovdata-URL="LTI/forskrift/1995-07-28-704/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Driftstillegget skal medverke til at dei landbrukspolitiske måla for inntekts- og produksjonsutvikling i ulike distrikt og for ulike bruksstørrelser blir nådd.</article></article><article class="legalArticle" data-lovdata-URL="LTI/forskrift/1995-07-28-704/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><span class="miscHeadline"><i>Bruk</i></span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Med bruk er meint ein landbrukseigedom med minst 10 dekar jordbruksareal og med våningshus og nødvendige driftsbygningar som blir nytta i vanleg jordbruksdrift.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><span class="miscHeadline"><i>Brukar</i></span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Brukar er den som eig eller leiger eit bruk og driv det. For leigetakar må leigevilkåra vere fastsette i godkjend forpaktingskontrakt og brukaren må sjølv bu på det leigde bruket, jamf. lov om forpakting av 25. juni 1965 nr. 1.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><span class="miscHeadline"><i>Jordbruksareal</i></span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Med jordbruksareal er meint fulldyrka jord, overflatedyrka jord og gjødsla beite der minst 50% av arealet er dekt med grasartar.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">4.</span><span class="miscHeadline"><i>Samdrift</i></span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">To eller fleire brukarar som går saman om felles husdyrhald.</article><article class="legalP" data-absoluteaddress="/paragraf/2/punkt/4/ledd/2/" id="paragraf-2-punkt-4-ledd-2">Vilkåra for å koma inn under reglane om samdrift er at:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/punkt/4/ledd/2/punkt/1/" id="paragraf-2-punkt-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/punkt/4/ledd/2/punkt/1/ledd/1/" id="paragraf-2-punkt-4-ledd-2-punkt-1-ledd-1">brukarane i dei to siste åra før samdrifta kom i stand, hadde bruka som arbeidsplass,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/4/ledd/2/punkt/2/" id="paragraf-2-punkt-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/punkt/4/ledd/2/punkt/2/ledd/1/" id="paragraf-2-punkt-4-ledd-2-punkt-2-ledd-1">brukarane har hatt ein vesentleg del av inntekta frå bruket,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/4/ledd/2/punkt/3/" id="paragraf-2-punkt-4-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/punkt/4/ledd/2/punkt/3/ledd/1/" id="paragraf-2-punkt-4-ledd-2-punkt-3-ledd-1">brukarane i samdrifta framleis bur på og driv bruka sine, tek aktivt del i samdrifta og har inntekter frå denne,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/4/ledd/2/punkt/4/" id="paragraf-2-punkt-4-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/2/punkt/4/ledd/2/punkt/4/ledd/1/" id="paragraf-2-punkt-4-ledd-2-punkt-4-ledd-1">det føreligg godkjend avtale om samdrifta.</article></article></li></ul></article><article class="legalP" data-absoluteaddress="/paragraf/2/punkt/4/ledd/3/" id="paragraf-2-punkt-4-ledd-3">Medlemmer i slike samdrifter skal ved tildeling av driftstillegg reknast som enkeltbrukarar med ein gjennomsnittleg del av samdrifta sin totale mjølkeleveranse. Driftstillegg blir gitt som om brukarane ikkje hadde vore medlemmer av ei samdrift.</article><article class="legalP" data-absoluteaddress="/paragraf/2/punkt/4/ledd/4/" id="paragraf-2-punkt-4-ledd-4">Samarbeid om mjølkeproduksjon i beitesesongen skal ikkje reknast som samdrift sjølv om dyra er plassert på same bruket.</article></article></li></ul></article><article class="legalArticle" data-lovdata-URL="LTI/forskrift/1995-07-28-704/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For å få driftstillegg må bruket ha kvote. Det kan ytast driftstillegg berre til ein brukar på eitt bruk. To eller fleire brukarar på eit bruk blir rekna som ein brukar. To eller fleire bruk som blir drivne av same brukar blir rekna som eitt bruk. Det same gjeld bruk som blir drevne av ektefeller/sambuarar. To eller fleire bruk som blir drivne av forskjellige eigarar eller leigarar som bur på same bruket, blir rekna som eitt bruk sjølv om brukarane seg i mellom har anna avtale eller blir likna kvar for seg. Dette gjeld også ektefeller/sambuarar.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dyra skal vere plasserte på det bruket som ligg til grunn for tildeling av driftstillegg. Dette hindrar ikkje samarbeid om mjølkeproduksjon i beitesesongen, jamf. § 2.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fylkesmannen kan gjera unntak frå dette kravet ved:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/3/punkt/1/" id="paragraf-3-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/3/punkt/1/ledd/1/" id="paragraf-3-ledd-3-punkt-1-ledd-1">brann, nybygging og liknande,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/3/punkt/2/" id="paragraf-3-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/3/punkt/2/ledd/1/" id="paragraf-3-ledd-3-punkt-2-ledd-1">dersom dyra er plasserte i leigd driftsbygning på eit bruk som ikkje har husdyr og det kan leggjast fram leigekontrakt på minst 5 år. Det er ein føresetnad at brukaren sjølv eig dyra.</article><article class="legalP" data-absoluteaddress="/paragraf/3/ledd/3/punkt/2/ledd/2/" id="paragraf-3-ledd-3-punkt-2-ledd-2">For samdrifter gjeld særlege forskrifter, jamf. § 2.</article></article></li></ul></article></article><article class="legalArticle" data-lovdata-URL="LTI/forskrift/1995-07-28-704/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Deling av driftstillegget ved eigar-/brukarskifte</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom eit bruk skifter eigar eller blir bortforpakta i tildelingsåret, er fordeling av driftstillegget i slike høve ei sak mellom den tidlegare og den nye eigaren eller forpaktaren.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Er det ikkje gjort avtale om deling, vil den nye eigaren eller forpaktaren få utbetalt resten av driftstillegget for året. Det vil seie at driftstillegg som er betalt ut før bruket skifta eigar eller blei forpakta bort, gjeld som endeleg utbetaling til den tidlegare eigar eller forpaktar.</article></article><article class="legalArticle" data-lovdata-URL="LTI/forskrift/1995-07-28-704/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Storleiken på driftstillegget</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det blir gitt driftstillegg på mjølk levert frå produsent til meieri på grunnlag av desse satsane:<table><tbody><tr><td data-text-align="left" data-vertical-align="top">Leveransegruppe</td><td data-text-align="left" data-vertical-align="top">Sør-Norge</td><td data-text-align="left" data-vertical-align="top">Nord-Norge</td></tr></tbody></table></article> <article class="defaultP" margin-top="true"><i>Kumjølk</i><table><tbody><tr><td data-text-align="left" data-vertical-align="top">(liter)</td><td data-text-align="left" data-vertical-align="top">(kr)</td><td data-text-align="left" data-vertical-align="top">(kr)</td></tr><tr><td data-text-align="left" data-vertical-align="top">0 – 29.999</td><td data-text-align="left" data-vertical-align="top">1,90/l</td><td data-text-align="left" data-vertical-align="top">2,10/l</td></tr><tr><td data-text-align="left" data-vertical-align="top">30.000 og over</td><td data-text-align="left" data-vertical-align="top">57.000/bruk</td><td data-text-align="left" data-vertical-align="top">63.000/bruk</td></tr></tbody></table></article><article class="defaultP"><i>Geitmjølk</i><table><tbody><tr><td data-text-align="left" data-vertical-align="top">(liter)</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">0 – 14.999</td><td data-text-align="left" data-vertical-align="top">4,20/l</td><td data-text-align="left" data-vertical-align="top">4,20/l</td></tr><tr><td data-text-align="left" data-vertical-align="top">15.000 og over</td><td data-text-align="left" data-vertical-align="top">63.000/bruk</td><td data-text-align="left" data-vertical-align="top">63.000/bruk</td></tr></tbody></table></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Plassering i leveransegruppe byggjer på leveransen innafor kvote i føregåande kalenderår samt kvote i leveranseåret. Storleiken på tillegget gjeld avtaleåret. Driftstillegget skal ikkje betalast ut til produksjon ut over kvoten til full pris i toprisordninga for mjølk.</article><article class="defaultP"><i>Kombinert ku- og geitmjølkproduksjon</i></article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Ved kombinert produksjon skal liter produsert geitmjølk multipliserast med 2 og leggjast til liter produsert kumjølk. Satsane for driftstillegget vil vera avhengig av kva leveransegruppe dei kjem i.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">For kombinerte bruk i Nord-Norge skal ein nytte satsane for Nord-Norge. I resten av landet skal ein nytte satsane for kumjølk i Sør-Norge.</article></article><article class="legalArticle" data-lovdata-URL="LTI/forskrift/1995-07-28-704/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Leveringsformer</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Driftstillegget blir utbetalt for kumjølk, geitmjølk og fløyte som blir:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Levert frå produsent til meieriselskap.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Brukt til heimeproduksjon av fjell- og gardssmør og gards- og sæterost som blir avrekna frå meieriselskap.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Brukt til lokal foredling (geitmelk) etter avtale med meieriet, jamf. særskilde forskrifter om tilskot til geitmjølk nytta til lokal foredling.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Produsert innafor kvoten i toprisordninga og nytta i samhøve med pkt. 1, 2 og 3.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Føresetnaden for å få driftstillegg er at dei leverte produkta fyller kvalitetskrava som er fastsette for det enkelte produkt.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Mjølk levert til meieriselskap skal avreknast med feitt- og proteinkorreksjon etter forskrifter som er fastsette av Landbruksdepartementet.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Levert fløyte skal reknast om til liter mjølk etter feittinnhaldet og til same feittprosent som basisfeittprosenten i Riksoppgjeret.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Fjell- og gardssmør og gards- og sæterost blir rekna om til mjølk av Norske Melkeprodusenters Landsforbund etter omrekningsfaktorar som er godkjende av Landbruksdepartementet.</article></article><article class="legalArticle" data-lovdata-URL="LTI/forskrift/1995-07-28-704/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling</span></h2><article class="defaultP"><i>Ku- og geitmjølk – Leveransegruppa under 30.000/15.000 liter:</i></article><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dei produsentane som i føregåande år leverte under 30.000 liter kumjølk/15.000 liter geitmjølk skal få utbetalt driftstillegg etter fastsett sats pr. liter mjølk levert innafor kvote. Levert smør og ost reknast om til liter mjølk etter fastsett faktor.<p class="leddfortsettelse"><i>Kumjølk – Leveransegruppa over 30.000 liter:</i></p></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Dei bruk som i føregåande kalenderår hadde ein leveranse over 30.000 liter kumjølk, skal ha driftstillegget utbetalt i månadsrater. Driftstillegget blir berre betalt ut dersom det er leveranse i vedkomande månad. Innafor eit kalenderår kan ein få etterbetalt driftstillegg for eitt opphald i leveransen på inntil 2 samanhengande kalendermånader. Etterbetalinga skjer når leveransen blir teken opp igjen. Blir opphaldet lengre enn 2 månader, mister brukaren retten til etterbetaling dersom leveransen ikkje er tatt opp igjen innan 6 månader etter at opphaldet tok til. Ved opphald som går over eit årsskifte, må dei to kalenderåra sjåast i samanheng.<p class="leddfortsettelse"><i>Geitmjølk – Leveransegruppa over 15.000 liter:</i></p></article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Dei bruka som har kvote over 15.000 liter og i føregåande kalenderår hadde ein leveranse over 15.000 liter geitmjølk, skal ha driftstillegget utbetalt i månadsrater. Driftstillegget blir berre utbetalt dersom det er leveranse i vedkomande månad. Innafor eit kalenderår kan ein få etterbetalt driftstillegg for eitt opphald i leveransen på inntil 3 samanhengande kalendermånader. Etterbetalinga skjer når leveransen blir teken opp igjen. Blir opphaldet lengre enn 3 månader, mister brukaren retten til etterbetaling dersom leveransen ikkje er tatt opp igjen innan 6 månader etter at opphaldet tok til. Ved opphald som går over eit årsskifte, må dei to kalenderåra sjåast i samanheng.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Driftstillegget skal betalast ut etter følgjande satsar pr. liter/bruk pr. månad:<table><tbody><tr><td data-text-align="left" data-vertical-align="top"><i>Kumjølk</i></td><td data-text-align="left" data-vertical-align="top">Sør-Norge</td><td data-text-align="left" data-vertical-align="top">Nord-Norge</td></tr><tr><td data-text-align="left" data-vertical-align="top">(liter)</td><td data-text-align="left" data-vertical-align="top">(kr)</td><td data-text-align="left" data-vertical-align="top">(kr)</td></tr><tr><td data-text-align="left" data-vertical-align="top">0 – 29.999</td><td data-text-align="left" data-vertical-align="top">1,90/l</td><td data-text-align="left" data-vertical-align="top">2,10/l</td></tr><tr><td data-text-align="left" data-vertical-align="top">30.000 og over</td><td data-text-align="left" data-vertical-align="top">4.750/bruk</td><td data-text-align="left" data-vertical-align="top">5.250/bruk</td></tr></tbody></table><table><tbody><tr><td data-text-align="left" data-vertical-align="top"><i>Geitmjølk</i></td><td data-text-align="left" data-vertical-align="top">Sør- og Nord-Norge</td></tr><tr><td data-text-align="left" data-vertical-align="top">(liter)</td><td data-text-align="left" data-vertical-align="top" /></tr><tr><td data-text-align="left" data-vertical-align="top">0 – 14.999</td><td data-text-align="left" data-vertical-align="top">4,20/l</td></tr><tr><td data-text-align="left" data-vertical-align="top">15.000 og over</td><td data-text-align="left" data-vertical-align="top">5.250/bruk</td></tr></tbody></table></article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Landbruksdepartementet betalar ut samla tilskot for vedkomande månad til Norske Melkeprodusenters Landsforbund, som syter for utbetaling til meieria, som betalar ut driftstillegg til produsentane.</article></article><article class="legalArticle" data-lovdata-URL="LTI/forskrift/1995-07-28-704/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Om oppgåver</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Meieriet skal føre særskild oppgåve over utbetalt tilskot til kvar enkelt produsent.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Tilskotet skal gå fram som eigen post i leverandøroppgjeret. Meieria skal syte for at grunnlagsmaterialet for oppgåvene er tilgjengelege for kontroll.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Kvart enkelt meieriselskap skal for kvar månad sende spesifisert oppgåve til Norske Melkeprodusenters Landsforbund over mjølk, fjell- og gardssmør og gards- og sæterost som er tatt imot frå produsent og mjølk som er nytta til lokal foredling i vedkomande månad forutan tilskot som er betalt ut i vedkomande månad. Meieriselskapet sin revisor skal revidere og stadfeste oppgåvene kvart halvår.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Norske Melkeprodusenters Landsforbund skal for kvart halvår, respektive 01.07 og 31.12, sende ei spesifisert og samla oppgåve for heile landet til Landbruksdepartementet. Denne oppgåva skal vere revidert og stadfesta av statsautorisert revisor.</article></article><article class="legalArticle" data-lovdata-URL="LTI/forskrift/1995-07-28-704/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll og tilbakebetaling m.v.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">I tillegg til dei vilkåra for utbetaling av driftstillegget som går fram av forskriften gjeld elles:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">Meieriselskapa og Norske Melkeprodusenters Landsforbund syter for at dei oppgåver som blir gitt som grunnlag for utbetaling er i samsvar med forskriften.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/ledd/1/punkt/2/" id="paragraf-9-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/9/ledd/1/punkt/2/ledd/1/" id="paragraf-9-ledd-1-punkt-2-ledd-1">Landbruksdepartementet og Riksrevisjonen kan krevje alle opplysningar som er nødvendige for å avgjere om utrekning og utbetaling av driftstillegget til mjølkeprodusent er rett.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/9/ledd/1/punkt/3/" id="paragraf-9-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/9/ledd/1/punkt/3/ledd/1/" id="paragraf-9-ledd-1-punkt-3-ledd-1">Er det tvil om retten til driftstillegg, pliktar meieriselskapa og Norske Melkeprodusenters Landsforbund å leggje saka fram for fylkesmannen som avgjer saka. På same vis skal fylkesmannen gje melding til dei aktuelle meieria kvar gong ny avklaring skjer med omsyn til retten til produksjonstillegg i jordbruket.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/9/ledd/1/punkt/4/" id="paragraf-9-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/9/ledd/1/punkt/4/ledd/1/" id="paragraf-9-ledd-1-punkt-4-ledd-1">Er det betalt ut driftstillegg for mjølk som ikkje oppfyller kvalitetskrava, jamf. § 2 i forskrift for grunntilskot, skal driftstillegget for vedkomande månad betalast tilbake.</article></article></li></ul></article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Er det betalt ut for mykje driftstillegg, skal dette betalast tilbake. Dersom kravet ikkje blir innfridd og vedkomande produsent framleis leverer mjølk, skal kravet dekkjast ved trekk i mjølkeoppgjeret. For produsentar som har slutta med mjølkeproduksjon, kan uteståande krav bli avrekna mot produksjonstillegget eller bli krevd inn på annan måte. Det kan krevjast morarente frå utbetalingstidspunktet til tilbakebetaling skjer. Landbruksdepartementet kan, når særlege høve tilseier det, krevje tilbakebetaling for fleire år.</article></article><article class="legalArticle" data-lovdata-URL="LTI/forskrift/1995-07-28-704/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon og nærare retningsliner</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Landbruksdepartementet kan i særskilde høve dispensere frå denne forskriften og fastsetje nærare retningslinjer for gjennomføring av ordninga. Søknad om dispensasjon skal sendast om meieriet og Norske Melkeprodusenters Landsforbund til Landbruksdepartementet.</article></article><article class="legalArticle" data-lovdata-URL="LTI/forskrift/1995-07-28-704/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Vedtak som er fatta etter denne forskriften kan i medhald av reglene i kap. VI i forvaltningslova av 10. februar 1967 påklagast til Landbruksdepartementet. Eventuell klage skal vera underteikna av klagaren og sendast om meieriet og Norske Melkeprodusenters Landsforbund til Landbruksdepartementet som treff endeleg vedtak i saka. Klagefristen er 3 veker rekna frå det tidspunktet avgjerda er kome fram til søkjaren.</article></article><article class="legalArticle" data-lovdata-URL="LTI/forskrift/1995-07-28-704/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrifta gjeld med verknad frå 1. juli 1995. Frå same tid er forskrift av 1. juli 1994 nr. 709 om driftstillegg for mjølkeproduksjon sett ut av kraft.</article></article></main></body></html>