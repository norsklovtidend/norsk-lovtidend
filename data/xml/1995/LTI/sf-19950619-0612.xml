<!DOCTYPE html><html lang="no"><head><title>Endring av spilleregler for Viking Lotto.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1995-06-19-612</dd><dt class="dokid">DokumentID</dt><dd class="dokid">LTI/forskrift/1995-06-19-612</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 14</dd><dt class="dateInForce">I kraft fra</dt><dd class="dateInForce">Spilleomgang 27/1995</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-02-12-728</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§11</li></ul></dd><dt class="dateOfPublication">Kunngjort</dt><dd class="dateOfPublication">1995-07-26</dd><dt class="title">Tittel</dt><dd class="title">Endring av spilleregler for Viking Lotto.</dd><dt class="miscInformation">Annet om dokumentet</dt><dd class="miscInformation">Fastsatt av Kulturdepartementet 19. juni 1995 med hjemmel i lov av 28. august 1992 nr. 103 om pengespill m.v. § 11.</dd><dt class="refid">RefID</dt><dd class="refid">forskrift/1995-06-19-612</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endring av spilleregler for Viking Lotto.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-06-19-612" id="dokument"><h1>Endring av spilleregler for Viking Lotto.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-06-19-612/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 12. februar 1993 nr. 728 om spilleregler for Viking Lotto gjøres følgende endringer:</article> <article class="defaultP" margin-top="true">Pkt. 1.4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Viking Lotto kan kun formidles via Norsk Tipping AS' kommisjonærer eller ved innsending av spill direkte til Norsk Tipping AS' hovedkontor, jf pkt 5.2. Annen organisert formidling til selskapet, til dets kommisjonærer eller til andre er ikke tillatt. Idrettsforeninger, humanitære foreninger og andre foreninger med allmennyttige formål og selskapets kommisjonærer har likevel adgang til å opprette spillelag som deltar i spillet på lagsmedlemmenes vegne. Departementet avgjør i tvilstilfelle om en forening går inn under denne bestemmelsen.</article> <article class="defaultP" margin-top="true">Pkt. 4 nytt tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når Norsk Tipping AS finner det nødvendig, har selskapet rett til å stenge for mottak av spill hos samtlige eller enkelte kommisjonærer.</article> <article class="defaultP" margin-top="true">Pkt. 5 skal lyde:</article><article class="marginIdArticle" data-partID="a5.1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">5.1</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Tallspillet Viking Lotto kan skje ved fremmøte hos kommisjonær og utføres av spilleren eller spillerens representant på en av følgende måter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/punkt/1/ledd/1/punkt/1/" id="kapittel-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/punkt/1/ledd/1/punkt/1/ledd/1/" id="kapittel-1-punkt-1-ledd-1-punkt-1-ledd-1">Spillerens utfylte kupong avleses i terminalen.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/punkt/1/ledd/1/punkt/2/" id="kapittel-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/punkt/1/ledd/1/punkt/2/ledd/1/" id="kapittel-1-punkt-1-ledd-1-punkt-2-ledd-1">Spilleren ber kommisjonæren om et ønsket antall rekker tilfeldig valgt av terminalen.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/punkt/1/ledd/1/punkt/3/" id="kapittel-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/punkt/1/ledd/1/punkt/3/ledd/1/" id="kapittel-1-punkt-1-ledd-1-punkt-3-ledd-1">Spilleren meddeler kommisjonæren hvilke rekker som ønskes spilt. Kommisjonæren kan kreve at meddelelsen skjer skriftlig.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/punkt/1/ledd/1/punkt/4/" id="kapittel-1-punkt-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/punkt/1/ledd/1/punkt/4/ledd/1/" id="kapittel-1-punkt-1-ledd-1-punkt-4-ledd-1">Spilleren leverer de rekker som ønskes spilt på tilpasset diskettstandard til kommisjonær som har det nødvendige utstyr for slik registrering.</article></article></li></ul></article></article><article class="marginIdArticle" data-partID="a5.2" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">5.2</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Spilleren kan sende sine kuponger direkte til selskapets hovedkontor (direktespill). For å kunne delta i spillet må poststemplet sending være kommet fram til hovedkontoret tidsnok til at kupongen kan registreres i selskapets sentralanlegg før stenging av spillet.</article><article class="legalP" data-absoluteaddress="/kapittel/1/punkt/2/ledd/2/" id="kapittel-1-punkt-2-ledd-2">Dersom en kupongforsendelse kommer for sent fram til selskapets hovedkontor, er spilleren bare berettiget til å få innsatsbeløpet refundert. Dette gjelder også dersom kupongen ikke lar seg registrere i selskapets sentralanlegg.</article><article class="legalP" data-absoluteaddress="/kapittel/1/punkt/2/ledd/3/" id="kapittel-1-punkt-2-ledd-3">Ved direktespill skal det sammen med kupongforsendelsen følge kvittering fra Postverket eller betaling for det antall rekker kupongen(e) inneholder. Dersom innbetaling ikke dekker det antall rekker som er spilt, blir hele kupongforsendelsen avvist.</article><article class="legalP" data-absoluteaddress="/kapittel/1/punkt/2/ledd/4/" id="kapittel-1-punkt-2-ledd-4">Eventuelt spillerkort som ønskes benyttet, jf. pkt. 6a, må følge med forsendelsen til selskapet.</article></article><article class="marginIdArticle" data-partID="a5.3" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">5.3</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">En-ukes spill gjelder alltid for den spilleomgangen det er registrert for i Norsk Tipping AS' sentralanlegg.</article><article class="legalP" data-absoluteaddress="/kapittel/1/punkt/3/ledd/2/" id="kapittel-1-punkt-3-ledd-2">Flerukers spill gjelder fortløpende fra og med den spilleomgangen de er registrert i Norsk Tipping AS' sentralanlegg.</article><article class="legalP" data-absoluteaddress="/kapittel/1/punkt/3/ledd/3/" id="kapittel-1-punkt-3-ledd-3">Flerukers spill deltar på de betingelser som foreligger ved gjennomføringen av den enkelte spilleomgang.</article></article> <article class="defaultP" margin-top="true">Pkt. 9.1 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Spilleren kan annullere sine spill innen én time etter at disse er registrert i Norsk Tipping AS' sentralanlegg. Annulleringen må skje hos den kommisjonæren som har registrert spillet. Retten til å annullere bortfaller når innleveringsfristen er utløpt, forretningen er stengt, annulleringen ikke lar seg registrere i selskapets sentralanlegg eller terminalen er lukket. Ved annullering leveres den spillkvitteringen som ønskes annullert til kommisjonæren. Spilleren mottar en kvittering for det annullerte spillet som bl.a. viser kvitteringsnummeret og innsatsbeløpet.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For annullert spill tilbakebetales innsatsbeløpet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Retten til å annullere gjelder ikke når spillkvitteringen ikke entydig kan identifiseres, f.eks. ved at den er istykkerrevet eller at kvitteringsnummeret ikke er lesbart.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Retten til å annullere gjelder ikke for direktespill, jf. pkt. 5.2.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-06-19-612/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft fra og med spilleomgang 27/1995.</article></section></main></body></html>