<!DOCTYPE html><html lang="no"><head><title>Forskrift om endring i forskrift om sluttseddel/bryggeseddel og mottaksjournal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1995-03-13-249</dd><dt class="dokid">DokumentID</dt><dd class="dokid">LTI/forskrift/1995-03-13-249</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 5</dd><dt class="dateInForce">I kraft fra</dt><dd class="dateInForce">1995-03-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-09-05-728</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§9</li><li>lov/1951-12-14-3/§7</li></ul></dd><dt class="dateOfPublication">Kunngjort</dt><dd class="dateOfPublication">1995-04-04</dd><dt class="title">Tittel</dt><dd class="title">Forskrift om endring i forskrift om sluttseddel/bryggeseddel og mottaksjournal.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 13. mars 1995 med hjemmel i lov av 3. juni 1983 nr. 40 om saltvannsfiske m.v. § 9 og lov av 14. desember 1951 nr. 3 om omsetning av råfisk § 7.</dd><dt class="refid">RefID</dt><dd class="refid">forskrift/1995-03-13-249</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sluttseddel/bryggeseddel og mottaksjournal.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-13-249" id="dokument"><h1>Forskrift om endring i forskrift om sluttseddel/bryggeseddel og mottaksjournal.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-03-13-249/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 5. september 1990 nr. 728 om sluttseddel/bryggeseddel og mottaksjournal gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kjøper skal skrive ut sluttseddel/bryggeseddel etter lagets bestemmelser spesifisert på art straks etter levering og seddelen skal undertegnes av kjøper og fisker før denne forlater mottaksstedet.. Ved levering i utlandet kan salgsorganisasjonen pålegge fisker å fylle ut og undertegne lagets sluttseddel. Alle leveranser skal veies fortløpende ved lossing, og kvantumet skal føres på sluttseddel/bryggeseddel. Ved levering av trålfangst til industriformål skal bifangstkvantum av sild spesifiseres i merknadsrubrikken på sluttseddelen.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Både kjøper og selger er ansvarlig for at seddelen er korrekt utfylt og at opplysningene er riktige.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det skal også opplyses om leveransen er delleveranse og hvor restkvantumet skal leveres.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Fartøy som har fisket i flere kvoteområder på samme tur skal føre en sluttseddel for hvert område.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fangstdagbokens turnummer skal påføres sluttseddel/bryggeseddel før fartøyet forlater mottaksstedet.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Ved lossing av pelagisk fanget råstoff til konsum skal mottaker veie råstoffet fortløpende i tilknytning til lossested før sortering eller ved opptak i føringsbåt ved kjøp av fangst på feltet.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Vekt for veiing som nevnt i første ledd, skal ha mer enn ett telleverk, hvor det ene skal løpe kontinuerlig og kun skal kunne 0-stilles av offentlig myndighet.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Vekt som nevnt i annet ledd, skal være klar til å tas i bruk innen 3 måneder etter ikrafttredelse av denne paragraf. Fiskeridirektoratet kan dispensere fra bestemmelsene i dette ledd.</article> <article class="defaultP" margin-top="true">Tidligere § 3 blir ny § 4 osv.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-03-13-249/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>