<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">LOV-1995-12-08-69</dd><dt class="dokid">DokumentID</dt><dd class="dokid">LTI/lov/1995-12-08-69</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 24</dd><dt class="dateInForce">I kraft fra</dt><dd class="dateInForce">Inntektsåret 1993, inntektsåret 1995, inntektsåret 1996</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1995-12-22</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (1995–1996), Innst.O.nr.12 (1995–1996), Besl.O.nr.10 (1995–1996). Odels- og lagtingsvedtak hhv. 24. og 30. november 1995. Fremmet av Finans- og tolldepartementet.</dd><dt class="refid">RefID</dt><dd class="refid">lov/1995-12-08-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I.</li><li>II.</li><li>III.</li><li>IV.</li></ul></li></ul></dd></dl></header><main class="documentBody" data-lovdata-URL="LTI/lov/1995-12-08-69" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><article class="legalP" data-absoluteaddress="/ledd/1/" id="ledd-1">I lov av 18. august 1911 nr. 8 om skatt av formue og inntekt (skatteloven) gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1995-12-08-69/KAPITTEL_1" data-partID="k1"><h2 data-text-align="center">I.</h2><article class="defaultP">§ 26 første ledd bokstav f nytt punkt syv skal lyde:<ul class="defaultList"><li data-li-identifier="7." data-name="7."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">7.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Stiftelsen Boligsamvirkets Fond mot Husleietap.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1995-12-08-69/KAPITTEL_2" data-partID="k2"><h2 data-text-align="center">II.</h2><article class="defaultP">§ 44 sjette ledd nytt åttende punktum skal lyde:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det samme gjelder når den ene av ektefellene har underskudd i næring, og ikke har annen arbeidsinntekt.</article> <article class="defaultP" margin-top="true">Nåværende åttende og niende punktum blir henholdsvis niende og tiende punktum.</article> <article class="defaultP" margin-top="true">§ 44 syvende ledd første punktum skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Foreldrefradrag kan også kreves i enslig forsørgers inntekt, når forsørgeren er yrkesaktiv og har omsorg for barn under 12 år i inntektsåret.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1995-12-08-69/KAPITTEL_3" data-partID="k3"><h2 data-text-align="center">III.</h2><article class="defaultP">§ 42 b nr. 1 annet punktum skal lyde:</article><article class="legalP" data-absoluteaddress="/kapittel/3/ledd/1/" id="kapittel-3-ledd-1">For den del av ligningsverdien som før fradrag etter nr. 2 overstiger kr 451.000 skal nettoinntekten likevel beregnes med 5 pst.</article> <article class="defaultP" margin-top="true">§ 42 b nr. 2 første punktum skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Ved beregning av nettoinntekt etter bestemmelsene i nr. 1 skal det gjøres et fradrag på kr 51.250 i ligningsverdien.</article> <article class="defaultP" margin-top="true">§ 42 b nr. 8 første punkt skal lyde:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">2,5 pst. av andel av eiendommens ligningsverdi 1. januar etter fradrag som fastsatt i nr. 2. For den del av andel av ligningsverdi som før fradrag etter nr. 2 overstiger kr 451.000 skal inntekt likevel beregnes med 5 pst.</article></article></li></ul></article> <article class="defaultP" margin-top="true">§ 44 første ledd g nr. 1 annet ledd femte punktum skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Fradrag beregnet etter reglene i dette ledd skal ikke settes lavere enn kr 3.600 og ikke høyere enn kr 29.800.</article> <article class="defaultP" margin-top="true">§ 44 annet ledd nr. 1 skal lyde:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Fradrag kan kreves for i inntektsåret betalt:</article><article class="numberedLegalP" data-numerator="1" data-absoluteaddress="/kapittel/3/nummer/1/" id="kapittel-3-nummer-1">1. Premie og tilskudd som nevnt i første ledd, bokstav k, nr. 1 og 2 til egen pensjonsforsikring som er i samsvar med regler gitt av Kongen. Fradraget kan ikke utgjøre mer enn 10 prosent av den skattepliktiges inntekt ved ligningen i året før det år fradrag kreves, og kan ikke overstige kr 30.000. Kongen gir regler om bruk av midler i premiefondet.</article> <article class="defaultP" margin-top="true">§ 44 sjette ledd skal lyde:</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Foreldrefradrag i inntekten kan kreves når begge ektefeller har inntekt av arbeid, og har hjemmeværende barn under 12 år i inntektsåret. Fradraget gis i den laveste inntekten. Fradraget er 43 pst av denne inntekten for ett barn under 12 år, høyst kr 3.900. For to eller flere barn under 12 år er fradraget 53 pst av inntekten, høyst kr 4.900. Inntekt av arbeid i den annen ektefelles eller felles bedrift fastsettes i tilfelle etter reglene i § 16 femte ledd. Dette gjelder også ved felles ligning. Er den ene av ektefellene ufør, under utdanning eller på annen lignende måte forhindret fra å ha daglig pass og stell av barn, kan den annen ektefelle kreve fradraget i sin arbeidsinntekt. Det samme gjelder når den ene av ektefellene har underskudd i næring, og ikke har annen arbeidsinntekt. Når utgifter til pass og stell av barn legitimeres, forhøyes beløpsgrensene ovenfor til kr 19.300 for ett barn, og til kr 23.100 for to eller flere barn. For barn som på grunn av handicap e.l. har særskilt behov for omsorg og pleie, kan det gis foreldrefradrag for legitimerte utgifter etter foregående punktum, også om barnet er over 12 år.</article> <article class="defaultP" margin-top="true">§ 44 syvende ledd skal lyde:</article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Foreldrefradrag kan også kreves i enslig forsørgers inntekt, når forsørgeren er yrkesaktiv og har omsorg for barn under 12 år i inntektsåret. Fradraget er 43 pst av inntekten for ett barn under 12 år, høyst kr 3.900. For to eller flere barn under 12 år er fradraget 53 pst av inntekten, høyst kr 4.900. Når utgifter til pass og stell av barn legitimeres, forhøyes beløpsgrensene ovenfor til kr 19.300 for ett barn, og til kr 23.100 for to eller flere barn. For barn som på grunn av handicap e.l. har særskilt behov for omsorg og pleie, kan det gis foreldrefradrag for legitimerte utgifter etter foregående punktum, også om barnet er over 12 år.</article> <article class="defaultP" margin-top="true">§ 59 nr. 4 skal lyde:</article><article class="legalP" data-absoluteaddress="/kapittel/3/ledd/7/" id="kapittel-3-ledd-7">Dersom to eller flere skattytere utøver aktivitet i forskjellige selskaper som helt eller delvis eies gjennom felles eierselskap, skal den enkelte aktives aksjer eller andeler i eierselskapet likestilles med aksje eller andel eiet av de øvrige aktive. Slik identifikasjon gjelder også om en eller flere av skattyterne utøver aktivitet i det felles eierselskap. Ved indirekte eie gjelder nr. 2 og 3 tilsvarende.</article> <article class="defaultP" margin-top="true">§ 75 første ledd skal lyde:</article><article class="legalP" data-absoluteaddress="/kapittel/3/ledd/8/" id="kapittel-3-ledd-8">Personlige skattytere skal ha klassefradrag i inntekten ved kommuneligningen. Klassefradraget er 23.300 kroner i klasse 1 og 46.600 kroner i klasse 2.</article> <article class="defaultP" margin-top="true">§ 78 nr. 1 første punktum skal lyde:</article><article class="legalP" data-absoluteaddress="/kapittel/3/ledd/9/" id="kapittel-3-ledd-9">For skattytere som har rett til fradrag etter § 77 nr. 1 og 2, skal det ikke beregnes skatt eller trygdeavgift når den alminnelige inntekt ikke overstiger kr 64.700 for enslige og kr 100.900 for ektepar og samboere som går inn under § 16 tolvte ledd.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1995-12-08-69/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Endringen under I trer i kraft straks og med virkning fra og med inntektsåret 1993.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Endringene under II trer i kraft straks og med virkning fra og med inntektsåret 1995.</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Endringene under III trer i kraft med virkning fra og med inntektsåret 1996.</article></section></main></body></html>