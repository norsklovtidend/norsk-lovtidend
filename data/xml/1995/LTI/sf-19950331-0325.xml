<!DOCTYPE html><html lang="no"><head><title>Forskrift om regulering av fisket etter reker i Norges økonomiske sone sør for 62° N og i skagerrak i 1995.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-1995-03-31-325</dd><dt class="dokid">DokumentID</dt><dd class="dokid">LTI/forskrift/1995-03-31-325</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 7</dd><dt class="dateInForce">I kraft fra</dt><dd class="dateInForce">1995-04-01 – 1995-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§13</li><li>lov/1983-06-03-40/§45</li><li>forskrift/1993-10-29-955</li></ul></dd><dt class="dateOfPublication">Kunngjort</dt><dd class="dateOfPublication">1995-05-11</dd><dt class="title">Tittel</dt><dd class="title">Forskrift om regulering av fisket etter reker i Norges økonomiske sone sør for 62° N og i skagerrak i 1995.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 31. mars 1995 med hjemmel i lov av 3. juni 1983 nr. 40 om saltvannsfiske m.v. § 4, § 5, § 13 og § 45 og kgl.res. av 29. oktober 1993 nr. 955 om delegering av Kongens myndighet etter lov av 16. juni 1972 nr. 57 om regulering av deltagelsen i fisket § 6.</dd><dt class="refid">RefID</dt><dd class="refid">forskrift/1995-03-31-325</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter reker i Norges økonomiske sone sør for 62° N og i skagerrak i 1995.<ul class="tocSubUl"><li>§ 1. Fangstforbud</li><li>§ 2. Kvote</li><li>§ 3. Deltakelse</li><li>§ 4. Helgedagsfredning</li><li>§ 5. Kontroll</li><li>§ 6. Straffebestemmelse</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-31-325" id="dokument"><h1>Forskrift om regulering av fisket etter reker i Norges økonomiske sone sør for 62° N og i skagerrak i 1995.</h1><article class="legalArticle" data-lovdata-URL="LTI/forskrift/1995-03-31-325/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fangstforbud</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske etter reker med trål i Norges økonomiske sone sør for 62° N og utenfor 4 n. mil av den danske og svenske grunnlinjen i Skagerrak, avgrenset i øst av en rett linje mellom Skagen fyr og Tistlarna fyr.</article></article><article class="legalArticle" data-lovdata-URL="LTI/forskrift/1995-03-31-325/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvote</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hensyn til forbudet i § 1 kan norske fartøy som nevnt i § 3 fiske inntil 3.555 tonn reker i ICES-område IV a i farvann under norsk jurisdiksjon sør for 62° N og 5.220 tonn reker i ICES-område III a utenfor 4 n. mil av den danske og svenske grunnlinjen, avgrenset i øst av en rett linje mellom Skagen fyr og Tistlarna fyr. Fisket er begrenset til 4 tonn reker pr. tur.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren kan stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/1995-03-31-325/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Deltakelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Deltakende fartøy må være innført i merkeregisteret og eier av fartøyet må være oppført i fiskermanntallet.</article></article><article class="legalArticle" data-lovdata-URL="LTI/forskrift/1995-03-31-325/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Helgedagsfredning</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbudt å drive fiske som nevnt i § 2 fra midnatt til midnatt på søn- og helgedager. Helgedagsfredningen gjelder ikke 2. påskedag og 2. pinsedag.</article></article><article class="legalArticle" data-lovdata-URL="LTI/forskrift/1995-03-31-325/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom fartøy ikke lander fangst fra en tur, skal fartøyet kontrolleres av Fiskeridirektoratets kontrollverk før ny tur kan påbegynnes. Slik kontroll kan gjennomføres i Stavanger, Egersund og Kristiansand.</article></article><article class="legalArticle" data-lovdata-URL="LTI/forskrift/1995-03-31-325/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forsettlig eller uaktsom overtredelse av bestemmelser gitt i eller i medhold av denne forskrift straffes i henhold til § 53 i lov av 3. juni 1983 nr. 40 om saltvannsfiske m.v. og § 11 i lov av 17. juni 1972 nr. 57 om regulering av deltagelsen i fisket. Medvirkning og forsøk straffes på samme måte.</article></article><article class="legalArticle" data-lovdata-URL="LTI/forskrift/1995-03-31-325/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskriften trer i kraft 1. april og gjelder frem til og med 31. desember 1995.</article></article></main></body></html>