<!DOCTYPE html><html lang="no"><head><title>Forskrift om utbetaling av tilskudd til visse jordbruksvarer ved eksport eller leveranser til spesialmarkeder i Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:13</dd><dt class="legacyID">Datokode</dt><dd class="legacyID">FOR-1995-10-13-859</dd><dt class="dokid">DokumentID</dt><dd class="dokid">LTI/forskrift/1995-10-13-859</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 21</dd><dt class="dateInForce">I kraft fra</dt><dd class="dateInForce">1995-10-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-23-1218</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li><li>forskrift/1995-06-16-587</li></ul></dd><dt class="dateOfPublication">Kunngjort</dt><dd class="dateOfPublication">1995-11-17</dd><dt class="title">Tittel</dt><dd class="title">Forskrift om utbetaling av tilskudd til visse jordbruksvarer ved eksport eller leveranser til spesialmarkeder i Norge.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 13. oktober 1995 med hjemmel i lov av 12. mai 1995 nr. 23 om jord (jordlova) § 18 og Stortingets vedtak av 16. juni 1995 nr. 587 om tollavgifter for jordbruksvarer fra 1. juli 1995, romertall I, jfr. St.prp.nr.61 (1994–1995) særlig pkt. 10.2.2 og Innst.S.nr.200 (1994–1995).</dd><dt class="refid">RefID</dt><dd class="refid">forskrift/1995-10-13-859</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utbetaling av tilskudd til visse jordbruksvarer ved eksport eller leveranser til spesialmarkeder i Norge.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li></ul></dd></dl></header><main class="documentBody" data-lovdata-URL="LTI/forskrift/1995-10-13-859" id="dokument"><h1>Forskrift om utbetaling av tilskudd til visse jordbruksvarer ved eksport eller leveranser til spesialmarkeder i Norge.</h1><article class="legalArticle" data-lovdata-URL="LTI/forskrift/1995-10-13-859/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med forskriften er å regulere utbetalingen av tilskudd som skal gjøre det mulig for norsk næringsmiddelindustri å levere bearbeidede jordbruksvarer til eksportmarkeder og spesialmarkeder i Norge.</article></article><article class="legalArticle" data-lovdata-URL="LTI/forskrift/1995-10-13-859/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelde utbetaling av tilskudd til bedrifter som eksporterer ferdigvarer under tollposisjonene 02.10, 16.01 og 16.02. Under tollposisjon 02.10 er utbetaling av tilskudd begrenset til spekemat.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forskriften gjelder også utbetaling av tilskudd til bedrifter som leverer ferdigvarer, nevnt i første ledd, til spesialmarkeder i Norge. Med spesialmarkeder menes Svalbard, Jan Mayen, oljeinstallasjoner på norsk sokkel, internasjonal transitthall på flyplasser, Kongehuset, NATO-representasjon og styrker på øvelse i Norge, ambassader/utenlandske representasjoner samt skip i utenriksfart unntatt fartøy registrert som fiskebåt og marinefartøyer.</article></article><article class="legalArticle" data-lovdata-URL="LTI/forskrift/1995-10-13-859/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forskriften omfatter følgende norskproduserte råvarer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">storfekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">svinekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">fårekjøtt.</article></article></li></ul></article></article><article class="legalArticle" data-lovdata-URL="LTI/forskrift/1995-10-13-859/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilskuddssatsene skal normalt beregnes på grunnlag av differansen mellom verdensmarkedspris og markedspris i Norge for det kvantum, eller de kvanta kjøttråvarer som inngår i ferdigvaren.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom hensynet til forpliktelser etter internasjonale avtaler gjør det nødvendig, kan de satsene som er nevnt i første ledd, endres.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Tilskuddssatsene og den perioden tilskuddssatsene skal gjelde for fastsettes av Statens Kornforretning.</article></article><article class="legalArticle" data-lovdata-URL="LTI/forskrift/1995-10-13-859/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Med verdensmarkedspris for en jordbruksvare forstås cif-importpris Norge tillagt importkostnader, dersom denne kan betraktes som representativ. Dersom en slik pris ikke foreligger, eller den ikke kan anses som representativ, skal det anvendes andre referanser, f.eks. innhentede representative tilbud.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Med markedspris i Norge forstås den pris som oppnås for salg til industriell videreforedling.</article></article><article class="legalArticle" data-lovdata-URL="LTI/forskrift/1995-10-13-859/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Bedrifter kan på grunnlag av dokumentert eksport/leveranser søke om tilskudd. Søknaden skal sendes Statens Kornforretning, og inneholde følgende opplysninger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Hvilke varer som bedriften eksporterer/leverer. Hver vare skal være påført tollvarenummer.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Eksportert/levert kvantum av den enkelte vare til de ulike markeder.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Resept for hver av varene. Hver råvare skal være påført et råvarenummer.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Bedrifter kan sende inn månedlig søknad om tilskudd. Søknaden og dokumentasjon skal være Statens Kornforretning i hende senest den 20. i måneden etter at eksporten/leveransen fant sted.</article></article><article class="legalArticle" data-lovdata-URL="LTI/forskrift/1995-10-13-859/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Bedrifter som produserer varer som kommer inn under denne ordningen, skal levere inn prognoser over det kommende års forventede produksjon og eksport/leveranse. Prognoser skal være sendt Statens Kornforretning innen 1. november.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Bedrifter som produserer varer som kommer inn under denne ordningen, skal også sende inn prognoser over forventet produksjon og eksport/leveranse for den kommende måned. Prognosen skal være sendt Statens Kornforretning senest innen utgangen av hver måned.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Prognoser skal til enhver tid være basert på de mest oppdaterte data bedriftene er i besittelse av.</article></article><article class="legalArticle" data-lovdata-URL="LTI/forskrift/1995-10-13-859/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved dokumentasjon av faktisk forbruk av kjøtt innrømmes helt eller delvis tilskudd. Krav til dokumentasjon fastsettes av Statens Kornforretning.</article></article><article class="legalArticle" data-lovdata-URL="LTI/forskrift/1995-10-13-859/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens Kornforretning avgir årsrapport og regnskap for ordningen til Landbruksdepartementet. Regnskapet følger kalenderåret. Det gis samtidig oppgave over eksporten/leveransen av den enkelte råvare og bruken av midler til de ulike markeder.</article></article><article class="legalArticle" data-lovdata-URL="LTI/forskrift/1995-10-13-859/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Statens Kornforretning kan utføre fysisk kontroll av varer, og kontroll av forretningspapirer. Med forretningspapirer forstås i denne sammenheng alle regnskapsbøker, registrer, fakturaer, bilag, regnskap og korrespondanse vedrørende virksomhetens forretningsaktivitet samt forretningsmessig data, uansett form, hvis dette har direkte eller indirekte forbindelse med utbetalinger av tilskudd. Bedriftene plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/1995-10-13-859/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Bedriftene er forpliktet til å gi de riktige opplysninger, og alltid å rette seg etter gjeldende bestemmelser for ordningen. Overtredelse av bestemmelsene i forskriften og evt. utfyllende bestemmelser, vil kunne medføre inndragning av utbetalt tilskudd.</article></article><article class="legalArticle" data-lovdata-URL="LTI/forskrift/1995-10-13-859/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Statens Kornforretning kan nedsette et rådgivende fagutvalg for kjøtt.</article></article><article class="legalArticle" data-lovdata-URL="LTI/forskrift/1995-10-13-859/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Statens Kornforretning administrerer ordningen og kan gi utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/1995-10-13-859/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Denne forskriften trer i kraft straks. Samtidig oppheves forskrift av 23. desember 1994 nr. 1218 for ordningen med eksportrestitusjon for visse jordbruksvarer (XRL-ordningen).</article></article></main></body></html>