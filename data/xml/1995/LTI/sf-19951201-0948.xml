<!DOCTYPE html><html lang="no"><head><title>Forskrift om rammeplan for barnehagen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1995-12-01-948</dd><dt class="dokid">DokumentID</dt><dd class="dokid">LTI/forskrift/1995-12-01-948</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 24</dd><dt class="dateInForce">I kraft fra</dt><dd class="dateInForce">1996-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-05-19/§2</li></ul></dd><dt class="dateOfPublication">Kunngjort</dt><dd class="dateOfPublication">1995-12-22</dd><dt class="title">Tittel</dt><dd class="title">Forskrift om rammeplan for barnehagen.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 1. desember 1995 med hjemmel i lov av 5. mai 1995 nr. 19 om barnehager § 2 annet ledd.</dd><dt class="refid">RefID</dt><dd class="refid">forskrift/1995-12-01-948</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rammeplan for barnehagen.</li></ul></dd></dl></header><main class="documentBody" data-lovdata-URL="LTI/forskrift/1995-12-01-948" id="dokument"><h1>Forskrift om rammeplan for barnehagen.</h1><article class="legalP" data-absoluteaddress="/ledd/1/" id="ledd-1">Barne- og familiedepartementet har 1. desember 1995 fastsatt forskrift om rammeplan for barnehagen.</article><article class="legalP" data-absoluteaddress="/ledd/2/" id="ledd-2">Rammeplanen bygger på barnehagelovens formålsbestemmelse, jf. bhl. § 1. I planen er det angitt<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">-</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">forpliktende mål som barnehagen skal arbeide i retning av</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">-</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">krav til kvalitet i det sosiale samspillet i hverdagen i barnehagen</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">-</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">fem fagområder som alle barn i barnehager skal ha erfaring med i løpet av barnehageåret:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/2/punkt/3/ledd/1/punkt/1/" id="ledd-2-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/ledd/2/punkt/3/ledd/1/punkt/1/ledd/1/" id="ledd-2-punkt-3-ledd-1-punkt-1-ledd-1">samfunn, religion og etikk</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/3/ledd/1/punkt/2/" id="ledd-2-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/ledd/2/punkt/3/ledd/1/punkt/2/ledd/1/" id="ledd-2-punkt-3-ledd-1-punkt-2-ledd-1">estetiske fag</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/3/ledd/1/punkt/3/" id="ledd-2-punkt-3-ledd-1-punkt-3"><span class="data-originalId">-</span><article class="legalP" data-absoluteaddress="/ledd/2/punkt/3/ledd/1/punkt/3/ledd/1/" id="ledd-2-punkt-3-ledd-1-punkt-3-ledd-1">språk, tekst og kommunikasjon</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/3/ledd/1/punkt/4/" id="ledd-2-punkt-3-ledd-1-punkt-4"><span class="data-originalId">-</span><article class="legalP" data-absoluteaddress="/ledd/2/punkt/3/ledd/1/punkt/4/ledd/1/" id="ledd-2-punkt-3-ledd-1-punkt-4-ledd-1">natur, miljø og teknikk</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/3/ledd/1/punkt/5/" id="ledd-2-punkt-3-ledd-1-punkt-5"><span class="data-originalId">-</span><article class="legalP" data-absoluteaddress="/ledd/2/punkt/3/ledd/1/punkt/5/ledd/1/" id="ledd-2-punkt-3-ledd-1-punkt-5-ledd-1">fysisk aktivitet og helse.</article></article></li></ul></article></article></li></ul></article><article class="legalP" data-absoluteaddress="/ledd/3/" id="ledd-3">Rammeplanen legger ikke detaljerte føringer for virksomheten eller hindrer lokal frihet, tilpasning og variasjon.</article><article class="legalP" data-absoluteaddress="/ledd/4/" id="ledd-4">Forskriften retter seg primært mot barnehagens pedagogiske personale, jf. bhl. §§ 16 og 17, men det øvrige personalet er medansvarlig for at virksomheten skjer i samsvar med planen og dens intensjoner. Samarbeidsutvalget, jf. bhl § 4, skal fastsette årsplanen, som må bygge på rammeplanen, jf. bhl. § 2 tredje ledd. Videre har kommunene som tilsynsmyndighet, jf. bhl. §§ 10 og 11, ansvar for å følge med i at alle barnehager i kommunen driver en tilfredsstillende pedagogisk virksomhet i samsvar med planen, mens barnehagens eiere (offentlige eller private) har ansvar for at barnehagene har de rammebetingelser som skal til for at planen kan omsettes i pedagogisk virksomhet i den enkelte barnehage.</article><article class="legalP" data-absoluteaddress="/ledd/5/" id="ledd-5">Planen skal være et arbeidsredskap for hele personalgruppen i planlegging, gjennomføring og vurdering av virksomheten. Den skal også bidra til å se oppdragelse, omsorg og tilsyn i et samfunnsperspektiv. Planen framhever betydningen av de voksnes holdninger, kunnskaper og ferdigheter til å møte, forstå og oppdra barn.</article><article class="legalP" data-absoluteaddress="/ledd/6/" id="ledd-6">Rammeplanen gir informasjon om hva barnehagen tilbyr barn og foreldre og gir et grunnlag for samarbeid mellom hjem og barnehage. Rammeplanen skal gi ansatte og foreldre i barnehagen, eiere og politikere en ramme å tenke ut fra når de skal arbeide med barnehagens innhold.</article><article class="legalP" data-absoluteaddress="/ledd/7/" id="ledd-7">Rammeplanen viser hvilke forventninger som stilles til barnehagen. Dette er beskrevet som prinsipper for arbeidet. Barnehageloven gir eieren anledning til å gi retningslinjer for lokal tilpasning av planen, jf. bhl. § 2 tredje ledd. Disse bør kunne si noe om omfanget av innholdet i den enkelte barnehage. Planen skal tilpasses varierte driftsformer. Det blir den enkelte eier som ut fra lokale forhold og rammebetingelser må finne frem til de oppgaver som skal pålegges de ulike driftsformer. Det er ønskelig at kommunen og de private eierne samarbeider om retningslinjene for lokal tilpasning, og at det eventuelt kan avtales felles retningslinjer for kommunale og private barnehager.</article><article class="legalP" data-absoluteaddress="/ledd/8/" id="ledd-8">Forskriften trer i kraft 1. januar 1996.</article><article class="legalP" data-absoluteaddress="/ledd/9/" id="ledd-9">Rammeplanen utgis av Barne- og familiedepartementet, og vil bli distribuert til fylkesmenn, kommuner, barnehager og private barnehageeiere. Forøvrig blir den solgt gjennom Akademika.</article></main></body></html>