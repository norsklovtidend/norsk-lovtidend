<!DOCTYPE html><html lang="no"><head><title>Forskrift om svovelinnhold i ulike oljeprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1995-06-20-614</dd><dt class="dokid">DokumentID</dt><dd class="dokid">LTI/forskrift/1995-06-20-614</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 14</dd><dt class="dateInForce">I kraft fra</dt><dd class="dateInForce">1995-06-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-03-11-653</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§11</li><li>forskrift/1983-07-08-1245</li></ul></dd><dt class="dateOfPublication">Kunngjort</dt><dd class="dateOfPublication">1995-07-26</dd><dt class="title">Tittel</dt><dd class="title">Forskrift om svovelinnhold i ulike oljeprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 20. juni 1995 med hjemmel i lov av 13. mars 1981 nr. 6 om vern mot forurensninger og om avfall (forurensningsloven) § 9 nr. 3 og § 11, 2. ledd, jfr. kgl.res. 8. juli 1983. Jfr. EØS-avtalen vedlegg II pkt. XVII (Rdir. 93/12/EEC, jfr. Rdir. 87/219/EØF).</dd><dt class="refid">RefID</dt><dd class="refid">forskrift/1995-06-20-614</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om svovelinnhold i ulike oljeprodukter.<ul class="tocSubUl"><li>Kapittel 1. Svovelinnhold i ulike oljeprodukter<ul class="tocSubUl"><li>§ 1. Svovelinnhold i tung fyringsolje</li><li>§ 2. Særregler for Oslo og Drammen</li><li>§ 3. Svovelinnhold i gassoljer (autodiesel, fyringsolje 1 &amp; 2 og marine gassoljer)</li></ul></li><li>Kapittel 2. Virksomheter som skal søke om utslippstillatelse<ul class="tocSubUl"><li>§ 4. Virksomhet som skal søke om utslippstillatelse</li><li>§ 5. Meldeplikt</li><li>§ 6. Virksomhet som har utslippstillatelse</li><li>§ 7. Ansvar og opplysningsplikt</li></ul></li><li>Kapittel 3. Generelle bestemmelser<ul class="tocSubUl"><li>§ 8. Unntak</li><li>§ 9. Tilsyn</li><li>§ 10. Klage</li><li>§ 11. Forurensningsgebyr</li><li>§ 12. Straff</li><li>§ 13. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-06-20-614" id="dokument"><h1>Forskrift om svovelinnhold i ulike oljeprodukter.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-06-20-614/KAPITTEL_1" data-partID="k1"><h2>Kapittel 1. Svovelinnhold i ulike oljeprodukter</h2><article class="legalArticle" data-lovdata-URL="LTI/forskrift/1995-06-20-614/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Svovelinnhold i tung fyringsolje</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">I fylkene Østfold, Akershus, Hedmark, Oppland, Buskerud, Vestfold, Telemark, Aust-Agder, Vest-Agder, Rogaland, Hordaland og Sogn og Fjordane er det ikke tillatt å bruke tung fyringsolje med høyere svovelinnhold enn 1,0 vektprosent. I resten av landet skal svovelinnholdet i tung fyringsolje ikke overstige 2,5 vektprosent.</article></article><article class="legalArticle" data-lovdata-URL="LTI/forskrift/1995-06-20-614/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Særregler for Oslo og Drammen</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I Oslo og Drammen er det forbudt å bruke tung fyringsolje. Statens forurensningstilsyn kan etter søknad i medhold av forurensningslovens § 11 gi tillatelse til å bruke tung fyringsolje med inntil 1,0 vektprosent svovel.</article></article><article class="legalArticle" data-lovdata-URL="LTI/forskrift/1995-06-20-614/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Svovelinnhold i gassoljer (autodiesel, fyringsolje 1 &amp; 2 og marine gassoljer)</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det er ikke tillatt å bruke eller markedsføre autodiesel med et svovelinnhold høyere enn 0,2 vektprosent fra ikrafttredelsestidspunktet og ikke høyere enn 0,05 vektprosent fra 1. oktober 1996.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Det er ikke tillatt å bruke eller markedsføre fyringsolje 1 &amp; 2 og marine gassoljer med et svovelinnhold høyere enn 0,2 vektprosent. Forbudet gjelder oljer brukt til oppvarmingsformål, industrielle formål og til skipsfartøy.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Forbudet gjelder ikke for gassoljer som:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/3/punkt/1/" id="kapittel-1-paragraf-3-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/3/punkt/1/ledd/1/" id="kapittel-1-paragraf-3-ledd-3-punkt-1-ledd-1">befinner seg i drivstofftanker i fartøyer som krysser en grense mellom et land som omfattes av EØS-avtalen og et tredjeland,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/3/punkt/2/" id="kapittel-1-paragraf-3-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/3/punkt/2/ledd/1/" id="kapittel-1-paragraf-3-ledd-3-punkt-2-ledd-1">er beregnet for foredling i raffineringsindustrien.</article></article></li></ul></article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-06-20-614/KAPITTEL_2" data-partID="k2"><h2>Kapittel 2. Virksomheter som skal søke om utslippstillatelse</h2><article class="legalArticle" data-lovdata-URL="LTI/forskrift/1995-06-20-614/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Virksomhet som skal søke om utslippstillatelse</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">All virksomhet med kjelkapasitet større enn 500 kg olje pr. time samt virksomhet med kjelkapasitet mindre enn 500 kg olje pr. time, men som har et maksimalutslipp på mer enn 10 kg SO2 pr. time må ha tillatelse fra Statens forurensningstilsyn etter forurensningsloven § 11 dersom anlegget etableres etter forskriftens ikrafttreden.</article></article><article class="legalArticle" data-lovdata-URL="LTI/forskrift/1995-06-20-614/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Meldeplikt</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Meldeplikt til Statens forurensningstilsyn har<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">virksomhet som nevnt i § 4 og som slipper ut 6 – 10 kg SO2 pr. time,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">eksisterende virksomhet som utvider kapasiteten med mer enn 20 %,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">eksisterende virksomhet der fyringsoljetypen endres eller det foretas andre endringer ved anlegget som kan medføre økt fare for forurensning.</article></article></li></ul></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Statens forurensningstilsyn kan på bakgrunn av meldingen pålegge virksomheten å søke om utslippstillatelse.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Virksomheten kan settes i gang eller fortsette med mindre Statens forurensningstilsyn fastsetter noe annet innen 5 uker etter at meldingen er mottatt.</article></article><article class="legalArticle" data-lovdata-URL="LTI/forskrift/1995-06-20-614/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Virksomhet som har utslippstillatelse</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">For virksomheter som allerede har utslippstillatelse ved ikrafttredelsen av denne forskrift, og som ikke faller inn under § 5 nr. 2 eller 3, gjelder bestemmelsene i kapittel 1 i den utstrekning det ikke er satt strengere vilkår i tillatelsen.</article></article><article class="legalArticle" data-lovdata-URL="LTI/forskrift/1995-06-20-614/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ansvar og opplysningsplikt</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Eieren eller bestyreren av fyringsanlegg er ansvarlig for at bestemmelsene i denne forskriften blir fulgt, herunder skal det påses at leverandøren gir skriftlig oppgave over oljekvaliteten. Eieren eller bestyreren av fyringsanlegget plikter å bistå Statens forurensningstilsyn ved kontroll.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-06-20-614/KAPITTEL_3" data-partID="k3"><h2>Kapittel 3. Generelle bestemmelser</h2><article class="legalArticle" data-lovdata-URL="LTI/forskrift/1995-06-20-614/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Statens forurensningstilsyn, eller den Miljøverndepartementet gir fullmakt, kan ved enkeltvedtak gjøre unntak fra bestemmelsene i forskriften.</article></article><article class="legalArticle" data-lovdata-URL="LTI/forskrift/1995-06-20-614/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Statens forurensningstilsyn, eller den Miljøverndepartementet gir fullmakt, fører tilsyn med at denne forskriften følges.</article></article><article class="legalArticle" data-lovdata-URL="LTI/forskrift/1995-06-20-614/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Miljøverndepartementet avgjør klage over vedtak truffet av Statens forurensningstilsyn. Statens forurensningstilsyn, eller den Miljøverndepartementet gir fullmakt, avgjør klage over vedtak truffet av annet organ.</article></article><article class="legalArticle" data-lovdata-URL="LTI/forskrift/1995-06-20-614/§11" data-name="§11" data-partID="§11" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forurensningsgebyr</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">For å sikre at bestemmelsene i denne forskriften eller vedtak truffet i medhold av denne forskriften blir gjennomført, kan Statens forurensningstilsyn, eller den Miljøverndepartementet gir fullmakt, fastsette forurensningsgebyr til staten i medhold av forurensningsloven § 73.</article></article><article class="legalArticle" data-lovdata-URL="LTI/forskrift/1995-06-20-614/§12" data-name="§12" data-partID="§12" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Ved overtredelse av denne forskriften eller vedtak truffet i medhold av denne forskriften, kommer forurensningsloven kapittel 10, jfr. straffelovens kapittel 3a, til anvendelse, dersom forholdet ikke går inn under noen strengere straffebestemmelse.</article></article><article class="legalArticle" data-lovdata-URL="LTI/forskrift/1995-06-20-614/§13" data-name="§13" data-partID="§13" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Denne forskriften trer i kraft straks. Fra samme tid oppheves forskrift av 11. mars 1985 nr. 653 om svovelinnhold i fyringsolje.</article></article></section></main></body></html>