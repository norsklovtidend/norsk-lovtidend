<!DOCTYPE html><html lang="no"><head><title>Forskrift om norske forsikringsselskapers forsikringstjenesteytelser og etablering av filial i annen stat i Det europeiske økonomiske samarbeidsområde.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1995-10-11-854</dd><dt class="dokid">DokumentID</dt><dd class="dokid">LTI/forskrift/1995-10-11-854</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 21</dd><dt class="dateInForce">I kraft fra</dt><dd class="dateInForce">1995-10-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-07-1/§4</li><li>lov/1988-06-10-39/§13-8</li><li>lov/1988-06-10-40/§1-3</li><li>lov/1988-06-10-40/§2a-1</li></ul></dd><dt class="dateOfPublication">Kunngjort</dt><dd class="dateOfPublication">1995-11-17</dd><dt class="title">Tittel</dt><dd class="title">Forskrift om norske forsikringsselskapers forsikringstjenesteytelser og etablering av filial i annen stat i Det europeiske økonomiske samarbeidsområde.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 11. oktober 1995 med hjemmel i lov 7. desember 1956 nr. 1 om Kredittilsynet § 4 nr. 4, lov 10. juni 1988 nr. 39 om forsikringsvirksomhet § 13-8 tredje ledd og lov l0. juni 1988 nr. 40 om finansieringsvirksomhet og finansinstitusjoner § 1-3 annet ledd og § 2a-1 annet ledd. Ref. EØS-avtalen vedlegg IX punkt 7 (Rdir. 73/239/EØF, Rdir. 79/267/EØF, Rdir. 88/357/EØF, Rdir. 90/619/EØF), samt punkt 7a og punkt 12a (Rdir. 92/49/EØF og Rdir. 92/96/EØF).</dd><dt class="refid">RefID</dt><dd class="refid">forskrift/1995-10-11-854</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om norske forsikringsselskapers forsikringstjenesteytelser og etablering av filial i annen stat i Det europeiske økonomiske samarbeidsområde.<ul class="tocSubUl"><li>§ 1. Anvendelsesområde</li><li>§ 2. Definisjoner</li><li>§ 3. Etablering av filial</li><li>§ 4. Grenseoverskridende tjenesteytelser</li><li>§ 5. Språk</li><li>§ 6. Unntaksregler</li><li>§ 7. Rapportering i livsforsikring</li><li>§ 8. Rapportering i skadeforsikring</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-10-11-854" id="dokument"><h1>Forskrift om norske forsikringsselskapers forsikringstjenesteytelser og etablering av filial i annen stat i Det europeiske økonomiske samarbeidsområde.</h1><article class="legalArticle" data-lovdata-URL="LTI/forskrift/1995-10-11-854/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder den adgang forsikringsselskap som har tillatelse og er undergitt tilsyn fra norske myndigheter, og som har hovedsete her i riket, har til å:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">etablere filial i annen stat i Det europeiske økonomiske samarbeidsområde og drive virksomhet gjennom filialen</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">tilby eller tegne forsikring i stat i Det europeiske økonomiske samarbeidsområde.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder forsikringsvirksomhet tillatt etter lov 10. juni 1988 nr. 39 om forsikringsvirksomhet og bare direkte forsikring.</article></article><article class="legalArticle" data-lovdata-URL="LTI/forskrift/1995-10-11-854/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift betyr:</article><article class="legalP" data-absoluteaddress="/paragraf/2/ledd/2/" id="paragraf-2-ledd-2"><i>Filial:</i> Et etablert forretningssted i annen stat i Det europeiske økonomiske samarbeidsområde.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">De definisjoner som for øvrig er fastsatt i Rådsdirektiv 88/357/EØF og Rådsdirektiv 90/619/EØF, samt 90/619/EØF og Rådsdirektiv 92/96/EØF gjelder også ved anvendelse av forskriften her.</article></article><article class="legalArticle" data-lovdata-URL="LTI/forskrift/1995-10-11-854/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Etablering av filial</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Et forsikringsselskap kan ikke uten tillatelse gitt av Kredittilsynet etablere en filial i en annen stat i Det europeiske økonomiske samarbeidsområde.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søknaden om tillatelse skal inneholde opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">i hvilken stat filialen ønskes etablert</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">en virksomhetsplan som blant annet skal angi hvilke typer risikoer det planlegger å dekke gjennom filialen og opplysninger om filialens organisatoriske oppbygging</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">filialens adresse</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">navnet på filialens generalagent.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kredittilsynet skal gi tillatelse med mindre det er grunn til å betvile at forsikringsselskapets administrative struktur, finansielle situasjon eller egnetheten til filialens ledelse er forsvarlig som grunnlag for den planlagte etablering. Dersom vilkårene er oppfylt skal tillatelse gis innen tre måneder etter at søknaden er mottatt.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Kredittilsynet skal i slike tilfeller innen samme frist sende opplysningene fra forsikringsselskapet til vertsstatens tilsynsmyndigheter. Kredittilsynet skal samtidig oversende til denne myndighet<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/1/" id="paragraf-3-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/1/ledd/1/" id="paragraf-3-ledd-4-punkt-1-ledd-1">en bekreftelse der det fremgår at selskapet for sin samlede virksomhet oppfyller minimums solvensmarginen (et solvenssertifikat)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/2/" id="paragraf-3-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/2/ledd/1/" id="paragraf-3-ledd-4-punkt-2-ledd-1">samt en bekreftelse på at de planlagte aktiviteter er omfattet av forsikringsselskapets tillatelse.</article></article></li></ul></article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Forsikringsselskapet skal underrettes om oversendelsen.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Kredittilsynet skal meddele selskapet om eventuelt avslag innen 3 måneder fra mottakelsen av søknaden. Avslaget kan påklages til Finansdepartementet i samsvar med forvaltningslovens regler.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Forsikringsselskapet har plikt til å gi melding til Kredittilsynet og vertsstatens tilsynsmyndighet om enhver endring i de forhold som er meldepliktig i henhold til bestemmelsene i første ledd, senest en måned før endringen foretas.</article></article><article class="legalArticle" data-lovdata-URL="LTI/forskrift/1995-10-11-854/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grenseoverskridende tjenesteytelser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Et forsikringsselskap som ønsker å utøve grenseoverskridende virksomhet i en annen stat i Det europeiske økonomiske samarbeidsområde, skal gi Kredittilsynet melding om dette. Dette gjelder også dersom virksomheten ønskes drevet fra en filial i en annen EØS-stat.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Meldingen skal inneholde opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">i hvilken stat virksomheten ønskes påbegynt</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">opplysninger om de forsikringsklasser, grupper av klasser og eventuelle tilleggsrisikoer selskapet planlegger å dekke i vedkommende stat.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Kredittilsynet skal oversende til tilsynsmyndighetene i vertsstaten<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/3/punkt/1/" id="paragraf-4-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/3/punkt/1/ledd/1/" id="paragraf-4-ledd-3-punkt-1-ledd-1">opplysninger fra selskapet med en bekreftelse der det fremgår at selskapet for sin samlede virksomhet oppfyller minimums solvensmarginen (et solvenssertifikat)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/3/punkt/2/" id="paragraf-4-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/3/punkt/2/ledd/1/" id="paragraf-4-ledd-3-punkt-2-ledd-1">en bekreftelse på at de planlagte aktiviteter er omfattet av forsikringsselskapets tillatelse.</article></article></li></ul></article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Opplysningene skal oversendes senest en måned etter mottakelsen av forsikringsselskapets melding. Forsikringsselskapet skal underrettes om oversendelsen.</article></article><article class="legalArticle" data-lovdata-URL="LTI/forskrift/1995-10-11-854/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Språk</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kredittilsynet kan kreve at de opplysninger som skal gis til Kredittilsynet i henhold til forskriften her skal være oversatt til vertsstatens språk av godkjent translatør.</article></article><article class="legalArticle" data-lovdata-URL="LTI/forskrift/1995-10-11-854/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntaksregler</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Bestemmelsene i lov 10. juni 1988 nr. 39 om forsikringsvirksomhet §§ 7-8 og 7-10 gjelder likevel ikke for avtaler livsforsikringsselskaper inngår hvor forpliktelsen ikke består her i riket.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Bestemmelsene i § 3 i forskrift til lovens § 7-5 gjelder likevel ikke for avtaler der forpliktelsene består i annen stat enn Norge.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Bestemmelsene i lov 10. juni 1988 nr. 40 om finansieringsvirksomhet og finansinstitusjoner §§ 2-11 til 2-14 gjelder likevel ikke for virksomhet som retter seg mot andre enn kunder bosatt i Norge.</article></article><article class="legalArticle" data-lovdata-URL="LTI/forskrift/1995-10-11-854/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapportering i livsforsikring</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Livsforsikringsselskap skal gi Kredittilsynet særskilt opplysning om selskapets premieinntekter for virksomhet som utøves etter reglene om etableringsadgang og for virksomhet som utøves etter reglene om grenseoverskridende virksomhet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Opplysningene skal gis i samsvar med følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/ledd/2/punkt/1/" id="paragraf-7-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/7/ledd/2/punkt/1/ledd/1/" id="paragraf-7-ledd-2-punkt-1-ledd-1">Opplysningene skal gis særskilt for virksomhet som omfattes av § 3 og § 4.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/ledd/2/punkt/2/" id="paragraf-7-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/7/ledd/2/punkt/2/ledd/1/" id="paragraf-7-ledd-2-punkt-2-ledd-1">Selskapet skal gi opplysninger om premiebeløp, utbetalinger og provisjoner uten fradrag for gjenforsikring for hver stat selskapet driver virksomhet i og for hver forsikringsklasse.</article></article></li></ul></article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Kredittilsynet fastsetter når og hvordan de opplysninger som er omhandlet i annet ledd skal rapporteres. Kredittilsynet skal etter avtale eller på forespørsel oversende opplysningene samlet til tilsynsmyndigheten i de stater selskapet driver livsforsikringsvirksomhet i.</article></article><article class="legalArticle" data-lovdata-URL="LTI/forskrift/1995-10-11-854/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rapportering i skadeforsikring</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Skadeforsikringsselskap skal gi Kreditillsynet særskilt opplysning om premieinntekt for virksomhet som utøves etter reglene om etableringsadgang og for virksomhet som utøves etter reglene om grenseoverskridende virksomhet.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Opplysningene skal gis i samsvar med følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/8/ledd/2/punkt/1/" id="paragraf-8-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/8/ledd/2/punkt/1/ledd/1/" id="paragraf-8-ledd-2-punkt-1-ledd-1">Opplysningene skal gis særskilt for virksomhet som omfattes av § 3 og § 4</article></article></li><li data-li-identifier="2." data-name="2."><article class="listArticle" data-absoluteaddress="/paragraf/8/ledd/2/punkt/2/" id="paragraf-8-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/8/ledd/2/punkt/2/ledd/1/" id="paragraf-8-ledd-2-punkt-2-ledd-1">Selskapet skal gi opplysninger om størrelsen på premier, erstatningsutbetalinger og provisjoner, uten fradrag for gjenforsikring for hver stat selskapet driver virksomhet i og for hver forsikringsklasse (hver klassegruppe).</article></article></li></ul></article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Kredittilsynet fastsetter når og hvordan de opplysninger som er omhandlet i annet og tredje ledd skal rapporteres. Kredittilsynet skal etter avtale eller på forespørsel oversende opplysningene samlet til tilsynsmyndigheten i de stater selskapet driver skadeforsikringsvirksomhet i.</article></article><article class="legalArticle" data-lovdata-URL="LTI/forskrift/1995-10-11-854/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>