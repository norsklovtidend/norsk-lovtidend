<!DOCTYPE html><html lang="no"><head><title>Forskrift for tilskudd til veilednings- og informasjonsprosjekter innen økologisk landbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1995-10-30-913</dd><dt class="dokid">DokumentID</dt><dd class="dokid">LTI/forskrift/1995-10-30-913</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 23</dd><dt class="dateInForce">I kraft fra</dt><dd class="dateInForce">1996-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1995-12-15</dd><dt class="title">Tittel</dt><dd class="title">Forskrift for tilskudd til veilednings- og informasjonsprosjekter innen økologisk landbruk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 30. oktober 1995 i medhold av jordbruksoppgjøret 1995 og med hjemmel i Grunnlovens § 75 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1995-10-30-913</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskudd til veilednings- og informasjonsprosjekter innen økologisk landbruk.<ul class="tocSubUl"><li>§ 1. Formål</li><li>§ 2. Krav til prosjekter</li><li>§ 3. Søknad og saksbehandling</li><li>§ 4. Oppfølging og rapportering</li><li>§ 5. Utbetaling</li><li>§ 6. Klage</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1995-10-30-913" id="dokument"><h1>Forskrift for tilskudd til veilednings- og informasjonsprosjekter innen økologisk landbruk.</h1><article class="legalArticle" data-lovdata-URL="LTI/forskrift/1995-10-30-913/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med prosjektstøtten er å bedre tilbudet om veiledning og informasjon innen økologisk landbruk til primærprodusentene. Prosjektstøtten skal medvirke til å øke interessen, heve kunnskapsnivået og lette omleggingen fra tradisjonell til økologisk drift. Prosjektenes hovedmålgruppe skal være primærprodusentene.</article></article><article class="legalArticle" data-lovdata-URL="LTI/forskrift/1995-10-30-913/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til prosjekter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Et prosjekt er en tidsavgrensa engangsoppgave der man ved hjelp av en bestemt prosjektorganisering skal nå konkrete mål innenfor et bestemt problemområde. Et prosjekt skal gjennomføres innenfor en personalmessig og økonomisk ramme.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Prosjekter kan gjennomføres i regi av forsøksringer, fagseksjoner, offentlig landbruksforvaltning, samvirkeorganisasjoner eller andre. Prosjektene kan gjennomføres av en eller flere aktører i samarbeid.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Følgende forhold skal blant annet tillegges vekt ved tildeling av prosjektstøtte:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">eventuelle ringvirkninger utover det spesielle prosjektområde</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">om prosjektet er en del av en større satsing på økologisk landbruk innen det spesielle prosjektområdet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">praktisk utprøving slik at prosjektet gir demonstrasjonseffekt for praktisk jordbruk</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/4/" id="paragraf-2-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/4/ledd/1/" id="paragraf-2-ledd-3-punkt-4-ledd-1">om søker går inn med en viss egenandel</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/5/" id="paragraf-2-ledd-3-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/5/ledd/1/" id="paragraf-2-ledd-3-punkt-5-ledd-1">organisering med hensyn til samarbeidspartnere, styringsgruppe og eventuelt referansegruppe.</article></article></li></ul></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Forutsatt at prosjektene bidrar til å nå formålet, gis det for øvrig vide rammer for hva midlene kan nyttes til. Således er det mulig å fange opp gode ideer og lokalt initiativ over et bredt spekter.</article></article><article class="legalArticle" data-lovdata-URL="LTI/forskrift/1995-10-30-913/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknad og saksbehandling</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved søknad om prosjektstøtte nyttes et bestemt søknadsskjema som fås ved henvendelse til Statens landbrukstilsyn. Søknaden skal vedlegges prosjektbeskrivelse inkludert kostnadsoverslag og finansieringsplan. Søknader sendes Statens landbrukstilsyn innen 1. februar. Statens landbrukstilsyn avgjør søknadene.</article></article><article class="legalArticle" data-lovdata-URL="LTI/forskrift/1995-10-30-913/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppfølging og rapportering</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens landbrukstilsyn er ansvarlig for oppfølging og eventuell koordinering til andre prosjekter.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved flerårige prosjekter, skal det sendes inn årsrapport med årsregnskap innen 1. februar. Ved prosjektets slutt skal det skrives en utfyllende sluttrapport inkludert sammendrag og regnskap for hele prosjektperioden. Statens landbrukstilsyn sammenstiller årsrapportene og sammendragene fra sluttrapportene i et hefte slik at de kan nyttes i informasjonsøyemed.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Statens landbrukstilsyn skal rapportere om den årlige fordelingen av midlene til avtalepartene innen 1. juni.</article></article><article class="legalArticle" data-lovdata-URL="LTI/forskrift/1995-10-30-913/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskudd gitt i medhold av denne forskriften, skal utbetales av Statens landbrukstilsyn. Statens landbrukstilsyn kan utbetale tilskuddet etter hvert som prosjektet gjennomføres. En del av tilskuddet (25%) holdes tilbake til prosjektet er gjennomført og sluttrapport foreligger.</article></article><article class="legalArticle" data-lovdata-URL="LTI/forskrift/1995-10-30-913/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtak truffet i medhold av denne forskrift kan påklages etter lov av 10. februar 1967 om behandlingsmåten i forvaltningssaker (forvaltningsloven) kap VI. Klagefristen er 3 uker fra melding om avgjørelsen er mottatt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Klagen sendes om Statens landbrukstilsyn til Landbruksdepartementet som er klageinstans.</article></article><article class="legalArticle" data-lovdata-URL="LTI/forskrift/1995-10-30-913/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 1. januar 1996.</article></article></main></body></html>