<!DOCTYPE html><html lang="no"><head><title>Forskrift om endring i forskrift om besiktelse for utstedelse av sertifikater til passasjer-, lasteskip og lektere, og andre besiktelser m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">FOR-1995-01-24-157</dd><dt class="dokid">DokumentID</dt><dd class="dokid">LTI/forskrift/1995-01-24-157</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 4</dd><dt class="dateInForce">I kraft fra</dt><dd class="dateInForce">1995-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-06-15-506</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§35</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§55</li><li>lov/1903-06-09-7/§59</li><li>lov/1903-06-09-7/§94</li><li>lov/1903-06-09-7/§96</li><li>lov/1903-06-09-7/§97</li><li>lov/1903-06-09-7/§100</li><li>lov/1903-06-09-7/§106</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1995-03-15</dd><dt class="title">Tittel</dt><dd class="title">Forskrift om endring i forskrift om besiktelse for utstedelse av sertifikater til passasjer-, lasteskip og lektere, og andre besiktelser m.v.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 24. januar 1995 med hjemmel i lov av 9. juni 1903 nr. 7 om Statskontrol med Skibes Sjødyktighed m.v. § 1, § 35, § 41, § 41a, § 42, § 55, § 59, § 94, § 96, § 97, § 100 og § 106, jfr. kgl.res. av 12. oktober 1962, kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å utferdige forskrifter i medhold av sjødyktighetsloven.</dd><dt class="refid">RefID</dt><dd class="refid">forskrift/1995-01-24-157</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om besiktelse for utstedelse av sertifikater til passasjer-, lasteskip og lektere, og andre besiktelser m.v.<ul class="tocSubUl"><li>I<ul class="tocSubUl"><li>Kapittel III. Besiktelse for utstedelse av fartssertifikat, sikkerhetssertifikat for utstyr, sikkerhetssertifikat for konstruksjon, sikkerhetssertifikat for lasteskip, fartstillatelse m.m. for lasteskip på 50 tonn og derover.<ul class="tocSubUl"><li>§ 16a. Sikkerhetssertifikat for lasteskip</li><li>§ 20a. Besiktelse for sikkerhetssertifikat for lasteskip</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-01-24-157" id="dokument"><h1>Forskrift om endring i forskrift om besiktelse for utstedelse av sertifikater til passasjer-, lasteskip og lektere, og andre besiktelser m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-01-24-157/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 15. juni 1987 nr. 506 om besiktelse for utstedelse av sertifikater til passasjer-, lasteskip og lektere, og andre besiktelser m.v. gjøres følgende endringer:</article> <article class="defaultP" margin-top="true">§ 1 nr. 12 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Sjøsikkerhetskonvensjonen: Den internasjonale konvensjon om sikkerhet for menneskeliv til sjøs, 1974 (SOLAS-74) med senere endringer, herunder endringer foretatt ved 1988 Protokollen til SOLAS-74. Ved anvendelse av konvensjonen for det enkelte skip, skal den konvensjonstekst legges til grunn som i henhold til konvensjonen er gjeldende for vedkommende skip.</article> <article class="defaultP" margin-top="true">§ 1 nr. 15 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Lastelinjekonvensjonen (1966): Den internasjonale konvensjon om lastelinjer som ble undertegnet i London den 5. april 1966, med senere endringer, herunder endringer foretatt ved 1988 Protokollen til Lastelinjekonvensjonen 1966.</article> <article class="defaultP" margin-top="true">§ 7 nr. 1 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Skip som i større fart enn liten kystfart fører mer enn 12 passasjerer, skal ha gyldig sikkerhetssertifikat for passasjerskip, ev. dispensasjonssertifikat samt utstyrsliste (skjema P).</article> <article class="defaultP" margin-top="true">§ 10 nr. 1 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Besiktelse for utstedelse av sikkerhetssertifikat for passasjerskip skal utføres i samsvar med § 9 nr. 1.1. og Sjøsikkerhetskonvensjonen kapittel I regel 7.</article> <article class="defaultP" margin-top="true">§ 12 ny nr. 7 skal lyde:<ul class="defaultList"><li data-li-identifier="7." data-name="7."><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">7.</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">Hvis sikkerhetssertifikat for passasjerskip etter avsluttet førstegangsbesiktelse ikke kan bli utlevert før skipet settes i fart, kan midlertidig sikkerhetssertifikat med gyldighet i inntil 5 måneder utstedes av Sjøfartsdirektoratet, eller den det bemyndiger, såfremt alle betingelser for å utstede sertifikat etter denne forskrift er til stede.</article></article></li></ul></article> <article class="defaultP" margin-top="true">§ 12 ny nr. 8 skal lyde:<ul class="defaultList"><li data-li-identifier="8." data-name="8."><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">8.</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">Passasjerskip, som iht. § 7 skal ha sikkerhetssertifikat for passasjerskip, skal foreta besiktelse for fornyelse/utstedelse av alle relevante sertifikater som omfattes av HSSC<sup class="footnotereference" data-footnotereferencevalue="1" data-unique-footnote-counter="1">1</sup> samtidig, slik at alle sertifikatene får samme årsdag. Denne besiktelsen skal foretas senest ved første fornyelse av sikkerhetssertifikat for passasjerskip når skipet er i dokk.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> HSSC (Harmonized System for Survey and Certification) – jf. 1988 Protokollen til SOLAS 1974, omfatter sertifikater som kreves av Sjøsikkerhetskonvensjonen, Lastelinjekonvensjonen, Marpol 73/78, IBC-, IGC- og BCH-kodene.</article></footer> <article class="defaultP" margin-top="true">Kapittel III skal lyde:</article><section class="section" data-name="kapIII" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1995-01-24-157/KAPITTEL_1-1" data-partID="k1-1"><h3>Kapittel III. Besiktelse for utstedelse av fartssertifikat, sikkerhetssertifikat for utstyr, sikkerhetssertifikat for konstruksjon, sikkerhetssertifikat for lasteskip, fartstillatelse m.m. for lasteskip på 50 tonn og derover.</h3><article class="defaultP">§ 15 nr. 1 annet ledd skal lyde:</article><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Skip nevnt i første ledd skal i tillegg til sertifikatet også ha om bord en utstyrsliste (skjema E) jf. Sjøsikkerhetskonvensjonen kapittel I regel 12.</article> <article class="defaultP" margin-top="true">§ 16 første ledd skal lyde:</article><article class="legalP" data-absoluteaddress="/kapittel/1/kapittel/1/ledd/2/" id="kapittel-1-kapittel-1-ledd-2">Lasteskip på 500 tonn og derover skal, dersom de anvendes i større fart enn liten kystfart, ha gyldig sikkerhetssertifikat for konstruksjon og eventuelt dispensasjonssertifikat om bord. For disse skip gjelder bestemmelsene i Sjøsikkerhetskonvensjonen kapittel I del B.</article> <article class="defaultP" margin-top="true">§ 16 annet ledd oppheves.</article> <article class="defaultP" margin-top="true">Ny § 16a skal lyde:</article><article class="futureLegalArticle" data-name="§16a" data-partID="§16a" data-absoluteaddress="/kapittel/1/kapittel/1/foreslåttparagraf/1/" id="kapittel-1-kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 16a</span>. <span class="legalArticleTitle">Sikkerhetssertifikat for lasteskip</span></span><article class="legalP" data-absoluteaddress="/kapittel/1/kapittel/1/foreslåttparagraf/1/ledd/1/" id="kapittel-1-kapittel-1-foreslåttparagraf-1-ledd-1">Lasteskip på 500 tonn og derover som anvendes i større fart enn liten kystfart, og som oppfyller alle aktuelle krav for sikkerhetssertifikat for utstyr, sikkerhetssertifikat for konstruksjon og sikkerhetssertifikat for radio på lasteskip<sup class="footnotereference" data-footnotereferencevalue="1" data-unique-footnote-counter="1">1</sup>, kan som alternativ til disse sertifikater få utstedt et sikkerhetssertifikat for lasteskip, eventuelt dispensasjonssertifikat samt utstyrsliste (skjema C). Bestemmelsene i Sjøsikkerhetskonvensjonen Kapittel I regel 12 (a) (v) gjelder.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. den til enhver tid gjeldende forskrift om radiotelegrafi og radiotelefoni på passasjer- og lasteskip.</article></footer></article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/1/kapittel/1/ledd/3/" id="kapittel-1-kapittel-1-ledd-3">Besiktelse for utstedelse av sikkerhetssertifikat for utstyr på lasteskip omfatter følgende:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/1/ledd/3/punkt/1/" id="kapittel-1-kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/1/ledd/3/punkt/1/ledd/1/" id="kapittel-1-kapittel-1-ledd-3-punkt-1-ledd-1">Besiktelse for utstedelse og fornyelse av sikkerhetssertifikat for utstyr på lasteskip skal utføres i samsvar med § 18 nr. 1.1. og Sjøsikkerhetskonvensjonen kapittel I regel 8. For å opprettholde sertifikatets gyldighet skal det foretas periodisk besiktelse iht. Sjøsikkerhetskonvensjonen kapittel I regel 8 (a) (iii), jf. regel 8 (b) (ii), og årlige besiktelser iht. Sjøsikkerhetskonvensjonen kapittel I regel 8 (a) (iv), jf. regel 8 (b) (iii).</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/ledd/3/punkt/2/" id="kapittel-1-kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/1/ledd/3/punkt/2/ledd/1/" id="kapittel-1-kapittel-1-ledd-3-punkt-2-ledd-1">Vedkommende skipsinspektør/besiktelsesmann skal gi påtegninger om den periodiske besiktelsen og de årlige besiktelsene i sikkerhetssertifikatet.</article></article></li></ul></article> <article class="defaultP" margin-top="true">§ 20 nr. 1.3. skal lyde:</article><article class="legalP" data-absoluteaddress="/kapittel/1/kapittel/1/ledd/4/" id="kapittel-1-kapittel-1-ledd-4">For å opprettholde sertifikatets gyldighet skal det foretas en mellombesiktelse iht. Sjøsikkerhetskonvensjonen kapittel I regel 10 (a) (iii), jf. regel 10 (b) (iii), årlige besiktelser iht. regel 10 (a) (iv) jf. regel 10 (b) (iv), og minimum to undersøkelser av skipets ytre bunn iht. regel 10 (a) (v) jf. regel 10 (b) (v).</article> <article class="defaultP" margin-top="true">§ 20 nr. 1.4. oppheves.</article> <article class="defaultP" margin-top="true">§ 20 nr. 2 skal lyde:</article><article class="legalP" data-absoluteaddress="/kapittel/1/kapittel/1/ledd/5/" id="kapittel-1-kapittel-1-ledd-5">Påtegninger på sertifikater.</article><article class="legalP" data-absoluteaddress="/kapittel/1/kapittel/1/ledd/6/" id="kapittel-1-kapittel-1-ledd-6">Vedkommende skipsinspektør/besiktelsesmann skal gi påtegninger om de årlige besiktelser, mellombesiktelsen og undersøkelse av skipets ytre bunn i sikkerhetssertifikatet.</article> <article class="defaultP" margin-top="true">Ny § 20a skal lyde:</article><article class="futureLegalArticle" data-name="§20a" data-partID="§20a" data-absoluteaddress="/kapittel/1/kapittel/1/foreslåttparagraf/2/" id="kapittel-1-kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20a</span>. <span class="legalArticleTitle">Besiktelse for sikkerhetssertifikat for lasteskip</span></span><article class="legalP" data-absoluteaddress="/kapittel/1/kapittel/1/foreslåttparagraf/2/ledd/1/" id="kapittel-1-kapittel-1-foreslåttparagraf-2-ledd-1">Besiktelse for utstedelse av sikkerhetssertifikat for lasteskip skal utføres i samsvar med § 18 nr. 1.1., jf. §§ 19 og 20, og § 5 i forskrift av 11. november 1991 nr. 731 om radiotelegrafi og radiotelefoni på passasjer- og lasteskip, og i samsvar med Sjøsikkerhetskonvensjonen kapittel I del B, jf. regel 12 (a) (v).</article></article> <article class="defaultP" margin-top="true">§ 22 nr. 3 skal lyde:</article><article class="legalP" data-absoluteaddress="/kapittel/1/kapittel/1/ledd/7/" id="kapittel-1-kapittel-1-ledd-7">For varighet og gyldighet av sikkerhetssertifikat for utstyr, sikkerhetssertifikat for konstruksjon på lasteskip, sikkerhetssertifikat for radio på lasteskip<sup class="footnotereference" data-footnotereferencevalue="1" data-unique-footnote-counter="1">1</sup> og sikkerhetssertifikat for lasteskip, jf. § 16a, gjelder bestemmelsene i Sjøsikkerhetskonvensjonen kapittel I regel 14.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. den til enhver tid gjeldende forskrift om radiotelegrafi og radiotelefoni på passasjer- og lasteskip.</article></footer> <article class="defaultP" margin-top="true">§ 22 nr. 4 skal lyde:</article><article class="legalP" data-absoluteaddress="/kapittel/1/kapittel/1/ledd/8/" id="kapittel-1-kapittel-1-ledd-8">Hvis sertifikatene som nevnt i nr. 3 etter avsluttet førstegangsbesiktelse ikke kan bli utlevert før skipet settes i fart, kan midlertidige sikkerhetssertifikater med gyldighet i inntil 5 måneder utstedes av Sjøfartsdirektoratet, eller den det bemyndiger, såfremt alle betingelser for å utstede sertifikatet etter denne forskrift er til stede.</article> <article class="defaultP" margin-top="true">§ 22 nr. 5 skal lyde:<ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/1/kapittel/1/ledd/8/punkt/1/" id="kapittel-1-kapittel-1-ledd-8-punkt-1"><span class="data-originalId">5.</span><article class="legalP" data-absoluteaddress="/kapittel/1/kapittel/1/ledd/8/punkt/1/ledd/1/" id="kapittel-1-kapittel-1-ledd-8-punkt-1-ledd-1">Lasteskip, som iht. § 16 skal ha sikkerhetssertifikat for konstruksjon, skal foreta besiktelse for fornyelse/utstedelse av alle relevante sertifikater som omfattes av HSSC<sup class="footnotereference" data-footnotereferencevalue="1" data-unique-footnote-counter="1">1</sup> samtidig, slik at alle sertifikatene får samme gyldighetsdato. For klassifiserte lasteskip inkluderer dette også klassesertifikatet. Denne besiktelsen skal foretas:</article></article></li><li data-li-identifier="5.1." data-name="5.1."><article class="listArticle" data-absoluteaddress="/kapittel/1/kapittel/1/ledd/8/punkt/2/" id="kapittel-1-kapittel-1-ledd-8-punkt-2"><span class="data-originalId">5.1.</span><article class="legalP" data-absoluteaddress="/kapittel/1/kapittel/1/ledd/8/punkt/2/ledd/1/" id="kapittel-1-kapittel-1-ledd-8-punkt-2-ledd-1">For uklassifiserte lasteskip; senest ved første fornyelse av sikkerhetssertifikat for konstruksjon.</article></article></li><li data-li-identifier="5.2." data-name="5.2."><article class="listArticle" data-absoluteaddress="/kapittel/1/kapittel/1/ledd/8/punkt/3/" id="kapittel-1-kapittel-1-ledd-8-punkt-3"><span class="data-originalId">5.2.</span><article class="legalP" data-absoluteaddress="/kapittel/1/kapittel/1/ledd/8/punkt/3/ledd/1/" id="kapittel-1-kapittel-1-ledd-8-punkt-3-ledd-1">For klassifiserte lasteskip; senest ved første fornyelse av skipets klassesertifikat.</article></article></li></ul></article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> HSSC (Harmonized System for Survey and Certification) – jf. 1988 Protokollen til SOLAS 1974, omfatter sertifikater som kreves av Sjøsikkerhetskonvensjonen, Lastelinjekonvensjonen, Marpol 73/78, IBC-, IGC- og BCH-kodene.</article></footer> <article class="defaultP" margin-top="true">§ 32 skal lyde:</article><article class="legalP" data-absoluteaddress="/kapittel/1/kapittel/1/ledd/9/" id="kapittel-1-kapittel-1-ledd-9">Besiktelse, inspeksjoner og kontroll av merker, skal foretas av den institusjon som utsteder det internasjonale lastelinjesertifikatet, og være i samsvar med Lastelinjekonvensjonen. Sjøfartsdirektoratet/Skipskontrollen kan dog i spesielle tilfelle foreta besiktelse, inspeksjoner m.v. og utstede internasjonalt lastelinjesertifikat også for klassifiserte lasteskip/lektere.</article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-01-24-157/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. april 1995.</article></section></main></body></html>