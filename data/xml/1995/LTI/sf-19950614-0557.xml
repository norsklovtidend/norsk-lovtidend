<!DOCTYPE html><html lang="no"><head><title>Forskrift om kontrollutvalget for tiltak mot hvitvasking av penger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1995-06-14-557</dd><dt class="dokid">DokumentID</dt><dd class="dokid">LTI/forskrift/1995-06-14-557</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 11</dd><dt class="dateInForce">I kraft fra</dt><dd class="dateInForce">1995-06-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2-17</li><li>forskrift/1994-02-07-118/§13</li></ul></dd><dt class="dateOfPublication">Kunngjort</dt><dd class="dateOfPublication">1995-07-03</dd><dt class="title">Tittel</dt><dd class="title">Forskrift om kontrollutvalget for tiltak mot hvitvasking av penger.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 14. juni 1995 med hjemmel i forskrift av 7. februar 1994 nr. 118 om legitimasjonskontroll og tiltak mot hvitvasking av penger § 13.</dd><dt class="refid">RefID</dt><dd class="refid">forskrift/1995-06-14-557</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontrollutvalget for tiltak mot hvitvasking av penger.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-06-14-557" id="dokument"><h1>Forskrift om kontrollutvalget for tiltak mot hvitvasking av penger.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-06-14-557/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1995-06-14-557/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Kontrollutvalget skal ha minst tre medlemmer og minst ett varamedlem og oppnevnes for en periode på fire år. Det er adgang til gjenoppnevning. Departementet utpeker ett av medlemmene som leder.</article></article><article class="legalArticle" data-lovdata-URL="LTI/forskrift/1995-06-14-557/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Utvalget skal føre kontroll med ØKOKRIMs behandling av opplysninger mottatt i medhold av finansieringsvirksomhetsloven § 2-17 og forskrift av 7. februar 1994 nr. 118 om legitimasjonskontroll og tiltak mot hvitvasking av penger.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Det skal særlig føres kontroll med at ØKOKRIM følger saksbehandlingsregler fastsatt i ovennevnte bestemmelser. I denne forbindelse skal utvalget vurdere de interne retningslinjene for ØKOKRIM, og påse at disse følges.</article></article><article class="legalArticle" data-lovdata-URL="LTI/forskrift/1995-06-14-557/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Utvalget skal i sitt arbeide legge særlig vekt på at rettssikkerhets-- og personvernhensyn ivaretas ved ØKOKRIMs behandling av opplysninger som nevnt ovenfor.</article></article><article class="legalArticle" data-lovdata-URL="LTI/forskrift/1995-06-14-557/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Utvalget skal undersøke klager fra enkeltpersoner eller organisasjoner vedrørende ØKOKRIMs behandling av mottatte opplysninger. Utvalget kan for øvrig av eget tiltak ta opp enhver sak eller ethvert forhold i tilknytning til ØKOKRIMs bruk av mottatte opplysninger.</article></article><article class="legalArticle" data-lovdata-URL="LTI/forskrift/1995-06-14-557/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Utvalget skal hvert år gi Finansdepartementet en rapport om sin virksomhet. Utvalget kan gi særskilt rapport eller melding til departementet i enkeltsaker. Dersom utvalget finner kritikkverdige forhold, skal disse rapporteres særskilt til departementet. Rapporter og meldinger som oversendes departementet skal være anonymisert.</article></article><article class="legalArticle" data-lovdata-URL="LTI/forskrift/1995-06-14-557/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Utvalgets medlemmer, dets sekretær og andre som utfører arbeid for utvalget har taushetsplikt om det de får kjennskap til i kontrollarbeidet.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Taushetsplikten er ikke til hinder for at opplysninger mv. benyttes i forbindelse med kontrollarbeidet. Utvalget skal videre kunne oversende opplysninger til departementet og/eller Kredittilsynet dersom det i sitt kontrollarbeid blir kjent med forhold som kan tyde på at institusjonenes oversendelse av opplysninger til ØKOKRIM ikke er i samsvar med lov og forskrift. Opplysningene som oversendes skal være anonymisert.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Utvalgets leder eller den han gir myndighet, bestemmer om og når uttalelser kan meddeles utad.</article></article><article class="legalArticle" data-lovdata-URL="LTI/forskrift/1995-06-14-557/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Utvalget bestemmer selv sin arbeidsmåte og antar nødvendig sekretærhjelp. Finansdepartementet fastsetter utvalgsmedlemmenes og sekretærens godtgjørelse.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-06-14-557/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks.</article></section></main></body></html>