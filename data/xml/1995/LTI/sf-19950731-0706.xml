<!DOCTYPE html><html lang="no"><head><title>Forskrift om pristrekk for korn og oljefrø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1995-07-31-706</dd><dt class="dokid">DokumentID</dt><dd class="dokid">LTI/forskrift/1995-07-31-706</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 17</dd><dt class="dateInForce">I kraft fra</dt><dd class="dateInForce">1995-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-07-01-738</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1995-09-04</dd><dt class="title">Tittel</dt><dd class="title">Forskrift om pristrekk for korn og oljefrø.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 31. juli 1995 etter samråd med Norges Bondelag og Norsk Bonde- og Småbrukarlag med hjemmel i lov av 12. mai 1995 nr. 23 om jord (jordlova) § 18 samt i medhold av Stortingsvedtak av 14. juni 1995 romertallsvedtak II, jfr. St.prp.nr.61 (1994–1995) og Innst.S.nr.200 (1994–1995).</dd><dt class="refid">RefID</dt><dd class="refid">forskrift/1995-07-31-706</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om pristrekk for korn og oljefrø.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Grunnlag for markedsregulering og pristrekk</li><li>§ 4. Foreløpig trekksats</li><li>§ 5. Endelig pristrekk</li><li>§ 6. Utvalg for trekkordningen</li><li>§ 7. Regnskap</li><li>§ 8. Dispensasjon</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-07-31-706" id="dokument"><h1>Forskrift om pristrekk for korn og oljefrø.</h1><article class="legalArticle" data-lovdata-URL="LTI/forskrift/1995-07-31-706/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Pristrekket på korn og oljefrø har som formål å avgrense jordbruksavtalens garanterte pris til produsent på korn og oljefrø til å gjelde det kvantum som omsettes i Norge som kraftfôr til husdyr og til matmel i det enkelte kornår, definert fra 1. juli til 30. juni påfølgende år.</article></article><article class="legalArticle" data-lovdata-URL="LTI/forskrift/1995-07-31-706/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Pristrekket for fôrkorn og oljefrø omfatter alt bygg, havre, hvete og rug av fôrkvalitet og oljefrø som omsettes gjennom markedsordningen for korn.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Pristrekket for mathvete og matrug omfatter all hvete og rug av matkvalitet som omsettes gjennom markedsordningen for korn.</article></article><article class="legalArticle" data-lovdata-URL="LTI/forskrift/1995-07-31-706/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grunnlag for markedsregulering og pristrekk</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Pristrekket for fôrkorn og oljefrø skal dekke kostnader til markedsregulering som påløper ved at det dyrkes mer norsk bygg, havre, fôrhvete, fôrrug og oljefrø enn det som kan benyttes i innenlandsk kraftfôrforbruk det enkelte kornår.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Pristrekket for mathvete og matrug skal dekke kostnader til markedsregulering som påløper ved at det dyrkes mer norsk mathvete og matrug i det enkelte kornår enn det som kan benyttes i norsk matmel/gryn på årsbasis.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Korn og oljefrø i produksjonen av kraftfôr nyttet til pelsdyr, oppdrettsfisk eller kjæledyr medregnes ikke i forbruket. Korn til såkorn holdes utenom pristrekket. Bygg til mat medregnes på matmelsiden.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Markedsreguleringen i kornsektoren kan omfatte overlagring til senere sesonger eller salg av korn til annen anvendelse enn matmel og kraftfôr til husdyr. Markedsreguleringen skal gjennomføres til lavest mulig kostnad ved at Statens Kornforretning kjøper tjenester i markedet enten ved anbud eller på basis av en på forhånd fastsatt godtgjørelse. Statens Kornforretning beslutter reguleringsmodell etter forslag fra Utvalget for trekkordningen, jf. § 6.</article></article><article class="legalArticle" data-lovdata-URL="LTI/forskrift/1995-07-31-706/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Foreløpig trekksats</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens Kornforretning fastsetter innen 10. august det enkelte kornår foreløpig trekksats på basis av forslag fra Utvalget for trekkordningen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Den foreløpige trekksatsen fastsettes på grunnlag av forventet overskudd av fôrkorn/oljefrø og/eller matkorn, og en beregnet kostnad for overlagring eller forventet pristap ved alternativ anvendelse. Trekksatsen skal dekke beregnede kostnader til håndtering, frakt, lagring, finanskostnader knyttet til bundet kapital og endringer av produsentprisen.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved overlagring av overskuddskorn til ny sesong, inkluderes alle beregnede kostnader knyttet til bundet kapital i kornet, lagerleie og endringer av produsentprisen. Ved overlagring over flere sesonger, inkluderes alle kostnader forbundet med dette i fastsettingen av pristrekket påfølgende kornår.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Det kan ved beregning av foreløpige trekksatser tas hensyn til tidligere opparbeidet regnskapssaldo for ordningen, jf. § 7. Produsenten belastes etter foreløpig trekksats for levert kvantum omregnet til 15% vanninnhold for korn og 8% vanninnhold for oljefrø.</article></article><article class="legalArticle" data-lovdata-URL="LTI/forskrift/1995-07-31-706/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endelig pristrekk</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det endelige pristrekket beregnes etter kornårets slutt på grunnlag av faktisk overskuddskvantum og kostnader knyttet til overskuddskvantumet, jf § 4. Ved overlagret overskuddskvantum fra tidligere kornår tas kostnader for dette med.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Endelig pristrekk fastsettes av Statens Kornforretning. Et for lavt foreløpig trekk medfører nytt trekk neste kornår når beløpet ikke kan dekkes av tidligere inntrukne, ikke-benyttede trekkmidler. Et for høyt foreløpig trekk skal etter vedtak i Utvalget for trekkordningen enten tilbakebetales til produsentene eller avsettes for dekning av markedsreguleringskostnader senere kornår. Ved valg av tilbakebetaling til produsent skal tilbakebetalingen være ekskl. renteberegning.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Dersom det på et tidspunkt før kornårets slutt er klart at trekk ikke er nødvendig, kan Statens Kornforretning etter forslag fra Utvalget stanse trekket og iverksette tilbakebetaling av allerede trukket beløp.</article></article><article class="legalArticle" data-lovdata-URL="LTI/forskrift/1995-07-31-706/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utvalg for trekkordningen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det oppnevnes et eget utvalg for trekkordningen. Utvalget skal ha følgende oppgaver:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Å kontrollere regnskap og beregningsgrunnlaget vedrørende trekkordningen.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Å være rådgivende overfor Statens Kornforretning i saker som Statens Kornforretning avgjør.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Å ta beslutninger i saker som vedrører disponering av eventuelle overskudd i trekkordningen.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Utvalget oppnevnes av Landbruksdepartementet etter samråd med Norges Bondelag og Norsk Bonde- og Småbrukarlag for én periode på 4 år av gangen, og skal bestå av 4 medlemmer. Utvalget sammensettes med én representant fra Norges Bondelag, én fra Norsk Bonde- og Småbrukarlag og to fra staten. Jordbruksorganisasjonene har utvalgslederen. I saker der utvalget har beslutningsmyndighet har lederen dobbeltstemme ved stemmelikhet. Statens Kornforretning er sekretariat for utvalget.</article></article><article class="legalArticle" data-lovdata-URL="LTI/forskrift/1995-07-31-706/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Regnskap</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statens Kornforretning fører eget regnskap for trekkordningen. Regnskapet godskrives midler ved utført trekk, og belastes kostnader til markedsregulering av kornoverskudd. Dersom Utvalget for trekkordningen beslutter å tilbakebetale for mye betalt trekk til produsentene, periodiseres dette i regnskapet før den årlige regnskapsavslutningen. Ved beslutning om avsetning av for mye betalt trekk, jf. § 5, tas dette til inntekt og vil inngå i resultatsaldo.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Resultatsaldo overføres neste kornår. Mellom kornår påløper en årsrente på resultatsaldo tilsvarende Statens Kornforretnings nominelle kassakredittrente i Statskassen. Rentesaldo aktiveres og akkumuleres i resultatsaldo ved inngangen til nytt kornår. Rente renteberegnes uavhengig av debet/kreditt-saldo i regnskapet.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Utvalget for trekkordningen skal revidere (kontrollere) regnskapet.</article></article><article class="legalArticle" data-lovdata-URL="LTI/forskrift/1995-07-31-706/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Landbruksdepartementet kan dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/1995-07-31-706/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forskriften trer i kraft 1. august 1995. Samtidig oppheves forskrift av 1. juli 1993 nr. 738 om pristrekk for korn og oljefrø.</article></article></main></body></html>