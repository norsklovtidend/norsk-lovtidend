<!DOCTYPE html><html lang="no"><head><title>Forskrift om levering av ligningsoppgaver fra boligsameier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">FOR-1995-07-13-685</dd><dt class="dokid">DokumentID</dt><dd class="dokid">LTI/forskrift/1995-07-13-685</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 15</dd><dt class="dateInForce">I kraft fra</dt><dd class="dateInForce">1995-07-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-16</li><li>forskrift/1993-06-29-4273</li></ul></dd><dt class="dateOfPublication">Kunngjort</dt><dd class="dateOfPublication">1995-08-14</dd><dt class="title">Tittel</dt><dd class="title">Forskrift om levering av ligningsoppgaver fra boligsameier.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 13. juli 1995 med hjemmel i lov av 13. juni 1980 nr. 24 om ligningsforvaltning § 6-16 punkt c, jfr. Finans- og tolldepartementets delegeringsvedtak av 29. juni 1993.</dd><dt class="refid">RefID</dt><dd class="refid">forskrift/1995-07-13-685</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om levering av ligningsoppgaver fra boligsameier.<ul class="tocSubUl"><li>I. Levering av ligningsoppgaver fra boligsameier<ul class="tocSubUl"><li>§ 1. Hvem som er oppgavepliktig</li><li>§ 2. Dispensasjon fra oppgaveplikten</li><li>§ 3. Oppgavepliktens innhold</li><li>§ 4. Oppgavepliktens omfang</li><li>§ 5. Endringsmeldinger</li><li>§ 6. Hvordan oppgavene skal gis</li><li>§ 7. Følgeskriv</li><li>§ 8. Tid og sted for innlevering av oppgavene</li></ul></li><li>II. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-07-13-685" id="dokument"><h1>Forskrift om levering av ligningsoppgaver fra boligsameier.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-07-13-685/KAPITTEL_1" data-partID="k1"><h2 data-text-align="center">I. Levering av ligningsoppgaver fra boligsameier</h2><article class="legalArticle" data-lovdata-URL="LTI/forskrift/1995-07-13-685/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hvem som er oppgavepliktig</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">For eierseksjon, jf eierseksjonsloven § 1 og § 32, med tilknyttet enerett til bruk som bolig, skal det uoppfordret leveres oppgaver etter bestemmelsene i denne forskrift. Plikten til å levere oppgaver tilligger sameiets styre.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Oppgaveplikten er begrenset til seksjonerte boligsameier som etter eierseksjonsloven § 23 er pliktig til å ha styre og hvor mer enn åtte av eierseksjonene brukes til boligformål.</article></article><article class="legalArticle" data-lovdata-URL="LTI/forskrift/1995-07-13-685/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Dispensasjon fra oppgaveplikten</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Etter søknad kan Skattedirektoratet dispensere fra oppgaveplikten når samtlige sameiere i boligsameiet som benytter eierseksjonen til boligformål på søknadstidspunktet er enige om ikke å benytte forenklet selvangivelse. Slik dispensasjon skal kun gis for boligsameier der 16 eller færre eierseksjoner benyttes til boligformål.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Søknad om dispensasjon skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/2/punkt/1/" id="kapittel-1-paragraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/2/punkt/1/ledd/1/" id="kapittel-1-paragraf-2-ledd-2-punkt-1-ledd-1">antall eierseksjoner som benyttes til boligformål,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/2/punkt/2/" id="kapittel-1-paragraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/2/punkt/2/ledd/1/" id="kapittel-1-paragraf-2-ledd-2-punkt-2-ledd-1">navn på samtlige sameiere som benytter seksjonen til boligformål på søknadstidspunktet,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/ledd/2/punkt/3/" id="kapittel-1-paragraf-2-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/ledd/2/punkt/3/ledd/1/" id="kapittel-1-paragraf-2-ledd-2-punkt-3-ledd-1">at samtlige sameiere, som nevnt i b), ikke ønsker å nytte forenklet selvangivelse.</article></article></li></ul></article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Søknad om dispensasjon fra oppgaveplikten sendes Skattedirektoratet innen 1. november i inntektsåret. Forutsatt at søknaden tilfredstiller kravene i denne bestemmelse, skal søknaden anses innvilget dersom ikke annet er meddelt oppgavegiver innen 15. desember i inntektsåret.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Dispensasjon gis for ett år av gangen.</article></article><article class="legalArticle" data-lovdata-URL="LTI/forskrift/1995-07-13-685/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Oppgavepliktens innhold</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det skal gis oppgave over:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Boligsameiets navn og kontoradresse samt kommune-, gårds- og bruksnummer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">Boligsameiets oppgavegivernummer.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">Sameiers fødselsnummer eller organisasjonsnummer, navn og adresse.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/3/ledd/1/punkt/4/" id="kapittel-1-paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/3/ledd/1/punkt/4/ledd/1/" id="kapittel-1-paragraf-3-ledd-1-punkt-4-ledd-1">Boligseksjonens seksjonsnummer.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/3/ledd/1/punkt/5/" id="kapittel-1-paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/3/ledd/1/punkt/5/ledd/1/" id="kapittel-1-paragraf-3-ledd-1-punkt-5-ledd-1">Dato til dato angivelse av sameiers eiertid i inntektsåret.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/paragraf/3/ledd/1/punkt/6/" id="kapittel-1-paragraf-3-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/paragraf/3/ledd/1/punkt/6/ledd/1/" id="kapittel-1-paragraf-3-ledd-1-punkt-6-ledd-1">Sameiers andel av felles inntekter som ikke omfattes av reglene om prosentligning.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/paragraf/3/ledd/1/punkt/7/" id="kapittel-1-paragraf-3-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/1/paragraf/3/ledd/1/punkt/7/ledd/1/" id="kapittel-1-paragraf-3-ledd-1-punkt-7-ledd-1">Sameiers andel av felles utgifter som ikke omfattes av reglene om prosentligning.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/paragraf/3/ledd/1/punkt/8/" id="kapittel-1-paragraf-3-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/1/paragraf/3/ledd/1/punkt/8/ledd/1/" id="kapittel-1-paragraf-3-ledd-1-punkt-8-ledd-1">Sameiers andel av felles formue.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/1/paragraf/3/ledd/1/punkt/9/" id="kapittel-1-paragraf-3-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/1/paragraf/3/ledd/1/punkt/9/ledd/1/" id="kapittel-1-paragraf-3-ledd-1-punkt-9-ledd-1">Sameiers andel av felles gjeld.</article></article></li></ul></article></article><article class="legalArticle" data-lovdata-URL="LTI/forskrift/1995-07-13-685/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Oppgavepliktens omfang</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det skal gis en oppgave for hver eierseksjon, selv om en sameier eier flere seksjoner. Eier flere personer en seksjon sammen, gis det en felles oppgave. Har en eierseksjon hatt flere etterfølgende sameiere i løpet av inntektsåret, skal det gis en oppgave for hver av eierseksjonens sameiere.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Sameieren skal ha kopi av oppgaven. Det skal fremgå av kopien at oppgave også er sendt ligningsmyndighetene.</article></article><article class="legalArticle" data-lovdata-URL="LTI/forskrift/1995-07-13-685/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Endringsmeldinger</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Oppdages det i ettertid at innberettede opplysninger ikke er korrekte, skal det sendes endringsmeldinger for de sameiere dette gjelder. Det skal ikke foretas ny innberetning og omberegning dersom poster som nevnt i § 3 nr 6 og 7 er endret med mindre enn kr 400 pr post, eller poster som nevnt i § 3 nr 8 og 9 er endret med mindre enn kr 1.000 pr post.</article></article><article class="legalArticle" data-lovdata-URL="LTI/forskrift/1995-07-13-685/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hvordan oppgavene skal gis</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Oppgavene skal gis på maskinlesbart medium, i den form som Skattedirektoratet bestemmer.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Oppgavegiver som ikke har teknisk mulighet til å levere oppgaver som bestemt i første ledd, skal levere disse på papirblankett fastsatt av Skattedirektoratet.</article></article><article class="legalArticle" data-lovdata-URL="LTI/forskrift/1995-07-13-685/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Følgeskriv</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Oppgavegiver skal sende inn følgeskriv på skjema fastsatt av Skattedirektoratet til bruk ved kontroll av innsendte oppgaver.</article></article><article class="legalArticle" data-lovdata-URL="LTI/forskrift/1995-07-13-685/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tid og sted for innlevering av oppgavene</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Oppgavene skal leveres samlet til Skattedirektoratet innen 20. januar året etter inntektsåret.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-07-13-685/KAPITTEL_2" data-partID="k2"><h2 data-text-align="center">II. Ikrafttredelse</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskriften trer i kraft straks og med virkning for oppgaver som skal leveres for inntektsåret 1995.</article></section></main></body></html>