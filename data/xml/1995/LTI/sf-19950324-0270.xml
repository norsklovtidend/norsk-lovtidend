<!DOCTYPE html><html lang="no"><head><title>Forskrift om gebyrer for Norsk Akkrediterings tjenester.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">FOR-1995-03-24-270</dd><dt class="dokid">DokumentID</dt><dd class="dokid">LTI/forskrift/1995-03-24-270</dd><dt class="ministry">Departement</dt><dd class="ministry"><ul><li>Nærings- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 6</dd><dt class="dateInForce">I kraft fra</dt><dd class="dateInForce">1995-03-24</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-11-27-878</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-10-31-2/§35</li></ul></dd><dt class="dateOfPublication">Kunngjort</dt><dd class="dateOfPublication">1995-04-28</dd><dt class="title">Tittel</dt><dd class="title">Forskrift om gebyrer for Norsk Akkrediterings tjenester.</dd><dt class="miscInformation">Annet om dokumentet</dt><dd class="miscInformation">Fastsatt av Nærings- og energidepartementet 24. mars 1995 med hjemmel i lov av 31. oktober 1946 nr. 2 om mål og vekt § 35.</dd><dt class="refid">RefID</dt><dd class="refid">forskrift/1995-03-24-270</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyrer for Norsk Akkrediterings tjenester.<ul class="tocSubUl"><li>§ 1. Generelt</li><li>§ 2. Gebyrtyper</li><li>§ 3. Gebyr for laboratorier</li><li>§ 4. Sertifiseringsorgan</li><li>§ 5. Inspeksjonsorgan</li><li>§ 6. Tekniske kontrollorgan</li><li>§ 7. GLP-godkjenning</li><li>§ 8. Miljøkontrollør</li><li>§ 9. Manglende fremdrift i søknadsprosessen mv</li><li>§ 10. Timepris</li><li>§ 11. Reisekostnader</li><li>§ 12. Betaling</li><li>§ 13. Delegasjon</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-24-270" id="dokument"><h1>Forskrift om gebyrer for Norsk Akkrediterings tjenester.</h1><article class="legalArticle" data-lovdata-URL="LTI/forskrift/1995-03-24-270/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift inneholder nærmere regler om betaling for de tjenester som utføres av Norsk Akkreditering (NA). I sitt arbeid vil NA dessuten benytte innleide uavhengige bedømmere og innleie av nødvendig utstyr og tjenester. Betaling for dette omfattes også av forskriften.</article></article><article class="legalArticle" data-lovdata-URL="LTI/forskrift/1995-03-24-270/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyrtyper</span></h2><ul class="defaultList"><li data-li-identifier="2.1" data-name="2.1"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">2.1</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1"><i>Søknadsgebyr</i> skal dekke kostnader ved innledende kontakt med søker, registrering av søknaden og vedlagt dokumentasjon. Gebyr for søknad om ny akkreditering faktureres når virksomheten ikke tidligere er akkreditert for angjeldende standard i NS-EN 45.000-serien, eller når søknaden gjelder godkjenning etter OECDs ordning for God laboratoriepraksis (GLP) og søker ikke har slik godkjenning fra før eller når søknaden gjelder akkreditering som miljøkontrollør og søker ikke tidligere har slik akkreditering. Søknadsgebyr for utvidelse faktureres når virksomheten søker om utvidelse av en tidligere gitt akkreditering.</article></article></li><li data-li-identifier="2.2" data-name="2.2"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.2</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1"><i>Saksbehandlingsgebyr</i> omfatter de kostnader NA og deres innleide eksterne bedømmere har i forbindelse med behandlingen av en søknad samt oppfølgning av og ekstraordinær eller gjentatt saksbehandling knyttet til eksisterende akkrediteringer. Gebyret omfatter blant annet organisering av bedømmerlag, forberedelse, gjennomføring, rapportering og oppfølgning av bedømmingsbesøk herunder nødvendig deltakelse for å observere søkers arbeid. Gebyret skal dessuten dekke utgifter knyttet til leie av nødvendig utstyr og tjenester i tilknytning til dette samt gjennomføring av konsultasjoner/møter.</article></article></li><li data-li-identifier="2.3" data-name="2.3"><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">2.3</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1"><i>Årsgebyr</i> skal dekke kostnader knyttet til administrasjon av akkrediteringer gitt av NA, herunder løpende kontakt med det akkrediterte organet.</article></article></li></ul></article><article class="legalArticle" data-lovdata-URL="LTI/forskrift/1995-03-24-270/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr for laboratorier</span></h2><ul class="defaultList"><li data-li-identifier="3.1" data-name="3.1"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">3.1</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Søknadsgebyr:</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Kr. 10.000,- for søknad om ny akkreditering.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Kr. 3.000,- for søknad om utvidelse av tidligere gitt akkreditering.</article></article></li><li data-li-identifier="3.2" data-name="3.2"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">3.2</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Saksbehandling:</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Timebetaling, samt betaling for NAs utgifter ved leie av nødvendig utstyr og tjenester.</article></article></li><li data-li-identifier="3.3" data-name="3.3"><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.3</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Årsgebyr:</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Kr. 3.000 pr område. Områdeinndelingen fremgår av vedlegg til søknadsskjema.</article></article></li></ul></article><article class="legalArticle" data-lovdata-URL="LTI/forskrift/1995-03-24-270/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sertifiseringsorgan</span></h2><ul class="defaultList"><li data-li-identifier="4.1" data-name="4.1"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">4.1</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Søknadsgebyr:</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Kr. 10.000,- for søknad om ny akkreditering.</article><article class="legalP" data-absoluteaddress="/paragraf/4/punkt/1/ledd/3/" id="paragraf-4-punkt-1-ledd-3">Kr. 3.000,- for søknad om utvidelse av tidligere gitt akkreditering.</article><article class="legalP" data-absoluteaddress="/paragraf/4/punkt/1/ledd/4/" id="paragraf-4-punkt-1-ledd-4">Det søkes separat og innvilges separat akkreditering for områdene produktsertifisering, kvalitetssystemsertifisering og personellsertifisering.</article></article></li><li data-li-identifier="4.2" data-name="4.2"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">4.2</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Saksbehandling:</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">Tilsvarende beregning av gebyr som i pkt 3.2.</article></article></li><li data-li-identifier="4.3" data-name="4.3"><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">4.3</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Årsgebyr:</article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">Årsgebyr er basert på årsomsetningen knyttet til akkreditert sertifiseringsvirksomhet. Gebyret beregnes som følger:</article><article class="legalP" data-absoluteaddress="/paragraf/4/punkt/3/ledd/3/" id="paragraf-4-punkt-3-ledd-3">1.5 % av de første 5 millioner kroner av omsetning.</article><article class="legalP" data-absoluteaddress="/paragraf/4/punkt/3/ledd/4/" id="paragraf-4-punkt-3-ledd-4">0.75 % for de neste 5 millioner kroner.</article><article class="legalP" data-absoluteaddress="/paragraf/4/punkt/3/ledd/5/" id="paragraf-4-punkt-3-ledd-5">0.5 % for de neste 15 millioner kroner.</article><article class="legalP" data-absoluteaddress="/paragraf/4/punkt/3/ledd/6/" id="paragraf-4-punkt-3-ledd-6">0.3 % for den delen av omsetningen som overstiger 25 millioner</article><article class="legalP" data-absoluteaddress="/paragraf/4/punkt/3/ledd/7/" id="paragraf-4-punkt-3-ledd-7">kroner.</article><article class="legalP" data-absoluteaddress="/paragraf/4/punkt/3/ledd/8/" id="paragraf-4-punkt-3-ledd-8">Minimum årsgebyr er kr. 10.000,-.</article><article class="legalP" data-absoluteaddress="/paragraf/4/punkt/3/ledd/9/" id="paragraf-4-punkt-3-ledd-9">Årsgebyret skal baseres på regnskap for foregående år. Norsk Akkreditering kan kreve at regnskapet skal bekreftes av revisor. Det vil i den enkelte akkreditering bli fastsatt nærmere bestemmelser om betaling av årsgebyret.</article></article></li></ul></article><article class="legalArticle" data-lovdata-URL="LTI/forskrift/1995-03-24-270/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Inspeksjonsorgan</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilsvarende beregning av gebyr som for sertifiseringsorgan.</article></article><article class="legalArticle" data-lovdata-URL="LTI/forskrift/1995-03-24-270/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tekniske kontrollorgan</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tilsvarende beregning av gebyr som for henholdsvis sertifiseringsorgan, inspeksjonsorgan eller laboratorium, avhengig av kravene i det relevante regelverket.</article></article><article class="legalArticle" data-lovdata-URL="LTI/forskrift/1995-03-24-270/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">GLP-godkjenning</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tilsvarende beregning av gebyr som for laboratorium.</article></article><article class="legalArticle" data-lovdata-URL="LTI/forskrift/1995-03-24-270/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Miljøkontrollør</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tilsvarende beregning av gebyr som for sertifiseringsorgan.</article></article><article class="legalArticle" data-lovdata-URL="LTI/forskrift/1995-03-24-270/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Manglende fremdrift i søknadsprosessen mv</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Innbetalte gebyr blir ikke tilbakebetalt selv om søknaden blir trukket av søker. Dersom ikke pålegg fra NA følges opp innen fastsatte frister eller dersom søkeren i løpet av 6 måneder ikke har kommet videre i søknadsprosessen, kan NA avslå søknaden uten at innbetalt gebyr refunderes.</article></article><article class="legalArticle" data-lovdata-URL="LTI/forskrift/1995-03-24-270/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Timepris</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For NAs saksbehandlere og bedømmere er det en fast timepris på 650,-. Ved innleie av eksternt personell vil timeprisen avhenge av den kontrakt NA inngår med disse.</article></article><article class="legalArticle" data-lovdata-URL="LTI/forskrift/1995-03-24-270/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Reisekostnader</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Reiseutgifter i tilknytning til tjenester som nevnt i denne forskrift belastes søker i samsvar med statens satser.</article></article><article class="legalArticle" data-lovdata-URL="LTI/forskrift/1995-03-24-270/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Betaling</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Gebyr skal betales etter påkrav fra NA. Etter forfall beregnes 1,5 % rente pr påbegynt måned.</article></article><article class="legalArticle" data-lovdata-URL="LTI/forskrift/1995-03-24-270/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Delegasjon</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Departementet kan endre eller oppheve denne forskrift.</article></article><article class="legalArticle" data-lovdata-URL="LTI/forskrift/1995-03-24-270/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Denne forskrift skal tre i kraft straks. Samtidig oppheves forskrift av 27. november 1992 nr. 878 om akkrediteringsgebyrer.</article></article></main></body></html>