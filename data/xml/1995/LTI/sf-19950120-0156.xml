<!DOCTYPE html><html lang="no"><head><title>Forskrift om tungt og ensformig arbeid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1995-01-20-156</dd><dt class="dokid">DokumentID</dt><dd class="dokid">LTI/forskrift/1995-01-20-156</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 4</dd><dt class="dateInForce">I kraft fra</dt><dd class="dateInForce">1995-01-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§8</li><li>lov/1977-02-04-4/§12</li><li>lov/1977-02-04-4/§14</li></ul></dd><dt class="dateOfPublication">Kunngjort</dt><dd class="dateOfPublication">1995-03-15</dd><dt class="title">Tittel</dt><dd class="title">Forskrift om tungt og ensformig arbeid.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 20. januar 1995 med hjemmel i lov 4. februar 1977 nr. 4 om arbeidervern og arbeidsmiljø § 8 nr. 4, § 12 nr. 5 og § 14 tredje ledd. Gjennomfører EØS-avtalens vedlegg 2, kap. XVIII nr. 12 (Rdir 90/269/EØF).</dd><dt class="refid">RefID</dt><dd class="refid">forskrift/1995-01-20-156</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tungt og ensformig arbeid.<ul class="tocSubUl"><li>Kapittel I Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Straffebestemmelser</li><li>§ 4. Ikrafttredelse</li></ul></li><li>Kapittel II Alminnelige bestemmelser<ul class="tocSubUl"><li>§ 5. Hvem forskriften retter seg mot</li></ul></li><li>Kapittel III Arbeidsgivers plikter<ul class="tocSubUl"><li>§ 6. Forebyggende tiltak</li><li>§ 7. Vurdering av risiko</li></ul></li><li>Kapittel IV Opplæring, informasjon og medvirkning<ul class="tocSubUl"><li>§ 8. Opplæring og informasjon</li><li>§ 9. Arbeidstakers medvirkning</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-01-20-156" id="dokument"><h1>Forskrift om tungt og ensformig arbeid.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-01-20-156/KAPITTEL_1" data-partID="k1"><h2>Kapittel I Innledende bestemmelser</h2><article class="legalArticle" data-lovdata-URL="LTI/forskrift/1995-01-20-156/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder arbeid som utføres manuelt, herunder tungt arbeid og ensformig gjentakelsesarbeid, som på kort eller lang sikt kan medføre risiko for at arbeidstaker pådrar seg skade eller sykdom i muskel- skjelettsystemet.</article></article><article class="legalArticle" data-lovdata-URL="LTI/forskrift/1995-01-20-156/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskrift betyr:<table><tbody><tr><td data-text-align="left" data-vertical-align="top"><i>Tungt arbeid:</i></td><td data-text-align="left" data-vertical-align="top">En eller flere arbeidsoperasjoner som enkeltvis eller samlet kan overbelaste muskel- skjelettsystemet hos arbeidstaker.</td></tr><tr><td data-text-align="left" data-vertical-align="top"><i>Ensformig gjentakelses-</i></td><td data-text-align="left" data-vertical-align="top">Arbeid som består av en enkelt eller noen få enkle</td></tr><tr><td data-text-align="left" data-vertical-align="top"><i>arbeid:</i></td><td data-text-align="left" data-vertical-align="top">arbeidsoperasjoner som gjentas i så høyt tempo og/eller så lenge at det kan føre til helseskade.</td></tr><tr><td data-text-align="left" data-vertical-align="top"><i>Objekt:</i></td><td data-text-align="left" data-vertical-align="top">Dette brukes her som fellesbetegnelse for gjenstander, personer og dyr.</td></tr></tbody></table></article></article><article class="legalArticle" data-lovdata-URL="LTI/forskrift/1995-01-20-156/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Straffebestemmelser</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Overtredelse av denne forskriften straffes etter arbeidsmiljølovens kap. XIV og straffelovens §§ 48a og 48b.</article></article><article class="legalArticle" data-lovdata-URL="LTI/forskrift/1995-01-20-156/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Denne forskrift trer i kraft straks.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-01-20-156/KAPITTEL_2" data-partID="k2"><h2>Kapittel II Alminnelige bestemmelser</h2><article class="legalArticle" data-lovdata-URL="LTI/forskrift/1995-01-20-156/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Hvem forskriften retter seg mot</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Arbeidsgiver skal sørge for at bestemmelsene i denne forskriften blir gjennomført.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-01-20-156/KAPITTEL_3" data-partID="k3"><h2>Kapittel III Arbeidsgivers plikter</h2><article class="legalArticle" data-lovdata-URL="LTI/forskrift/1995-01-20-156/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forebyggende tiltak</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">I forbindelse med planlegging, utforming og utførelse av manuelt arbeid skal arbeidsgiver sørge for en enkeltvis og samlet vurdering av de arbeidsorganisatoriske forhold som kan innebære risiko for helseskade hos arbeidstaker, jf. § 7.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Arbeidet skal så langt som mulig ikke innebære bevegelser eller arbeidsstillinger som kan medføre helseskade.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Ved planlegging og tilrettelegging av arbeidet skal det tas hensyn til arbeidstakernes individuelle forutsetninger og behovet for variasjon i arbeidsoppgaver.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Arbeidsgiver skal gjennomføre nødvendige tiltak for å fjerne eller redusere forekomsten av belastende og helseskadelig manuelt arbeid, herunder iverksette utviklingstiltak med deltakelse fra berørte arbeidstakere. Tiltakene skal ta utgangspunkt i arbeidet som utføres og omfatte faktorer som:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/4/punkt/1/" id="kapittel-3-paragraf-1-ledd-4-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/4/punkt/1/ledd/1/" id="kapittel-3-paragraf-1-ledd-4-punkt-1-ledd-1">organisering av arbeidet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/4/punkt/2/" id="kapittel-3-paragraf-1-ledd-4-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/4/punkt/2/ledd/1/" id="kapittel-3-paragraf-1-ledd-4-punkt-2-ledd-1">lokaler</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/4/punkt/3/" id="kapittel-3-paragraf-1-ledd-4-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/4/punkt/3/ledd/1/" id="kapittel-3-paragraf-1-ledd-4-punkt-3-ledd-1">inventar</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/4/punkt/4/" id="kapittel-3-paragraf-1-ledd-4-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/4/punkt/4/ledd/1/" id="kapittel-3-paragraf-1-ledd-4-punkt-4-ledd-1">utstyr, herunder tekniske hjelpemidler</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/4/punkt/5/" id="kapittel-3-paragraf-1-ledd-4-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/4/punkt/5/ledd/1/" id="kapittel-3-paragraf-1-ledd-4-punkt-5-ledd-1">samarbeidsrelasjoner</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/4/punkt/6/" id="kapittel-3-paragraf-1-ledd-4-punkt-6"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/4/punkt/6/ledd/1/" id="kapittel-3-paragraf-1-ledd-4-punkt-6-ledd-1">styrings- og planleggingssystemer som bidrar til å påvirke arbeidstakt og arbeidsinnhold.</article></article></li></ul></article></article><article class="legalArticle" data-lovdata-URL="LTI/forskrift/1995-01-20-156/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vurdering av risiko</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ved vurdering av arbeid som skal utføres manuelt, skal arbeidsgiver særlig ta hensyn til:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">1.</span><span class="miscHeadline"><i>Objektets art</i></span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">Manuell håndtering kan særlig føre til helseskade dersom objektet:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/1/ledd/1/punkt/1/" id="kapittel-3-paragraf-2-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1-punkt-1-ledd-1">er for tungt eller for stort</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/1/ledd/1/punkt/2/" id="kapittel-3-paragraf-2-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/punkt/2/ledd/1/" id="kapittel-3-paragraf-2-ledd-1-punkt-1-ledd-1-punkt-2-ledd-1">er uhåndterlig eller gir dårlig tak</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/1/ledd/1/punkt/3/" id="kapittel-3-paragraf-2-ledd-1-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/punkt/3/ledd/1/" id="kapittel-3-paragraf-2-ledd-1-punkt-1-ledd-1-punkt-3-ledd-1">er ustøtt eller har et innhold som kan forskyve seg</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/1/ledd/1/punkt/4/" id="kapittel-3-paragraf-2-ledd-1-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/punkt/4/ledd/1/" id="kapittel-3-paragraf-2-ledd-1-punkt-1-ledd-1-punkt-4-ledd-1">har en slik plassering at det må holdes på avstand fra kroppen eller ved å bøye eller vri kroppen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/1/ledd/1/punkt/5/" id="kapittel-3-paragraf-2-ledd-1-punkt-1-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/punkt/5/ledd/1/" id="kapittel-3-paragraf-2-ledd-1-punkt-1-ledd-1-punkt-5-ledd-1">på grunn av sin ytre form og/eller konsistens kan påføre arbeidstaker skader, særlig ved sammenstøt.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">2.</span><span class="miscHeadline"><i>Fysiske anstrengelser</i></span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">En fysisk anstrengelse kan særlig føre til helseskade dersom den:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/2/ledd/1/punkt/1/" id="kapittel-3-paragraf-2-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/punkt/1/ledd/1/" id="kapittel-3-paragraf-2-ledd-1-punkt-2-ledd-1-punkt-1-ledd-1">er for stor</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/2/ledd/1/punkt/2/" id="kapittel-3-paragraf-2-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1-punkt-2-ledd-1">må medføre vridning av kroppen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/2/ledd/1/punkt/3/" id="kapittel-3-paragraf-2-ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/punkt/3/ledd/1/" id="kapittel-3-paragraf-2-ledd-1-punkt-2-ledd-1-punkt-3-ledd-1">kan sette tunge gjenstander i brå bevegelser</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/2/ledd/1/punkt/4/" id="kapittel-3-paragraf-2-ledd-1-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/punkt/4/ledd/1/" id="kapittel-3-paragraf-2-ledd-1-punkt-2-ledd-1-punkt-4-ledd-1">utføres med kroppen i en ustø stilling.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">3.</span><span class="miscHeadline"><i>Arbeidsmiljøets utforming</i></span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">Arbeidsmiljøets utforming kan føre til økt risiko for helseskade dersom<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/3/ledd/1/punkt/1/" id="kapittel-3-paragraf-2-ledd-1-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/punkt/1/ledd/1/" id="kapittel-3-paragraf-2-ledd-1-punkt-3-ledd-1-punkt-1-ledd-1">det ikke er tilstrekkelig plass til å utføre arbeidsoppgaven</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/3/ledd/1/punkt/2/" id="kapittel-3-paragraf-2-ledd-1-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/punkt/2/ledd/1/" id="kapittel-3-paragraf-2-ledd-1-punkt-3-ledd-1-punkt-2-ledd-1">gulvet er ujevnt og kan forårsake snubling, eller er glatt for arbeidstakers fottøy</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/3/ledd/1/punkt/3/" id="kapittel-3-paragraf-2-ledd-1-punkt-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1-punkt-3-ledd-1">gulvet eller arbeidsunderlaget har nivåforskjeller som innebærer at objektet må håndteres i ulike høyder</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/3/ledd/1/punkt/4/" id="kapittel-3-paragraf-2-ledd-1-punkt-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/punkt/4/ledd/1/" id="kapittel-3-paragraf-2-ledd-1-punkt-3-ledd-1-punkt-4-ledd-1">gulvet eller støttepunktet er ustøtt</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/3/ledd/1/punkt/5/" id="kapittel-3-paragraf-2-ledd-1-punkt-3-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/punkt/5/ledd/1/" id="kapittel-3-paragraf-2-ledd-1-punkt-3-ledd-1-punkt-5-ledd-1">arbeidsplassen eller arbeidsmiljøet ikke gir arbeidstaker mulighet til å håndtere objektet manuelt i en forsvarlig høyde eller i en hensiktsmessig arbeidsstilling</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/3/ledd/1/punkt/6/" id="kapittel-3-paragraf-2-ledd-1-punkt-3-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/punkt/6/ledd/1/" id="kapittel-3-paragraf-2-ledd-1-punkt-3-ledd-1-punkt-6-ledd-1">temperaturen, fuktighetsgraden eller ventilasjonen ikke er hensiktsmessig.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/paragraf/2/ledd/1/punkt/4/" id="kapittel-3-paragraf-2-ledd-1-punkt-4"><span class="data-originalId">4.</span><span class="miscHeadline"><i>Arbeidsoppgaven</i></span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/" id="kapittel-3-paragraf-2-ledd-1-punkt-4-ledd-1">Arbeidsoppgaven kan særlig føre til helseskader dersom den innebærer ett eller flere av følgende forhold:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/4/ledd/1/punkt/1/" id="kapittel-3-paragraf-2-ledd-1-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/punkt/1/ledd/1/" id="kapittel-3-paragraf-2-ledd-1-punkt-4-ledd-1-punkt-1-ledd-1">for hyppige, ensformige og langvarige arbeidsoperasjoner som særlig belaster muskel- skjelettsystemet. Statisk arbeid skal reduseres i størst mulig grad</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/4/ledd/1/punkt/2/" id="kapittel-3-paragraf-2-ledd-1-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/punkt/2/ledd/1/" id="kapittel-3-paragraf-2-ledd-1-punkt-4-ledd-1-punkt-2-ledd-1">løfting, senking eller bæring over for store avstander</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/4/ledd/1/punkt/3/" id="kapittel-3-paragraf-2-ledd-1-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/punkt/3/ledd/1/" id="kapittel-3-paragraf-2-ledd-1-punkt-4-ledd-1-punkt-3-ledd-1">utilstrekkelig tid for nødvendig hvile eller restitusjon</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/4/ledd/1/punkt/4/" id="kapittel-3-paragraf-2-ledd-1-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/punkt/4/ledd/1/" id="kapittel-3-paragraf-2-ledd-1-punkt-4-ledd-1-punkt-4-ledd-1">et arbeidstempo som bestemmes av en prosess som arbeidstaker ikke kan regulere.</article></article></li></ul></article></article></li></ul></article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1995-01-20-156/KAPITTEL_4" data-partID="k4"><h2>Kapittel IV Opplæring, informasjon og medvirkning</h2><article class="legalArticle" data-lovdata-URL="LTI/forskrift/1995-01-20-156/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opplæring og informasjon</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Arbeidstakerne og deres representanter skal gis tilstrekkelig informasjon om risikofaktorer forbundet med arbeidet, opplæring i hvordan arbeidet er organisert, hensiktsmessig arbeidsteknikk, valg og bruk av arbeidsklær, bruk av hjelpemidler og personlig verneutstyr.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Arbeidstakerne plikter å følge forebyggende tiltak som man er blitt enige om.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Når det er mulig skal arbeidstaker informeres om vekt og stabilitet for gjenstander det arbeides med.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">Arbeidstakerne skal informeres om de helsemessige konsekvenser av ikke å utføre arbeidet i samsvar med opplæring og veiledning.</article></article><article class="legalArticle" data-lovdata-URL="LTI/forskrift/1995-01-20-156/§9" data-name="§9" data-partID="§9" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Arbeidstakers medvirkning</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Planlegging og vurdering av arbeidsmiljø og gjennomføring av nødvendige forebyggende tiltak skal skje i samarbeid med arbeidstaker, verneombud og arbeidstakers tillitsvalgte.</article></article></section></main></body></html>