<!DOCTYPE html><html lang="no"><head><title>Forskrift om forbrenning av spillolje.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">FOR-1995-05-20-498</dd><dt class="dokid">DokumentID</dt><dd class="dokid">LTI/forskrift/1995-05-20-498</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 10</dd><dt class="dateInForce">I kraft fra</dt><dd class="dateInForce">1995-06-01, 1996-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§31</li></ul></dd><dt class="dateOfPublication">Kunngjort</dt><dd class="dateOfPublication">1995-06-23</dd><dt class="title">Tittel</dt><dd class="title">Forskrift om forbrenning av spillolje.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 20. mai 1995 med hjemmel i lov av 13. mars 1981 nr. 6 om vern mot forurensninger og om avfall (forurensningsloven) § 9, 1. ledd og § 31, 2. ledd, jfr. EØS-avtalen, vedlegg XX og Rdir. 75/439/EØF endret ved Rdir. 87/101/EØF om håndtering av spillolje.</dd><dt class="refid">RefID</dt><dd class="refid">forskrift/1995-05-20-498</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbrenning av spillolje.<ul class="tocSubUl"><li>§ 1. Forskriftens virkeområde</li><li>§ 2. Formål</li><li>§ 3. Definisjoner</li><li>§ 4. Tillatelse til forbrenning av spillolje/kvalitetskrav til spillolje</li><li>§ 5. Grenseverdier for utslipp til luft</li><li>§ 6. Krav til målinger og rapportering</li><li>§ 7. Krav til analyselaboratorier</li><li>§ 8. Tilsyn og unntak</li><li>§ 9. Forurensningsgebyr</li><li>§ 10. Straff</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1995-05-20-498" id="dokument"><h1>Forskrift om forbrenning av spillolje.</h1><article class="legalArticle" data-lovdata-URL="LTI/forskrift/1995-05-20-498/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften fastsetter grenseverdier for luftutslipp og krav til målinger ved forbrenning av spillolje samt kvalitetskrav til spillolje som skal forbrennes som erstatning for ordinær fyringsolje og/eller brensel.</article></article><article class="legalArticle" data-lovdata-URL="LTI/forskrift/1995-05-20-498/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med forskriften er å redusere luftforurensning forårsaket av forbrenning av spillolje.</article></article><article class="legalArticle" data-lovdata-URL="LTI/forskrift/1995-05-20-498/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1"><i>Spillolje</i>: brukt mineralsk industriolje eller brukt smøreolje.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1"><i>Forurensningsmyndighetene</i>: Statens forurensningstilsyn eller den Miljøverndepartementet bemyndiger.</article></article></li></ul></article></article><article class="legalArticle" data-lovdata-URL="LTI/forskrift/1995-05-20-498/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tillatelse til forbrenning av spillolje/kvalitetskrav til spillolje</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forbrenning av spillolje kan bare foretas etter tillatelse fra Statens forurensningstilsyn etter forurensningslovens § 11.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Forbrenning av spillolje som erstatning for ordinær fyringsolje eller brensel tillates ikke dersom spilloljen:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">inneholder mer enn 50 mg PCB/PCT pr kg spillolje,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">inneholder mer enn 1000 mg organisk bundet halogen pr kg spillolje,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">har en nedre brennverdi under 30 MJ pr kg</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/4/" id="paragraf-4-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/4/ledd/1/" id="paragraf-4-ledd-2-punkt-4-ledd-1">eller har et flammepunkt under + 55°C.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Andel svovel i spilloljen skal ikke overstige grensene for svovelinnhold i fyringsolje, jfr. forskrift om svovelinnhold i fyringsolje av 11. mars 1985 nr. 653.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">I tillatelse etter forurensningslovens § 11 kan det settes andre og strengere krav enn det som fremgår av denne forskriften.</article></article><article class="legalArticle" data-lovdata-URL="LTI/forskrift/1995-05-20-498/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Grenseverdier for utslipp til luft</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved forbrenning av spillolje skal utslipp til luft ikke overstige følgende grenseverdier, som angir massekonsentrasjonen av stoffene i utslippsgassene målt i forhold til volumet av utslippsgassene i normal tilstand (273 K, 1013 hPa) etter fratrekk av fuktighetsinnhold i form av vanndamp og med et voluminnhold av oksygen i utslippsgassen på 3%:<table><thead><tr><th data-text-align="left" data-vertical-align="top" /><th data-text-align="center" data-vertical-align="top">Grenseverdi i</th></tr><tr><th data-text-align="left" data-vertical-align="top">Forurensende stoff</th><th data-text-align="center" data-vertical-align="top">mg/Nm3</th></tr><tr><th data-text-align="left" data-vertical-align="top" /><th data-text-align="center" data-vertical-align="top">Døgnmiddel</th></tr></thead><tbody><tr><td data-text-align="left" data-vertical-align="top">Kadmium (Cd)</td><td data-text-align="center" data-vertical-align="top">0,5</td></tr><tr><td data-text-align="left" data-vertical-align="top">Nikkel (Ni)</td><td data-text-align="center" data-vertical-align="top">1</td></tr><tr><td data-text-align="left" data-vertical-align="top">Krom (Cr) + kobber (Cu) + vanadium (V)</td><td data-text-align="center" data-vertical-align="top">1,5</td></tr><tr><td data-text-align="left" data-vertical-align="top">Bly (Pb)</td><td data-text-align="center" data-vertical-align="top">5</td></tr><tr><td data-text-align="left" data-vertical-align="top">Klor (Cl), målt som saltsyre (HCl)</td><td data-text-align="center" data-vertical-align="top">100</td></tr><tr><td data-text-align="left" data-vertical-align="top">Fluor (F), målt som flussyre (HF)</td><td data-text-align="center" data-vertical-align="top">5</td></tr><tr><td data-text-align="left" data-vertical-align="top">Støv (totalt)</td><td data-text-align="center" data-vertical-align="top">50</td></tr></tbody></table></article></article><article class="legalArticle" data-lovdata-URL="LTI/forskrift/1995-05-20-498/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til målinger og rapportering</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det skal foretas målinger av utslipp til luft minst 1 gang hvert halvår. Prøvetaking skal utføres etter norsk eller internasjonal standard der disse finnes, og av uavhengig faglig kompetent instans.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Resultatet av utslippsmålingene skal rapporteres årlig til Statens forurensningstilsyn. Målinger som viser overutslipp skal rapporteres umiddelbart.</article></article><article class="legalArticle" data-lovdata-URL="LTI/forskrift/1995-05-20-498/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til analyselaboratorier</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Spillolje og avgassprøver skal analyseres ved laboratorier som er akkreditert av Direktoratet for måleteknikk, eller som kan dokumentere tilsvarende kvalitetssikringssystem. Den som har tillatelse etter § 4 skal oppbevare analyseresultatene i minst tre år.</article></article><article class="legalArticle" data-lovdata-URL="LTI/forskrift/1995-05-20-498/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn og unntak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forurensningsmyndighetene fører tilsyn med at bestemmelsene i forskriften overholdes og kan i særlige tilfeller gjøre unntak fra forskriften.</article></article><article class="legalArticle" data-lovdata-URL="LTI/forskrift/1995-05-20-498/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forurensningsgebyr</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">For å sikre at bestemmelsene i denne forskriften blir overholdt, kan forurensningsmyndighetene fastsette og frafalle forurensningsgebyr til staten i medhold av forurensningslovens § 73.</article></article><article class="legalArticle" data-lovdata-URL="LTI/forskrift/1995-05-20-498/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av denne forskriften kan straffes med bøter eller fengsel inntil 3 måneder eller begge deler, jfr. forurensningslovens §§ 78 og 79, dersom forholdet ikke går inn under strengere straffebestemmelser.</article></article><article class="legalArticle" data-lovdata-URL="LTI/forskrift/1995-05-20-498/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft 1. juni 1995.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">For anlegg som ved forskriftens ikrafttreden har tillatelse til forbrenning av spillolje skal forskriften gjelde fra 1. januar 1996.</article></article></main></body></html>