<!DOCTYPE html><html lang="no"><head><title>Forskrift om avgrensing av geografisk verkeområde for distriktspolitiske verkemiddel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:35</dd><dt class="legacyID">Datokode</dt><dd class="legacyID">FOR-1995-03-24-269</dd><dt class="dokid">DokumentID</dt><dd class="dokid">LTI/forskrift/1995-03-24-269</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 6</dd><dt class="dateInForce">I kraft fra</dt><dd class="dateInForce">1995-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-10-1125</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1995-04-28</dd><dt class="title">Tittel</dt><dd class="title">Forskrift om avgrensing av geografisk verkeområde for distriktspolitiske verkemiddel.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. 24. mars 1995 med heimel i Stortingsvedtak om løyving til distriktspolitiske verkemiddel. Fremja av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1995-03-24-269</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgrensing av geografisk verkeområde for distriktspolitiske verkemiddel.<ul class="tocSubUl"><li>§ 1. Plikter etter avtalen om Det europeiske økonomiske samarbeidsområdet (EØS)</li><li>§ 2. Allmenne føresegner</li><li>§ 3. Allmenn geografisk avgrensing</li><li>§ 4. Graderingsnormer</li><li>§ 5. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-24-269" id="dokument"><h1>Forskrift om avgrensing av geografisk verkeområde for distriktspolitiske verkemiddel.</h1><article class="legalArticle" data-lovdata-URL="LTI/forskrift/1995-03-24-269/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Plikter etter avtalen om Det europeiske økonomiske samarbeidsområdet (EØS)</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved ratifiseringa av avtalen om Det europeiske økonomiske samarbeidsområdet (EØS-avtalen) og avtalen mellom EFTA-statane (European Free Trade Assosiation) om å opprette eit overvakingsorgan og ein domstol, har EFTA-statane vedteke å skipe eit overvakingsorgan, ESA. ESA er pålagt å sikre at EFTA-statane oppfyller pliktene sine etter artikkel 61 i EØS-avtalen. Etter denne artikkelen er statsstønad, slik det er definert i artikkel 61 nr. 1, ikkje i samsvar med avtalen, anna enn i visse høve der det er gjort eller kan gjerast unntak.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Etter artikkel 61 nr. 3 i EØS-avtalen kan overvakingsorganet ESA rekne regionalstøtte i pakt med verkeområdet for avtalen i to klart definerte tilfelle. Dei står omtale i artikkel 61 nr. 3 bokstav a) og c) og vert nytta ved ulike grader av regionale problem. Verkeområdet for dei distriktspolitiske verkemidla og stønadssatsane som høyrer til, er meldt inn til ESA. Dei er i samsvar med unntaka i artikkel 61 nr. 3 i EØS-avtalen og står gjengitt i denne forskrifta.</article></article><article class="legalArticle" data-lovdata-URL="LTI/forskrift/1995-03-24-269/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Allmenne føresegner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når det skal fastsetjast satsar for stønad til bedriftsinvesteringar vert det nytta kumulerte støttesatsar i kvart prioriteringsområde (A, B og C). Det vil seie at det er den samla offentlege stønaden til prosjektet som må liggje innanfor dei støttesatsane som gjeld i kvart enkelt prioriteringsområde. I samla stønad er investeringstilskot og eventuelle støtteelement i lån og garantiar for investeringslån rekna med.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Den samla stønaden blir målt på to måtar. Netto tilskotsekvivalent (NTE) er eit mål på den subsidien (samla offentlege tilskot og rentesubsidiar) som eit prosjekt eller ei bedrift får etter at det er justert for skatt. (NTE/BTE er eit mål for stønad uansett stønadsform.) Brutto tilskotsekvivalent (BTE) er lik NTE før skatt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Når støttesatsane i denne forskrifta vert rekna ut, skal tilskotsekvivalentane fastsetjast i prosent av standard kostnadsgrunnlag, det vil seie summen av tomtekostnader, maskiner og bygningar, så sant desse kostnadskategoriane går inn i investeringsplanen.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Ved fastsetjing av støttesatsar er omgrepet små og mellomstore bedrifter (SMB) nytta. Med SMB meiner vi her verksemder<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/4/punkt/1/" id="paragraf-2-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/4/punkt/1/ledd/1/" id="paragraf-2-ledd-4-punkt-1-ledd-1">som ikkje har meir enn 250 tilsette, og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/4/punkt/2/" id="paragraf-2-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/4/punkt/2/ledd/1/" id="paragraf-2-ledd-4-punkt-2-ledd-1">anten ein omsetnad om ikkje er høgare enn 20 mill. ECU i året eller ein balanse som ikkje går over 10 mill. ECU, og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/4/punkt/3/" id="paragraf-2-ledd-4-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/4/punkt/3/ledd/1/" id="paragraf-2-ledd-4-punkt-3-ledd-1">der maksimalt 25% av eigenkapitalen høyrer til ei eller fleire verksemder som ikkje kjem inn under denne definisjonen, unntaka er: offentlege investeringselskap, ventureselskap og institusjonelle investorar, så sant dei ikkje øver kontroll.</article></article></li></ul></article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Desse grensene er kumulative, d.v.s. at kun bedrifter som oppfyller alle dei tre krava (m.h.t. uavhengighet, tilsette og minst eitt av krava for omsetnad og balanse) kan sjåast på som SMB.</article></article><article class="legalArticle" data-lovdata-URL="LTI/forskrift/1995-03-24-269/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Allmenn geografisk avgrensing</span></h2><article class="defaultP">1. <i>Prioriteringsområde A</i></article><article class="legalP" data-absoluteaddress="/paragraf/3/ledd/1/" id="paragraf-3-ledd-1">Området A skal ha høgast prioritet ved bruk av distriktspolitiske verkemiddel. I området A kan det ytast bedriftsretta stønad – bedriftsutviklingstilskot, investeringstilskot, lån og garantiar for lån, tilskot til rentenedsetting/rentefritak og indirekte, tilretteleggjande stønad, pluss tilskot til kommunale næringsfond.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I område A skal netto tilskotsekvivalent til investeringar ikkje vere over 35% av standard kostnadsgrunnlag uavhengig av kor stor støttemottakaren er. Små og mellomstore bedrifter kan i tillegg få eit påslag på opptil 15%-poeng brutto tilskotsekvivalent.</article> <article class="defaultP" margin-top="true"><i>Område A er:</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Svalbard.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Finnmark fylke: Alle kommunane.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Troms fylke: Kåfjord, Skjervøy, Nordreisa og Kvænangen.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tiltak i kommunane Karasjok, Kautokeino, Tana og Porsanger kan få investeringstilskot på inntil 60% av godkjent kostnadsgrunnlag. Dette høvet til å gje stønad ut over dei generelle støttesatsane gjeld berre små og mellomstore bedrifter.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Søknad om investeringstilskot der kostnadsgrunnlaget går over 1,5 mill. ECU og støtteintensiteten stig over dei fastsette satsane i sone A, må meldast til ESA på førehand. Verksemder som driv med transport, produksjon av syntetiske fibrar, tekstil- og konfeksjonsindustri, produksjon av motorkøyretøy, jarn og stål, pluss primærproduksjon i jordbruk, skogbruk, fiske, fangst og reindrift, fell utanfor ordninga med auka satsar i dei fire kommunane i Indre Finnmark.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Ordninga med auka satsar gjeld fram til 1. januar 1999.</article> <article class="defaultP" margin-top="true">2. <i>Prioriteringsområde B</i></article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Område B skal ha nest høgast prioritet ved bruk av distriktspolitiske verkemiddel. I område B kan ein yte bedriftsretta stønad – bedriftsutviklingstilskot, investeringstilskot, lån og garantiar for lån, tilskot til rentenedsetting/rentefritak og indirekte, tilretteleggjande stønad, pluss tilskot til kommunale næringsfond.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">I område B skal netto tilskotsekvivalent til investeringar ikkje vere over 25% av standard kostnadsgrunnlag uavhengig av kor stor støttemottakaren er. Små og mellomstore bedrifter kan i tillegg få eit påslag på opptil 5%-poeng brutto tilskotsekvivalent.</article> <article class="defaultP" margin-top="true"><i>Område B er:</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/7/punkt/1/" id="paragraf-3-ledd-7-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/7/punkt/1/ledd/1/" id="paragraf-3-ledd-7-punkt-1-ledd-1">Troms fylke: Alle kommunar frårekna Tromsø, Kåfjord, Skjervøy, Nordreisa og Kvænangen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/7/punkt/2/" id="paragraf-3-ledd-7-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/7/punkt/2/ledd/1/" id="paragraf-3-ledd-7-punkt-2-ledd-1">Nordland fylke: Alle kommunane så nær som Bodø.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/7/punkt/3/" id="paragraf-3-ledd-7-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/7/punkt/3/ledd/1/" id="paragraf-3-ledd-7-punkt-3-ledd-1">Nord-Trøndelag fylke: Namsos, Namdalseid, Lierne, Røyrvik, Namsskogan, Grong, Høylandet, Overhalla, Fosnes, Flatanger, Vikna, Nærøy, Leka, Snåsa, Verran og Meråker.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/7/punkt/4/" id="paragraf-3-ledd-7-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/7/punkt/4/ledd/1/" id="paragraf-3-ledd-7-punkt-4-ledd-1">Sør-Trøndelag fylke: Hitra, Frøya, Åfjord, Roan, Osen, Hemne, Snillfjord, Meldal, Rennebu, Oppdal, Holtålen, Tydal og Røros.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/7/punkt/5/" id="paragraf-3-ledd-7-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/7/punkt/5/ledd/1/" id="paragraf-3-ledd-7-punkt-5-ledd-1">Møre og Romsdal fylke: Smøla, Tustna, Aure, Halsa, Surnadal og Rindal.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/7/punkt/6/" id="paragraf-3-ledd-7-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/7/punkt/6/ledd/1/" id="paragraf-3-ledd-7-punkt-6-ledd-1">Telemark fylke: Vinje, Tokke, Fyresdal, Nissedal, Kviteseid, Seljord og Tinn.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/7/punkt/7/" id="paragraf-3-ledd-7-punkt-7"><span class="data-originalId">-</span><article class="legalP" data-absoluteaddress="/paragraf/3/ledd/7/punkt/7/ledd/1/" id="paragraf-3-ledd-7-punkt-7-ledd-1">Oppland fylke: Lesja, Dovre, Sel, Vågå, Lom og Skjåk.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/7/punkt/8/" id="paragraf-3-ledd-7-punkt-8"><span class="data-originalId">-</span><article class="legalP" data-absoluteaddress="/paragraf/3/ledd/7/punkt/8/ledd/1/" id="paragraf-3-ledd-7-punkt-8-ledd-1">Hedmark fylke: Os, Tolga, Tynset, Folldal, Alvdal, Rendalen, Stor-Elvdal, Åmot, Trysil og Engerdal.</article></article></li></ul></article> <article class="defaultP" margin-top="true">3. <i>Prioriteringsområde C</i></article><article class="legalP" data-absoluteaddress="/paragraf/3/ledd/8/" id="paragraf-3-ledd-8">Område C har nest lågast prioritet ved bruk av distriktspolitiske verkemiddel. I område C kan det ytast bedriftsretta stønad – bedriftsutviklingstilskot, investeringstilskot, lån og garantiar for lån, tilskot til rentenedsetting/rentefritak og indirekte, tilretteleggjande stønad, pluss tilskot til kommunale næringsfond.</article><article class="legalP" data-absoluteaddress="/paragraf/3/ledd/9/" id="paragraf-3-ledd-9">I område C skal netto tilskotsekvivalent til investeringar ikkje vere over 15% av standard kostnadsgrunnlag uavhengig av kor stor støttemottakaren er. Små og mellomstore bedrifter kan i tillegg få eit påslag på opptil 10%-poeng brutto tilskotsekvivalent.</article> <article class="defaultP" margin-top="true"><i>Område C er:</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/1/" id="paragraf-3-ledd-9-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/1/ledd/1/" id="paragraf-3-ledd-9-punkt-1-ledd-1">Troms fylke: Tromsø.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/2/" id="paragraf-3-ledd-9-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/2/ledd/1/" id="paragraf-3-ledd-9-punkt-2-ledd-1">Nordland fylke: Bodø.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/3/" id="paragraf-3-ledd-9-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/3/ledd/1/" id="paragraf-3-ledd-9-punkt-3-ledd-1">Nord-Trøndelag fylke: Leksvik og Mosvik.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/4/" id="paragraf-3-ledd-9-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/4/ledd/1/" id="paragraf-3-ledd-9-punkt-4-ledd-1">Sør-Trøndelag fylke: Ørland, Bjugn, Agdenes og Rissa.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/5/" id="paragraf-3-ledd-9-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/5/ledd/1/" id="paragraf-3-ledd-9-punkt-5-ledd-1">Møre og Romsdal fylke: Vanylven, Sande, Midsund, Sandøy, Nesset, Tingvoll, Eide, Averøy, Kristiansund, Frei, Gjemnes, Sunndal, Rauma, Stordal, Norddal og Stranda.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/6/" id="paragraf-3-ledd-9-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/6/ledd/1/" id="paragraf-3-ledd-9-punkt-6-ledd-1">Sogn og Fjordane fylke: Alle kommunane.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/7/" id="paragraf-3-ledd-9-punkt-7"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/7/ledd/1/" id="paragraf-3-ledd-9-punkt-7-ledd-1">Hordaland fylke: Jondal, Odda, Ullensvang, Eidfjord, Ulvik, Granvin, Fedje, Masfjorden, Modalen, Voss, Kvam og Etne.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/8/" id="paragraf-3-ledd-9-punkt-8"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/8/ledd/1/" id="paragraf-3-ledd-9-punkt-8-ledd-1">Rogaland fylke: Utsira, Sauda, Suldal, Hjelmeland og Kvitsøy.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/9/" id="paragraf-3-ledd-9-punkt-9"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/9/ledd/1/" id="paragraf-3-ledd-9-punkt-9-ledd-1">Vest-Agder fylke: Åseral, Audnedal, Hægebostad og Sirdal.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/10/" id="paragraf-3-ledd-9-punkt-10"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/10/ledd/1/" id="paragraf-3-ledd-9-punkt-10-ledd-1">Aust-Agder fylke: Bykle, Valle, Bygland, Evje og Hornnes, Åmli, Vegårshei og Gjerstad.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/11/" id="paragraf-3-ledd-9-punkt-11"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/11/ledd/1/" id="paragraf-3-ledd-9-punkt-11-ledd-1">Telemark fylke: Notodden, Hjartdal, Nome, Bø, Sauherad og Drangedal.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/12/" id="paragraf-3-ledd-9-punkt-12"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/12/ledd/1/" id="paragraf-3-ledd-9-punkt-12-ledd-1">Buskerud fylke: Nore og Ulvdal, Rollag, Sigdal, Flå, Nes, Gol, Hemsedal, Ål og Hol.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/13/" id="paragraf-3-ledd-9-punkt-13"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/13/ledd/1/" id="paragraf-3-ledd-9-punkt-13-ledd-1">Oppland fylke: Vang, Vestre Slidre, Øystre Slidre, Nord-Aurdal, Sør-Aurdal, Etnedal, Nordre Land, Søndre Land, Nord-Fron, Sør-Fron, Ringebu og Gausdal.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/9/punkt/14/" id="paragraf-3-ledd-9-punkt-14"><span class="data-originalId">-</span><article class="legalP" data-absoluteaddress="/paragraf/3/ledd/9/punkt/14/ledd/1/" id="paragraf-3-ledd-9-punkt-14-ledd-1">Hedmark fylke: Grue, Åsnes og Våler.</article></article></li></ul></article> <article class="defaultP" margin-top="true">4. <i>Prioriteringsområde D</i></article><article class="legalP" data-absoluteaddress="/paragraf/3/ledd/10/" id="paragraf-3-ledd-10">Område D skal ha lågast prioritet ved bruk av distriktspolitiske verkemiddel. I område D kan det berre ytast indirekte, tilretteleggjande stønad og tilskot til kommunale næringsfond.</article> <article class="defaultP" margin-top="true"><i>Område D er:</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/1/" id="paragraf-3-ledd-10-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/1/ledd/1/" id="paragraf-3-ledd-10-punkt-1-ledd-1">Nord-Trøndelag fylke: Steinkjer, Verdal, Inderøy, Levanger og Frosta.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/2/" id="paragraf-3-ledd-10-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/2/ledd/1/" id="paragraf-3-ledd-10-punkt-2-ledd-1">Sør-Trøndelag fylke: Orkdal, Midtre Gauldal og Selbu.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/3/" id="paragraf-3-ledd-10-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/3/ledd/1/" id="paragraf-3-ledd-10-punkt-3-ledd-1">Møre og Romsdal fylke: Fræna, Aukra, Vestnes, Haram, Ullstein, Hareid, Herøy, Sykkylven, Ørsta og Volda.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/4/" id="paragraf-3-ledd-10-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/4/ledd/1/" id="paragraf-3-ledd-10-punkt-4-ledd-1">Hordaland fylke: Vaksdal, Samnanger, Fusa, Tysnes, Austevoll, Fitjar, Bømlo, Ølen og Kvinnherad.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/5/" id="paragraf-3-ledd-10-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/5/ledd/1/" id="paragraf-3-ledd-10-punkt-5-ledd-1">Rogaland fylke: Vindafjord, Bokn, Finnøy, Forsand, Lund og Sokndal.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/6/" id="paragraf-3-ledd-10-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/6/ledd/1/" id="paragraf-3-ledd-10-punkt-6-ledd-1">Vest-Agder fylke: Flekkefjord, Kvinesdal, Farsund, Lyngdal, Lindesnes og Marnardal.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/7/" id="paragraf-3-ledd-10-punkt-7"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/7/ledd/1/" id="paragraf-3-ledd-10-punkt-7-ledd-1">Aust-Agder fylke: Iveland, Tvedestrand og Risør.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/8/" id="paragraf-3-ledd-10-punkt-8"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/8/ledd/1/" id="paragraf-3-ledd-10-punkt-8-ledd-1">Buskerud fylke: Flesberg og Krødsherad.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/9/" id="paragraf-3-ledd-10-punkt-9"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/9/ledd/1/" id="paragraf-3-ledd-10-punkt-9-ledd-1">Oppland fylke: Øyer.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/10/" id="paragraf-3-ledd-10-punkt-10"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/10/ledd/1/" id="paragraf-3-ledd-10-punkt-10-ledd-1">Hedmark fylke: Eidskog.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/10/punkt/11/" id="paragraf-3-ledd-10-punkt-11"><span class="data-originalId">-</span><article class="legalP" data-absoluteaddress="/paragraf/3/ledd/10/punkt/11/ledd/1/" id="paragraf-3-ledd-10-punkt-11-ledd-1">Østfold fylke: Rømskog, Marker og Aremark.</article></article></li></ul></article></article><article class="legalArticle" data-lovdata-URL="LTI/forskrift/1995-03-24-269/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Graderingsnormer</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ein kan prioritere område for bruk av distriktspolitiske verkemiddel på ulike måtar, t.d. ved å tildele eit område rammer eller ved tildeling til einskildprosjekt. Innanfor kvart av dei geografiske delområda som er definerte under § 3, skal støtteomfanget fastsetjast etter ei samla vurdering av kvar einskild sak. Nærare retningslinjer for dei einskilde verkemidla og eventuell nærare gradering og differansiering av stønad vert fastlagt i føresegner fra Kommunal- og arbeidsdepartementet.</article></article><article class="legalArticle" data-lovdata-URL="LTI/forskrift/1995-03-24-269/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskriften tek til å gjelde frå 1. april 1995 og avløyser den tidlegare forskriften: Kgl.res. av 10. desember 1993 nr. 1125 om avgrensningen av det geografiske virkeområdet for de distriktspolitiske virkemidlene.</article></article></main></body></html>