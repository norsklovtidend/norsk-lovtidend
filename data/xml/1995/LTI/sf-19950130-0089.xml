<!DOCTYPE html><html lang="no"><head><title>Forskrift om tollfrihet ved innførsel av tekstilvarer som har vært gjenstand for leieforedling i utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1995-01-30-89</dd><dt class="dokid">DokumentID</dt><dd class="dokid">LTI/forskrift/1995-01-30-89</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 2</dd><dt class="dateInForce">I kraft fra</dt><dd class="dateInForce">1995-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-12-09-785</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5</li><li>forskrift/1985-12-06-2107/§12</li><li>forskrift/1985-12-06-2107/§17</li></ul></dd><dt class="dateOfPublication">Kunngjort</dt><dd class="dateOfPublication">1995-02-17</dd><dt class="title">Tittel</dt><dd class="title">Forskrift om tollfrihet ved innførsel av tekstilvarer som har vært gjenstand for leieforedling i utlandet.</dd><dt class="miscInformation">Annet om dokumentet</dt><dd class="miscInformation">Fastsatt av Toll- og avgiftsdirektoratet 30. januar 1995 med hjemmel i forskrift av 6. desember 1985 nr. 2107 om tolltariffens innledende bestemmelser § 12 og § 17 nr. 6 og Finansdepartementets brev av 18. desember 1990 og 19. januar 1995.</dd><dt class="refid">RefID</dt><dd class="refid">forskrift/1995-01-30-89</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tollfrihet ved innførsel av tekstilvarer som har vært gjenstand for leieforedling i utlandet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li></ul></dd></dl></header><main class="documentBody" data-lovdata-URL="LTI/forskrift/1995-01-30-89" id="dokument"><h1>Forskrift om tollfrihet ved innførsel av tekstilvarer som har vært gjenstand for leieforedling i utlandet.</h1><article class="legalArticle" data-lovdata-URL="LTI/forskrift/1995-01-30-89/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Det kan innrømmes tollfrihet ved innførsel av foredlingsprodukter som hører under tolltariffens kapittel 50 – 63, såfremt vilkår fastsatt i denne forskrift er oppfylt.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Foredlingsprodukter nevnt i første ledd som er bearbeidet i samsvar med EFTA-konvensjonens bestemmelser om leieforedling, kan oppnå tollfrihet ved reeksport fra et EFTA-land til et annet EFTA-land.</article><article class="legalP" data-absoluteaddress="/paragraf/1/punkt/2/ledd/2/" id="paragraf-1-punkt-2-ledd-2">For disse produkter gjelder de særlige bestemmelser som fremkommer av § 5.</article></article></li></ul></article><article class="legalArticle" data-lovdata-URL="LTI/forskrift/1995-01-30-89/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For anvendelse av denne forskrift skal forstås med:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1"><i>Foredlingsprodukter</i>: produkter som fremkommer som et resultat fra bearbeidelse av materialer i samsvar med bestemmelsene i denne forskrift.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1"><i>Materialer</i>: materialer utført fra det norske tollområde til et annet land med sikte på leieforedling.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1"><i>Tilsvarende produkter på samme fremstillingstrinn</i>: produkter som hører under samme produktkategori i henhold til § 6.</article></article></li></ul></article></article><article class="legalArticle" data-lovdata-URL="LTI/forskrift/1995-01-30-89/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tillatelse til leieforedling av tekstilvarer i utlandet innrømmes etter denne forskrift kun til fysiske eller juridiske personer etablert i Norge.</article></article><article class="legalArticle" data-lovdata-URL="LTI/forskrift/1995-01-30-89/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tillatelse til leieforedling av tekstilvarer i utlandet gis utelukkende på vilkår av at:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">person nevnt i § 3 her i landet i egen bedrift tilvirker tilsvarende produkter på samme fremstillingstrinn som foredlingsproduktet, jfr. §§ 6 og 7,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">foredlingsproduktene utelukkende er basert på norskproduserte materialer eller utenlandske fortollede materialer midlertidig eksportert fra Norge,</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">det på grunnlag av utførselen ikke er eller vil bli søkt om tollrefusjon for berørte materialer,</article></article></li><li data-li-identifier="d." data-name="d."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">utførselen av materialer og innførselen av foredlingsprodukter skjer til samme virksomhet,</article></article></li><li data-li-identifier="e." data-name="e."><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">det er mulig for de ansvarlige myndigheter å identifisere de midlertidig utførte materialer i foredlingsproduktene,</article></article></li><li data-li-identifier="f." data-name="f."><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">mengden av foredlingsproduktene som innføres i løpet av et kalenderår, ikke overstiger 100 % av bedriftens totale egenproduksjon av tilsvarende produkter her i landet det foregående kalenderår. Tildelte mengder kan ikke overføres fra ett kalenderår til et annet.</article></article></li></ul></article></article><article class="legalArticle" data-lovdata-URL="LTI/forskrift/1995-01-30-89/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For anvendelse av § 1 nr. 2 (EFTA-ordningen) gjelder følgende:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Avvikende fra § 4 (b) må alle tekstilmaterialer bestemt for bruk ved tilvirkning av foredlingsproduktene ha opprinnelsesstatus i henhold til Vedlegg B til EFTA-konvensjonen, Protokoll nr. 3 til frihandelsavtalen EF/Sveits eller Protokoll 4 til EØS-avtalen. På Tollvesenets forlangende må dette forhold kunne dokumenteres.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Tilvirkning av foredlingsprodukter kan utelukkende foretas i land som alle eller flere EFTA-land har inngått frihandelsavtale med.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">For å kunne oppnå tollfrihet ved reeksport av foredlingsprodukter fra et EFTA-land til et annet EFTA-land, kreves fremleggelse i importlandet av et opprinnelsesbevis med påtegningen «EFTA-OPT + navn på foredlingsland» i samsvar med nasjonale prosedyrer.</article><article class="legalP" data-absoluteaddress="/paragraf/5/ledd/1/punkt/3/ledd/2/" id="paragraf-5-ledd-1-punkt-3-ledd-2">Slike opprinnelsesbevis kan utferdiges av norske bedrifter i samsvar med EFTA-konvensjonens bestemmelser og vilkår fastsatt av Toll- og avgiftsdirektoratet.</article></article></li></ul></article></article><article class="legalArticle" data-lovdata-URL="LTI/forskrift/1995-01-30-89/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tekstilvarene er inndelt i følgende produktkategorier (jfr. §§ 2c og 4a):</article><article class="defaultP">Kategori 1: HS-posisjoner: 61.01 til 61.06, 61.10, 61.12, 61.13, 62.01 til 62.06, 62.10, 62.11.</article><article class="defaultP">Kategori 2: HS-posisjoner: 61.05 til 61.09, 61.12, 62.05 til 62.08, 62.10 til 62.12.</article><article class="defaultP">Kategori 3: HS-posisjoner: 61.11, 61.13 til 61.17, 62.09, 62.13 til 62.17.</article><article class="defaultP">Kategori 4: HS-kapittel 63.</article></article><article class="legalArticle" data-lovdata-URL="LTI/forskrift/1995-01-30-89/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For så vidt gjelder § 4 (a) må person nevnt i § 3 i egen bedrift her i landet for egen regning utføre hovedproduksjonsprosessene på produktene (tilskjæring, sying, sammensetting eller strikking), eventuelt kan noen, men ikke alle av disse produksjonsprosessene utført av en annen tilvirker her i landet gjennom et samarbeidsprosjekt, underleverandøravtale eller en form for langsiktig samarbeidskontrakt.</article></article><article class="legalArticle" data-lovdata-URL="LTI/forskrift/1995-01-30-89/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">De produksjonsprosesser som utføres i forbindelse med leieforedling av materialer sendt fra Norge i henhold til denne forskrift kan ikke være mer omfattende enn bearbeidelse på basis av vevet eller trikotert stoff eller fra filt.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fremstilling fra garn av ferdig utformede trikotasjevarer er imidlertid også tillatt.</article></article><article class="legalArticle" data-lovdata-URL="LTI/forskrift/1995-01-30-89/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/punkt/1/" id="paragraf-9-punkt-1"><span class="data-originalId">1.</span><article class="legalP" data-absoluteaddress="/paragraf/9/punkt/1/ledd/1/" id="paragraf-9-punkt-1-ledd-1">Bedrifter som i medhold av denne forskrift ønsker å oppnå tollfrihet for tekstilvarer foredlet i utlandet, må søke Toll- og avgiftsdirektoratet om tillatelse til å komme inn under ordningen. Søknaden må bl.a. inneholde revisorbekreftet oppgave over bedriftens totale egenproduksjon foregående kalenderår her i landet av tilsvarende produkter som ønskes leieforedlet i utlandet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/punkt/2/" id="paragraf-9-punkt-2"><span class="data-originalId">2.</span><article class="legalP" data-absoluteaddress="/paragraf/9/punkt/2/ledd/1/" id="paragraf-9-punkt-2-ledd-1">Tillatelsens form, innhold og gyldighetsfrist bestemmes av Toll- og avgiftsdirektoratet, som også kan fastsette slike vilkår som anses nødvendige for å ivareta kontrollmessige hensyn.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/9/punkt/3/" id="paragraf-9-punkt-3"><span class="data-originalId">3.</span><article class="legalP" data-absoluteaddress="/paragraf/9/punkt/3/ledd/1/" id="paragraf-9-punkt-3-ledd-1">Enhver bedrift som etter søknad er gitt bevilling til leieforedling i henhold til denne forskrift forplikter seg til enhver tid å sette seg inn i de gjeldende bestemmelser, herunder hvilke frihandelsavtaler som omfattes av EFTAs leieforedlingsordning, samt å godta enhver kontroll av regnskaper og lagerområder m.v. som Tollvesenet finner nødvendig.</article></article></li></ul></article><article class="legalArticle" data-lovdata-URL="LTI/forskrift/1995-01-30-89/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/punkt/1/" id="paragraf-10-punkt-1"><span class="data-originalId">1.</span><article class="legalP" data-absoluteaddress="/paragraf/10/punkt/1/ledd/1/" id="paragraf-10-punkt-1-ledd-1">Enhver bedrift som er gitt bevilling til leieforedling i henhold til denne forskrift plikter selv å føre kontinuerlig kontroll med at de holder seg innenfor de rammer som er fastsatt for tollfri innførsel av foredlingsprodukter i henhold til denne forskrift.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/punkt/2/" id="paragraf-10-punkt-2"><span class="data-originalId">2.</span><article class="legalP" data-absoluteaddress="/paragraf/10/punkt/2/ledd/1/" id="paragraf-10-punkt-2-ledd-1">Dersom en bedrift oppdager at de fastsatte rammer er overskredet, skal dette straks meddeles Tollvesenet. I slike tilfeller plikter bedriften straks å betale ordinær toll for de berørte varer etter tolltariffens satser, eventuelt nedsatt toll etter tolltariffens innledende bestemmelser § 17 nr. 2 dersom vilkårene for dette er til stede.</article></article></li></ul></article><article class="legalArticle" data-lovdata-URL="LTI/forskrift/1995-01-30-89/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Ved utgangen av hvert kalenderår plikter bedriftene å avgi en spesifisert oppgave til Toll- og avgiftsdirektoratet over samtlige tollfrie innførsler i løpet av siste kalenderår i henhold til denne forskrift og meddelt tillatelse, og den/de utførsler som relaterer seg til innførslene. Originale innførsels- og utførselsdeklarasjoner med tilhørende fakturaer skal legges ved oppgaven. Oppgavens form og innhold forøvrig bestemmes av Toll- og avgiftsdirektoratet.</article></article><article class="legalArticle" data-lovdata-URL="LTI/forskrift/1995-01-30-89/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Dersom Tollvesenet ved kontroll avdekker at foredlingsprodukter er innført tollfritt i strid med denne forskrift og meddelt tillatelse, vil tillatelsen kunne trekkes tilbake med øyeblikkelig virkning.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">En eventuell tilbaketrekking av meddelt tillatelse er ikke til hinder for at andre reaksjonsformer i medhold av tollov og tollovforskrifter kan komme til anvendelse.</article></article><article class="legalArticle" data-lovdata-URL="LTI/forskrift/1995-01-30-89/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Når særlige grunner foreligger, kan Toll- og avgiftsdirektoratet dispensere fra de vilkår m.v. som er fastsatt i denne forskrift.</article></article><article class="legalArticle" data-lovdata-URL="LTI/forskrift/1995-01-30-89/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Denne forskrift trer i kraft 1. februar 1995.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Fra samme tidspunkt oppheves Toll- og avgiftsdirektoratets forskrift av 6. desember 1991 om tollfrihet ved innførsel av tekstilvarer etter foredling i utlandet av utførte norske eller fortollede varer.</article><article class="legalP" data-absoluteaddress="/paragraf/14/ledd/3/" id="paragraf-14-ledd-3">Tidligere bevillinger som er gitt norske bedrifter gjelder i en overgangsperiode tilsvarende bevillingens gyldighet.</article></article></main></body></html>