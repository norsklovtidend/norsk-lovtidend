<!DOCTYPE html><html lang="no"><head><title>Forskrift om maksimumsgrenser for restmengder av veterinærpreparater i næringsmidler av animalsk opprinnelse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:32</dd><dt class="legacyID">Datokode</dt><dd class="legacyID">FOR-1995-04-06-354</dd><dt class="dokid">DokumentID</dt><dd class="dokid">LTI/forskrift/1995-04-06-354</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 7</dd><dt class="dateInForce">I kraft fra</dt><dd class="dateInForce">1995-04-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§4</li></ul></dd><dt class="dateOfPublication">Kunngjort</dt><dd class="dateOfPublication">1995-05-11</dd><dt class="title">Tittel</dt><dd class="title">Forskrift om maksimumsgrenser for restmengder av veterinærpreparater i næringsmidler av animalsk opprinnelse.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 6. april 1995 med hjemmel i lov 19. mai 1933 nr. 3 om tilsyn med næringsmidler m.v. § 1 og § 4, jfr. EØS-avtalens vedlegg II kap XIII nr. 14 (Rfor 2377/90/EØF med endringsrettsakter).</dd><dt class="refid">RefID</dt><dd class="refid">forskrift/1995-04-06-354</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om maksimumsgrenser for restmengder av veterinærpreparater i næringsmidler av animalsk opprinnelse.<ul class="tocSubUl"><li>§ 1. Omfang</li><li>§ 2. Bestemmelser om fastsettelse av maksimumsgrenser for restmengder av veterinærpreparater</li><li>§ 3. Tilsyn, vedtak og klage</li><li>§ 4. Dispensasjon</li><li>§ 5. Straff og tvangsmulkt</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-04-06-354" id="dokument"><h1>Forskrift om maksimumsgrenser for restmengder av veterinærpreparater i næringsmidler av animalsk opprinnelse.</h1><article class="legalArticle" data-lovdata-URL="LTI/forskrift/1995-04-06-354/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift omfatter bestemmelser om fastsettelse av maksimumsgrenser for restmengder av veterinærpreparater i samtlige næringsmidler av animalsk opprinnelse, herunder kjøtt, fisk, melk, egg og honning.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften omfatter ikke preparater som er beregnet på å fremkalle aktiv eller passiv immunitet eller bestemme immunitetsgrad.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften begrenser ikke adgangen til å gi strengere maksimumsgrenser for norskproduserte fisk og fiskevarer utifra kvalitetshensyn.</article></article><article class="legalArticle" data-lovdata-URL="LTI/forskrift/1995-04-06-354/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bestemmelser om fastsettelse av maksimumsgrenser for restmengder av veterinærpreparater</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">EØS-avtalens vedlegg II kap XIII nr 14 Rådsforordning 2377/90/EØF om en fremgangsmåte i Fellesskapet for fastsettelse av maksimumgrenser for restmengder av veterinærpreparater i næringsmidler av animalsk opprinnelse med endringsrettsakter<sup class="footnotereference" data-footnotereferencevalue="1" data-unique-footnote-counter="1">1</sup> skal gjelde som norsk forskrift med de tilpasninger som følger av EØS-avtalens protokoll 1 og EØS-avtalen forøvrig.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Rådsforordning 2377/90/EØF endret ved Kommisjonsforordninger 675/92/EØF, 762/92/EØF, 3093/92/EØF, 895/93/EØF, 3425/93/EØF, 3426/93/EØF, 955/94/EØF samt Rådsforordning 2901/93/EØF.</article></footer></article><article class="legalArticle" data-lovdata-URL="LTI/forskrift/1995-04-06-354/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn, vedtak og klage</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Når ikke annet er bestemt, fører det kommunale eller interkommunale næringsmiddeltilsyn tilsyn med at bestemmelsene i denne forskriften overholdes.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Statens næringsmiddeltilsyn fører tilsyn med at virksomheter som er autoriserte eller godkjente for produksjon mv av animalske næringsmidler overholder bestemmelsene i denne forskriften. Bestemmelsen i dette ledd gjelder kun for virksomheter som har regional, landsdekkende eller eksportrettet karakter.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fiskeridirektoratets kontrollverk fører tilsyn med at bestemmelsene i denne forskrift overholdes for fisk og fiskevarer som er underlagt Fiskeridirektoratets kontrollverks myndighet.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Når ikke annet er bestemt, fatter det kommunale eller interkommunale næringsmiddeltilsyn vedtak etter bestemmelsene i denne forskriften.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Ved forhold som nevnt i annet ledd, fatter Statens næringsmiddeltilsyn vedtak etter bestemmelsene i denne forskriften.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Ved forhold som nevnt i tredje ledd, fatter Fiskeridirektoratets kontrollverk vedtak etter bestemmelsene i denne forskriften.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Tilsyns- og vedtaksmyndigheten som er tillagt Statens næringsmiddeltilsyn etter annet og femte ledd, kan delegeres til det kommunale eller interkommunale næringsmiddeltilsyn.</article></article><article class="legalArticle" data-lovdata-URL="LTI/forskrift/1995-04-06-354/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I særskilte tilfelle kan Fiskeridirektoratets kontrollverk gi dispensasjon for fisk og fiskevarer som er underlagt deres tilsyn, jf § 3. For andre næringsmidler kan Statens næringsmiddeltilsyn i særskilte tilfelle dispensere fra denne forskrift.</article></article><article class="legalArticle" data-lovdata-URL="LTI/forskrift/1995-04-06-354/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff og tvangsmulkt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Bestemmelsene om straff og tvangsmulkt i lov 19. mai 1933 nr. 3 om tilsyn med næringsmidler m.v. kommer til anvendelse ved overtredelse av denne forskrift.</article></article><article class="legalArticle" data-lovdata-URL="LTI/forskrift/1995-04-06-354/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>