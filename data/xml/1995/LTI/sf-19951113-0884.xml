<!DOCTYPE html><html lang="no"><head><title>Forskrift om oppgave- og opplysningsplikt for enhver som mottar eller omsetter fangst.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1995-11-13-884</dd><dt class="dokid">DokumentID</dt><dd class="dokid">LTI/forskrift/1995-11-13-884</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 22</dd><dt class="dateInForce">I kraft fra</dt><dd class="dateInForce">1995-11-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§9a</li></ul></dd><dt class="dateOfPublication">Kunngjort</dt><dd class="dateOfPublication">1995-12-08</dd><dt class="title">Tittel</dt><dd class="title">Forskrift om oppgave- og opplysningsplikt for enhver som mottar eller omsetter fangst.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 13. november 1995 med hjemmel i lov av 3. juni 1983 nr. 40 om saltvannsfiske m.v. § 9a.</dd><dt class="refid">RefID</dt><dd class="refid">forskrift/1995-11-13-884</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppgave- og opplysningsplikt for enhver som mottar eller omsetter fangst.<ul class="tocSubUl"><li>§ 1. Virkeområde</li><li>§ 2. Oppgave- og opplysningsplikt</li><li>§ 3. Vedtak om oppgave- og opplysningsplikt</li><li>§ 4. Tidsfrister</li><li>§ 5. Klage</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-11-13-884" id="dokument"><h1>Forskrift om oppgave- og opplysningsplikt for enhver som mottar eller omsetter fangst.</h1><article class="legalArticle" data-lovdata-URL="LTI/forskrift/1995-11-13-884/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder enhver som mottar eller omsetter fisk og fiskeprodukter fra norske eller utenlandske fartøy.</article></article><article class="legalArticle" data-lovdata-URL="LTI/forskrift/1995-11-13-884/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppgave- og opplysningsplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Etter pålegg fra Fiskeridirektoratet plikter enhver kjøper eller mottaker av fisk og fiskeprodukter å gi opplysninger om anløp av fartøy, når, hvor og fra hvem fangst skal mottas eller omsettes.</article></article><article class="legalArticle" data-lovdata-URL="LTI/forskrift/1995-11-13-884/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vedtak om oppgave- og opplysningsplikt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vedtak om oppgave- og opplysningsplikt etter § 2 skal være skriftlig, gjelde bestemt person eller selskap og angi hvilke oppgaver og opplysninger som skal gis.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det skal i vedtaket angis til hvem, og på hvilken måte oppgaver og opplysninger skal sendes.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Pålegg om oppgave- og opplysningsplikt kan gis for inntil 2 måneder om gangen.</article></article><article class="legalArticle" data-lovdata-URL="LTI/forskrift/1995-11-13-884/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tidsfrister</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved vedtak om oppgave- og opplysningsplikt etter § 2, skal opplysninger om anløp av fartøy, mottak av eller omsetning av fisk og fiskeprodukter være den mottaksberettigede etter § 3 annet ledd, i hende senest 6 timer på forhånd.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det er ikke tillatt å starte lossing før pålegg etter § 2 er etterkommet. Lossing kan allikevel startes dersom den mottaksberettigede etter § 3 annet ledd tillater dette.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeridirektoratet kan fastsette en kortere frist enn nevnt i første ledd.</article></article><article class="legalArticle" data-lovdata-URL="LTI/forskrift/1995-11-13-884/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Klage på vedtak om oppgave- og opplysningsplikt gis ikke oppsettende virkning.</article></article><article class="legalArticle" data-lovdata-URL="LTI/forskrift/1995-11-13-884/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forsettelig eller uaktsom overtredelse av bestemmelsene i denne forskrift straffes i henhold til § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1995-11-13-884/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks.</article></article></main></body></html>