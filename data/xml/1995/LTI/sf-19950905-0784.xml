<!DOCTYPE html><html lang="no"><head><title>Forskrift om registrering av avfallshåndtering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1995-09-05-784</dd><dt class="dokid">DokumentID</dt><dd class="dokid">LTI/forskrift/1995-09-05-784</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 19</dd><dt class="dateInForce">I kraft fra</dt><dd class="dateInForce">1995-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§33</li><li>lov/1981-03-13-6/§52a</li><li>forskrift/1993-06-11-785</li></ul></dd><dt class="dateOfPublication">Kunngjort</dt><dd class="dateOfPublication">1995-10-05</dd><dt class="title">Tittel</dt><dd class="title">Forskrift om registrering av avfallshåndtering.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 5. september 1995 med hjemmel i lov av 13. mars 1981 nr. 6 om vern mot forurensninger og om avfall § 33 og § 52a, jfr. kgl.res. av 9. mai 1986 og av 11. juni 1993 nr. 785, jfr. EØS-avtalen vedlegg XX punkt 27, Rdir. 91/156/EØF om endring av Rdir. 75/442/EØF om avfall.</dd><dt class="refid">RefID</dt><dd class="refid">forskrift/1995-09-05-784</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering av avfallshåndtering.<ul class="tocSubUl"><li>§ 1. Forskriftens virkeområde</li><li>§ 2. Formål</li><li>§ 3. Definisjoner</li><li>§ 4. Registrerings- og rapporteringsplikt</li><li>§ 5. Tilsyn og unntak</li><li>§ 6. Gebyr</li><li>§ 7. Klage</li><li>§ 8. Forurensingsgebyr</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-09-05-784" id="dokument"><h1>Forskrift om registrering av avfallshåndtering.</h1><article class="legalArticle" data-lovdata-URL="LTI/forskrift/1995-09-05-784/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder registrering av virksomheter som foretar avfallshåndtering og plikt for disse til årlig rapportering om avfallshåndtering.</article></article><article class="legalArticle" data-lovdata-URL="LTI/forskrift/1995-09-05-784/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med forskriften er å få samlet oversikt over avfallshåndteringen for å bidra til at avfall tas forsvarlig hånd om, og å øke mulighetene for at avfall gjenvinnes der dette ut fra en avveining av miljøhensyn, ressurshensyn og økonomiske forhold er berettiget.</article></article><article class="legalArticle" data-lovdata-URL="LTI/forskrift/1995-09-05-784/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I denne forskrift menes med:</article><article class="defaultP">a) <i>Avfall:</i> kasserte løsøregjenstander eller stoffer. Som avfall regnes også overflødige løsøregjenstander og stoffer fra tjenesteyting, produksjon og renseanlegg m.v. Avløpsvann og avgasser regnes ikke som avfall.</article><article class="defaultP">b) <i>Virksomhet:</i> offentlig eller privat foretak eller bedrift som yrkesmessig foretar avfallshåndtering.</article><article class="defaultP">c) <i>Avfallshåndtering:</i> all håndtering av avfall, fra det er kassert til det er disponert, herunder innsamling, sortering og transport.</article><article class="defaultP">d) <i>Disponering:</i> endelig anbringelse av avfall ved deponering, forbrenning, spredning og gjenvinning, unntatt gjenvinning av eget avfall internt i virksomheten.</article><article class="defaultP">e) <i>Gjenvinning:</i> nyttiggjøring av avfall ved ombruk, materialgjenvinning og energiutnyttelse.</article><article class="defaultP">f) <i>Forurensningsmyndighet:</i> Statens forurensningstilsyn eller den Miljøverndepartementet bemyndiger.</article></article><article class="legalArticle" data-lovdata-URL="LTI/forskrift/1995-09-05-784/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Registrerings- og rapporteringsplikt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Virksomheter som foretar avfallshåndtering skal registreres hos forurensningsmyndigheten. Det samme skal meklere/forhandlere av avfall.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Registreringspliktige virksomheter etter 1. ledd skal årlig rapportere til forurensningsmyndigheten om den avfallshåndtering de foretar. Rapporteringen skal skje innen 1. mars det påfølgende år. Det skal gis opplysninger om avfallsmengde, avfallstyper, avfallets opprinnelse, transportmiddel, bestemmelsessted og disponeringsmetode m.v.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Registrering og rapportering skal skje på særskilt skjema som fastsettes av forurensningsmyndigheten.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Avfall som deklareres i hht § 11 i forskrift om spesialavfall av 19. mai 1994 nr. 362 trenger det ikke rapporteres om etter denne forskriften.</article></article><article class="legalArticle" data-lovdata-URL="LTI/forskrift/1995-09-05-784/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og unntak</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forurensningsmyndigheten fører tilsyn med at bestemmelsene i denne forskriften overholdes og kan i særlige tilfelle, ved enkeltvedtak eller forskrift, gjøre unntak fra forskriften.</article></article><article class="legalArticle" data-lovdata-URL="LTI/forskrift/1995-09-05-784/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gebyr</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forurensningsmyndigheten kan fastsette gebyr for registrering av virksomheter og for mottak av årlig rapportering om avfallshåndtering. Gebyret skal dekke utgiftene ved drift av registreringssystemet.</article></article><article class="legalArticle" data-lovdata-URL="LTI/forskrift/1995-09-05-784/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak truffet i medhold av denne forskriften kan påklages til Miljøverndepartementet eller den Miljøverndepartementet bemyndiger.</article></article><article class="legalArticle" data-lovdata-URL="LTI/forskrift/1995-09-05-784/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forurensingsgebyr</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For å sikre at bestemmelsene i denne forskriften eller vedtak truffet i medhold av denne forskriften blir gjennomført, kan forurensningsmyndigheten fastsette forurensningsgebyr til staten i medhold av lov om vern mot forurensninger og om avfall § 73.</article></article><article class="legalArticle" data-lovdata-URL="LTI/forskrift/1995-09-05-784/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forskriften trer i kraft 1. oktober 1995. Virksomheter som omfattes av forskriften skal registrere seg innen 1. januar 1996. Rapportering om avfall skal skje første gang for året 1996.</article></article></main></body></html>