<!DOCTYPE html><html lang="no"><head><title>Kunngjøring av vedtak om tollavgifter for 1996.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1995-11-10-880</dd><dt class="dokid">DokumentID</dt><dd class="dokid">LTI/forskrift/1995-11-10-880</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 22</dd><dt class="dateInForce">I kraft fra</dt><dd class="dateInForce">1995-11-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1995-12-08</dd><dt class="title">Tittel</dt><dd class="title">Kunngjøring av vedtak om tollavgifter for 1996.</dd><dt class="miscInformation">Annet om dokumentet</dt><dd class="miscInformation">Kunngjøring fra Finans- og tolldepartementet av Stortingsvedtak av 10. november 1995.</dd><dt class="refid">RefID</dt><dd class="refid">forskrift/1995-11-10-880</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring av vedtak om tollavgifter for 1996.<ul class="tocSubUl"><li>II.<ul class="tocSubUl"><li>Om tollavgifter for budsjetterminen 1996</li><li>Tolltariffens innledende bestemmelser</li></ul></li><li>III.</li><li>IV.<ul class="tocSubUl"><li>B.</li></ul></li><li>V.</li><li>VI.</li><li>VII.</li><li>VIII.</li></ul></li></ul></dd></dl></header><main class="documentBody" data-lovdata-URL="LTI/forskrift/1995-11-10-880" id="dokument"><h1>Kunngjøring av vedtak om tollavgifter for 1996.</h1><article class="legalP" data-absoluteaddress="/ledd/1/" id="ledd-1">Stortinget fattet den 10. november 1995 følgende vedtak:</article><section class="section" data-name="kapII" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-11-10-880/KAPITTEL_1" data-partID="k1"><h2 data-text-align="center">II.</h2><section class="section" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1995-11-10-880/KAPITTEL_1-1" data-partID="k1-1"><h3>Om tollavgifter for budsjetterminen 1996</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">De bestemmelser om tollavgifter som gjelder den 31. desember 1995 skal fortsatt gjelde fra 1. januar 1996 med følgende endringer:</article><article class="legalP" data-absoluteaddress="/kapittel/1/kapittel/1/ledd/2/" id="kapittel-1-kapittel-1-ledd-2">Tolltariffens tekst for visse posisjoner skal endres slik som fremgår av vedlegg nr. 1 og 2.2 til St.prp.nr.1 (1995–1996) om tollavgifter.</article></section><section class="section" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1995-11-10-880/KAPITTEL_1-2" data-partID="k1-2"><h3>Tolltariffens innledende bestemmelser</h3><article class="defaultP">§ 2 nr. 3 annet ledd skal lyde:</article><article class="legalP" data-absoluteaddress="/kapittel/1/kapittel/2/ledd/1/" id="kapittel-1-kapittel-2-ledd-1">Følgende frihandelsavtaler er virksomme 1. januar 1996:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/1/" id="kapittel-1-kapittel-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/1/ledd/1/" id="kapittel-1-kapittel-2-ledd-1-punkt-1-ledd-1">Avtalen om opprettelse av Det Europeiske Økonomiske Samarbeidsområde, EØS-avtalen<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/2/" id="kapittel-1-kapittel-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/2/ledd/1/" id="kapittel-1-kapittel-2-ledd-1-punkt-2-ledd-1">Konvensjon om opprettelse av Det Europeiske Frihandelsforbund</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/3/" id="kapittel-1-kapittel-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/3/ledd/1/" id="kapittel-1-kapittel-2-ledd-1-punkt-3-ledd-1">Handelsavtalen EF – Norge</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/4/" id="kapittel-1-kapittel-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/4/ledd/1/" id="kapittel-1-kapittel-2-ledd-1-punkt-4-ledd-1">Frihandelsavtalen EFTA – Tyrkia</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/5/" id="kapittel-1-kapittel-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/5/ledd/1/" id="kapittel-1-kapittel-2-ledd-1-punkt-5-ledd-1">Frihandelsavtalen EFTA – Den tsjekkiske republikk</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/6/" id="kapittel-1-kapittel-2-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/6/ledd/1/" id="kapittel-1-kapittel-2-ledd-1-punkt-6-ledd-1">Frihandelsavtalen EFTA – Den slovakiske republikk</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/7/" id="kapittel-1-kapittel-2-ledd-1-punkt-7"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/7/ledd/1/" id="kapittel-1-kapittel-2-ledd-1-punkt-7-ledd-1">Frihandelsavtalen EFTA – Israel</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/8/" id="kapittel-1-kapittel-2-ledd-1-punkt-8"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/8/ledd/1/" id="kapittel-1-kapittel-2-ledd-1-punkt-8-ledd-1">Frihandelsavtalen EFTA – Romania</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/9/" id="kapittel-1-kapittel-2-ledd-1-punkt-9"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/9/ledd/1/" id="kapittel-1-kapittel-2-ledd-1-punkt-9-ledd-1">Frihandelsavtalen EFTA – Bulgaria</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/10/" id="kapittel-1-kapittel-2-ledd-1-punkt-10"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/10/ledd/1/" id="kapittel-1-kapittel-2-ledd-1-punkt-10-ledd-1">Frihandelsavtalen EFTA – Ungarn</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/11/" id="kapittel-1-kapittel-2-ledd-1-punkt-11"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/11/ledd/1/" id="kapittel-1-kapittel-2-ledd-1-punkt-11-ledd-1">Frihandelsavtalen EFTA – Polen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/12/" id="kapittel-1-kapittel-2-ledd-1-punkt-12"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/12/ledd/1/" id="kapittel-1-kapittel-2-ledd-1-punkt-12-ledd-1">Frihandelsavtalen EFTA – Slovenia</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/13/" id="kapittel-1-kapittel-2-ledd-1-punkt-13"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/13/ledd/1/" id="kapittel-1-kapittel-2-ledd-1-punkt-13-ledd-1">Frihandelsavtalen Norge – Estland</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/14/" id="kapittel-1-kapittel-2-ledd-1-punkt-14"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/14/ledd/1/" id="kapittel-1-kapittel-2-ledd-1-punkt-14-ledd-1">Frihandelsavtalen Norge – Latvia</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/15/" id="kapittel-1-kapittel-2-ledd-1-punkt-15"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/15/ledd/1/" id="kapittel-1-kapittel-2-ledd-1-punkt-15-ledd-1">Frihandelsavtalen Norge – Litauen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/ledd/1/punkt/16/" id="kapittel-1-kapittel-2-ledd-1-punkt-16"><span class="data-originalId">-</span><article class="legalP" data-absoluteaddress="/kapittel/1/kapittel/2/ledd/1/punkt/16/ledd/1/" id="kapittel-1-kapittel-2-ledd-1-punkt-16-ledd-1">Frihandelsavtalen Norge – Færøyene</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Protokoll 3 Tabell I er ikke iverksatt.</article></footer> <article class="defaultP" margin-top="true">§ 3 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/2/ledd/1/punkt/17/" id="kapittel-1-kapittel-2-ledd-1-punkt-17"><span class="data-originalId">2.</span><article class="legalP" data-absoluteaddress="/kapittel/1/kapittel/2/ledd/1/punkt/17/ledd/1/" id="kapittel-1-kapittel-2-ledd-1-punkt-17-ledd-1">Finner Kongen at det foreligger dumping, og at denne volder eller truer med å volde vesentlig skade for innenlandsk næringsvirksomhet eller vesentlig forsinker opprettelse av slik virksomhet, kan han innenfor de rammer som GATT 1994 og WTO-avtalen setter, pålegge vedkommende vare antidumpingtoll.</article></article></li></ul></article> <article class="defaultP" margin-top="true">§ 3 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/2/ledd/1/punkt/18/" id="kapittel-1-kapittel-2-ledd-1-punkt-18"><span class="data-originalId">3.</span><article class="legalP" data-absoluteaddress="/kapittel/1/kapittel/2/ledd/1/punkt/18/ledd/1/" id="kapittel-1-kapittel-2-ledd-1-punkt-18-ledd-1">For å motvirke skade eller forsinkelse som nevnt, kan Kongen innenfor de rammer som GATT 1994 og WTO-avtalen setter, pålegge utjevningstoll på utenlandsk vare som det i utlandet etter Kongens mening direkte eller indirekte er tilstått premie eller subsidie for ved fremstilling, produksjon eller eksport, herunder spesiell subsidie ved transport.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/kapittel/2/ledd/2/" id="kapittel-1-kapittel-2-ledd-2">Tollmessige beskyttelsestiltak kan iverksettes hvor en vare, som følge av en uforutsett utvikling, blir importert i slike økte mengder og under slike forhold at dette volder eller truer med å volde skade for norske produsenter av lignende eller konkurrerende varer.</article><article class="legalP" data-absoluteaddress="/kapittel/1/kapittel/2/ledd/3/" id="kapittel-1-kapittel-2-ledd-3">Kongen kan, innenfor de rammer som GATT 1994 og WTO-avtalen setter, iverksette slike beskyttelsestiltak. Vedtak om å pålegge beskyttelsestiltak etter denne paragraf skal uten opphold meddeles Stortinget med nærmere redegjørelse.</article> <article class="defaultP" margin-top="true">§ 13 nr. 4 skal lyde:<ul class="defaultList"><li data-li-identifier="4." data-name="4."><article class="listArticle" data-absoluteaddress="/kapittel/1/kapittel/2/ledd/3/punkt/1/" id="kapittel-1-kapittel-2-ledd-3-punkt-1"><span class="data-originalId">4.</span><article class="legalP" data-absoluteaddress="/kapittel/1/kapittel/2/ledd/3/punkt/1/ledd/1/" id="kapittel-1-kapittel-2-ledd-3-punkt-1-ledd-1">Motorkjøretøyer som er registrert i utlandet og som nyttes ved ervervsmessig transport av personer eller varer til steder i tollområdet eller slik transport fra steder i tollområdet til steder utenfor tollområdet. Tollfriheten er betinget av at motorkjøretøyet ikke tilhører eller føres av personer bosatt i tollområdet samt at det ikke blir nyttet til annen innenlandsk transport. Tollvesenet kan i særlige tilfelle dispensere fra disse bestemmelser. Tollfriheten omfatter på vilkår fastsatt av departementet også utenlandske tilhengere.</article></article></li></ul></article></section></section><section class="section" data-name="kapIII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-11-10-880/KAPITTEL_2" data-partID="k2"><h2 data-text-align="center">III.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">De bestemmelser om toll og avgifter på reisegods som gjelder 31. desember 1995 skal fremdeles være gjeldende fra 1. januar 1996.</article></section><section class="section" data-name="kapIV" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-11-10-880/KAPITTEL_3" data-partID="k3"><h2 data-text-align="center">IV.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Tollsatsene i tolltariffens kapittel 87, «Kjøretøyer samt deler og tilbehør dertil, unntatt rullende materiell for jernbaner og sporveger» settes til 0 med unntak for posisjonene 87.12. og 87.15.</article><section class="section" data-name="kapB" data-section-type="default" data-absoluteaddress="/kapittel/3/kapittel/1/" id="kapittel-3-kapittel-1" data-lovdata-URL="LTI/forskrift/1995-11-10-880/KAPITTEL_3-1" data-partID="k3-1"><h3 data-text-align="center">B.</h3><article class="legalP" data-absoluteaddress="/kapittel/3/kapittel/1/ledd/1/" id="kapittel-3-kapittel-1-ledd-1">Endringen trer i kraft 15. november 1995.</article></section></section><section class="section" data-name="kapV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1995-11-10-880/KAPITTEL_4" data-partID="k4"><h2 data-text-align="center">V.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Finansdepartementet bemyndiges til fra 1. januar 1996 og inntil videre å innrømme tollfrihet/tollnedsettelse for følgende varer:<table><thead><tr><th data-text-align="left" data-vertical-align="top">Posisjon i</th><th data-text-align="center" data-vertical-align="top" /></tr><tr><th data-text-align="left" data-vertical-align="top">tolltariffen</th><th data-text-align="center" data-vertical-align="top">Vareslag</th></tr></thead><tbody><tr><td data-text-align="left" data-vertical-align="top">39.21.901</td><td data-text-align="left" data-vertical-align="top">Andre vevnader av plast,</td></tr><tr><td data-text-align="left" data-vertical-align="top">39.21.909</td><td data-text-align="left" data-vertical-align="top" /></tr><tr><td data-text-align="left" data-vertical-align="top">54.07.100</td><td data-text-align="left" data-vertical-align="top">Vevnader fremstilt av høystyrkegarn av nylon eller andre</td></tr><tr><td data-text-align="left" data-vertical-align="top" /><td data-text-align="left" data-vertical-align="top">polyamider eller av polyestere,</td></tr><tr><td data-text-align="left" data-vertical-align="top">54.07.420</td><td data-text-align="left" data-vertical-align="top">Andre vevnader som inneholder minst 85 vektprosent</td></tr><tr><td data-text-align="left" data-vertical-align="top" /><td data-text-align="left" data-vertical-align="top">filamenter av nylon eller andre polyamider, ensfargede,</td></tr><tr><td data-text-align="left" data-vertical-align="top">54.07.600</td><td data-text-align="left" data-vertical-align="top">Andre vevnader, som inneholder minst 85 vektprosent</td></tr><tr><td data-text-align="left" data-vertical-align="top" /><td data-text-align="left" data-vertical-align="top">uteksturerte polyesterfilamenter,</td></tr><tr><td data-text-align="left" data-vertical-align="top">59.03.209</td><td data-text-align="left" data-vertical-align="top">Tekstilstoff impregnert, overtrukket, belagt eller</td></tr><tr><td data-text-align="left" data-vertical-align="top" /><td data-text-align="left" data-vertical-align="top">laminert med plast, unntatt tekstilstoff som hører</td></tr><tr><td data-text-align="left" data-vertical-align="top" /><td data-text-align="left" data-vertical-align="top">under posisjon 59.02, med polyuretan, til bruk i egen</td></tr><tr><td data-text-align="left" data-vertical-align="top" /><td data-text-align="left" data-vertical-align="top">bedrift til fremstilling av jakker og bukser,</td></tr><tr><td data-text-align="left" data-vertical-align="top">59.03.909</td><td data-text-align="left" data-vertical-align="top">Annet tekstilstoff impregnert, overtrukket, belagt</td></tr><tr><td data-text-align="left" data-vertical-align="top" /><td data-text-align="left" data-vertical-align="top">eller laminert med plast, unntatt tekstilstoff som</td></tr><tr><td data-text-align="left" data-vertical-align="top" /><td data-text-align="left" data-vertical-align="top">hører under posisjon 59.02. Vilkåret for tollfriheten</td></tr><tr><td data-text-align="left" data-vertical-align="top" /><td data-text-align="left" data-vertical-align="top">er at varene utelukkende skal brukes her i</td></tr><tr><td data-text-align="left" data-vertical-align="top" /><td data-text-align="left" data-vertical-align="top">landet til fremstilling av seil.</td></tr></tbody></table></article></section><section class="section" data-name="kapVI" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1995-11-10-880/KAPITTEL_5" data-partID="k5"><h2 data-text-align="center">VI.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Finansdepartementet gis fullmakt til å gjennomføre tollmessige reguleringer, herunder nye oppdelinger av tollposisjoner, som følger av en omlegging av RÅK-ordningen.</article></section><section class="section" data-name="kapVII" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1995-11-10-880/KAPITTEL_6" data-partID="k6"><h2 data-text-align="center">VII.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Finansdepartementet gis fullmakt til å iverksette nye inndelinger av tolltariffen og nye tollsatser for enkelte varer.</article></section><section class="section" data-name="kapVIII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1995-11-10-880/KAPITTEL_7" data-partID="k7"><h2 data-text-align="center">VIII.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Finansdepartementet gis fullmakt til i budsjettperioden 1996 å iverksette de tollmessige sider av en frihandelsavtale mellom EFTA og Estland, Latvia og Litauen.</article></section></main></body></html>