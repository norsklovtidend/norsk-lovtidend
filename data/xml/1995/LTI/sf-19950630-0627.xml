<!DOCTYPE html><html lang="no"><head><title>Forskrift om overvåking av innførselen av visse landbruksvarer under den norske GSP-ordningen ved bruk av automatiske innførselstillatelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1995-06-30-627</dd><dt class="dokid">DokumentID</dt><dd class="dokid">LTI/forskrift/1995-06-30-627</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 14</dd><dt class="dateInForce">I kraft fra</dt><dd class="dateInForce">1995-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1995-06-16-587</li><li>forskrift/1995-06-30-600</li><li>forskrift/1995-06-30-626</li></ul></dd><dt class="dateOfPublication">Kunngjort</dt><dd class="dateOfPublication">1995-07-26</dd><dt class="title">Tittel</dt><dd class="title">Forskrift om overvåking av innførselen av visse landbruksvarer under den norske GSP-ordningen ved bruk av automatiske innførselstillatelser.</dd><dt class="miscInformation">Annet om dokumentet</dt><dd class="miscInformation">Fastsatt av Toll- og avgiftsdirektoratet 30. juni 1995 med hjemmel i Stortingets vedtak av 16. juni 1995 nr. 587 og kgl.res. av 30. juni 1995 nr. 600 samt Finansdepartementets videredelegering av 30. juni 1995 nr. 626.</dd><dt class="refid">RefID</dt><dd class="refid">forskrift/1995-06-30-627</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overvåking av innførselen av visse landbruksvarer under den norske GSP-ordningen ved bruk av automatiske innførselstillatelser.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. GSP-tollbehandling</li><li>§ 4. GSP-innførselstillatelse</li><li>§ 5. GSP-tollpreferanse</li><li>§ 6. Opphør av utstedelse av GSP-innførselstillatelser</li><li>§ 7. Nærmere bestemmelser om gjennomføringen</li><li>§ 8. Dispensasjon</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1995-06-30-627" id="dokument"><h1>Forskrift om overvåking av innførselen av visse landbruksvarer under den norske GSP-ordningen ved bruk av automatiske innførselstillatelser.</h1><article class="legalArticle" data-lovdata-URL="LTI/forskrift/1995-06-30-627/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftens formål er å overvåke innførsel av visse sensitive landbruksvarer som kan gis tollpreferanse under gjeldende norske GSP-ordning («Generalized system of preferences for import of goods from developing countries»), slik at det på et tidlig tidspunkt kan avdekkes markedsforstyrrelse eller fare for markedsforstyrrelse på det norske markedet forårsaket av innførsel av slike varer i henhold til det norske GSP-systemet. Overvåking av handelen skjer ved etablering av et system med bruk av automatiske GSP-innførselstillatelser.</article></article><article class="legalArticle" data-lovdata-URL="LTI/forskrift/1995-06-30-627/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Denne forskrift omfatter innførsel under den norske GSP-ordningen av de varer som er opplistet i vedlegget<sup class="footnotereference" data-footnotereferencevalue="1" data-unique-footnote-counter="1">1</sup> til denne forskriften.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">For varer omfattet av Liste A til vedlegget overvåkes innførselen i forhold til de indikative tak som er nevnt i vedlegget. For varer omfattet av Liste B og C i vedlegget er overvåkningen knyttet til den sikkerhetsmekanisme som er beskrevet i St.prp.nr.122 (1970–1971).</article></article></li></ul><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Utelatt. Kan fås ved henvendelse til Toll- og avgiftsdirektoratet, Postboks 8122 Dep., 0032 Oslo, tlf. 22860300.</article></footer></article><article class="legalArticle" data-lovdata-URL="LTI/forskrift/1995-06-30-627/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">GSP-tollbehandling</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For at varer omfattet av § 2 skal kunne innrømmes GSP-tollbehandling, må importør (vareeier) kunne fremlegge gyldig GSP-innførselstillatelse.</article></article><article class="legalArticle" data-lovdata-URL="LTI/forskrift/1995-06-30-627/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">GSP-innførselstillatelse</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Med forbehold for § 6, utstedes GSP-innførselstillatelser automatisk til alle som har til hensikt å innføre varer omfattet av § 2 innenfor GSP-ordningen.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">GSP-innførselstillatelser utstedes etter skriftlig søknad til Toll- og avgiftsdirektoratet. Direktoratet kan delegere denne myndighet til tollvesenets lokalforvaltning.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Det kan søkes om GSP-innførselstillatelse på et hvert tidspunkt uavhengig av innførsels-/fortollingstidspunktet. Søknaden må inneholde opplysninger om importør (vareeier), opprinnelsesland, varebeskrivelse, tolltariffens varenummer (8 siffer), kvantum og antatt innførsels-/fortollingstidspunkt.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">GSP-innførselstillatelse gis for et nærmere angitt kvantum og med gyldighet for en bestemt tidsperiode, normalt ikke over 6 måneder.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/4/punkt/5/" id="paragraf-4-punkt-5"><span class="data-originalId">5.</span><article class="legalP" data-absoluteaddress="/paragraf/4/punkt/5/ledd/1/" id="paragraf-4-punkt-5-ledd-1">Ved utstedelse av GSP-innførselstillatelse kan det settes vilkår om at tillatelsens innehaver skal rapportere til tollmyndighetene og bekrefte om tillatelsen vil bli brukt innenfor dens gyldighetsperiode. Det kan herunder forlanges innsendt fakturakopi eller andre kjøps- eller fraktdokumenter.</article></article></li></ul></article><article class="legalArticle" data-lovdata-URL="LTI/forskrift/1995-06-30-627/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">GSP-tollpreferanse</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Varer med opprinnelse i utviklingsland, GSP-varer, kan innføres tollfritt eller mot redusert toll i den utstrekning dette følger av kgl.res. av 3. september 1971 nr. 3 med utfyllende forskrifter, jf. Stortingsvedtak av 15. juni 1971, og senere endringer.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Med forbehold for nr. 3, gir GSP-innførselstillatelse rett til GSP-tollpreferanse når de krav som følger av nr. 1 er oppfylt, etter GSP-tollsats gjeldende på fortollingstidspunktet.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">3.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Dersom det i medhold av bestemmelser referert til i § 6 blir bestemt stans i utstedelse av GSP-innførselstillatelser for aktuelle sensitive varer, skal GSP-tollsats være den tollsats som gjaldt på det tidspunkt stans ble bestemt.</article></article></li></ul></article><article class="legalArticle" data-lovdata-URL="LTI/forskrift/1995-06-30-627/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opphør av utstedelse av GSP-innførselstillatelser</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For de varer som er omfattet av Liste A i vedlegget nevnt i § 2 kan utstedelse av GSP-innførselstillatelser stanses når indikativt tak er nådd. For varer omfattet av Liste B og C kan utstedelse av GSP-innførselstillatelser opphøre kun dersom sikkerhetsmekanismen som beskrevet i St.prp.nr.122 (1970–1971) har kommet til anvendelse.</article></article><article class="legalArticle" data-lovdata-URL="LTI/forskrift/1995-06-30-627/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Nærmere bestemmelser om gjennomføringen</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Toll- og avgiftsdirektoratet kan i særskilt kunngjøring fastsette nærmere bestemmelser og vilkår knyttet til søknadsprosedyren, om tollbehandlingen og om kontroll. Eventuelt opphør av utstedelse av GSP-innførselstillatelser i medhold av § 6, offentliggjøres i henhold til direktoratets gjeldende kunngjøringsordninger.</article></article><article class="legalArticle" data-lovdata-URL="LTI/forskrift/1995-06-30-627/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Når særlige grunner foreligger kan Toll- og avgiftsdirektoratet dispensere fra bestemmelsene om GSP-innførselstillatelse gitt i denne forskrift.</article></article><article class="legalArticle" data-lovdata-URL="LTI/forskrift/1995-06-30-627/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 1. juli 1995.</article></article></main></body></html>