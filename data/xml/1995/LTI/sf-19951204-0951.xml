<!DOCTYPE html><html lang="no"><head><title>Forskrift om stans i fôring av matfisk av laks.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">FOR-1995-12-04-951</dd><dt class="dokid">DokumentID</dt><dd class="dokid">LTI/forskrift/1995-12-04-951</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 24</dd><dt class="dateInForce">I kraft fra</dt><dd class="dateInForce">1995-12-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§1</li><li>lov/1985-06-14-68/§10</li><li>lov/1985-06-14-68/§13</li></ul></dd><dt class="dateOfPublication">Kunngjort</dt><dd class="dateOfPublication">1995-12-22</dd><dt class="title">Tittel</dt><dd class="title">Forskrift om stans i fôring av matfisk av laks.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 4. desember 1995 med hjemmel i lov av 14. juni 1985 nr. 68 om oppdrett av fisk, skalldyr m.v. § 13 jfr. § 1, § 10 og kap IV.</dd><dt class="refid">RefID</dt><dd class="refid">forskrift/1995-12-04-951</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stans i fôring av matfisk av laks.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1995-12-04-951" id="dokument"><h1>Forskrift om stans i fôring av matfisk av laks.</h1><article class="legalArticle" data-lovdata-URL="LTI/forskrift/1995-12-04-951/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for oppdrett av matfisk av laks som pr. 5. desember har en vekt på 2 kg eller mer.</article></article><article class="legalArticle" data-lovdata-URL="LTI/forskrift/1995-12-04-951/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med forskriften er å regulere produksjonen for å bidra til en balansert utvikling i oppdrettsnæringen og til å fremme en lønnsom og livskraftig distriktsnæring, jfr oppdrettslovens § 1.</article></article><article class="legalArticle" data-lovdata-URL="LTI/forskrift/1995-12-04-951/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I perioden fra og med 5. desember 1995 til og med 15. januar 1996 er det ikke tillatt å fôre matfisk av laks som pr. 5. desember 1995 har en vekt på 2 kg eller mer.</article></article><article class="legalArticle" data-lovdata-URL="LTI/forskrift/1995-12-04-951/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved overtredelse av bestemmelsene i denne forskrift ilegges den ansvarlige, jfr forskrift av 12. juli 1989 nr. 551 om tvangsmidler etter kap IV i lov om oppdrett av fisk, skalldyr m.v., tvangsmulkt av Fiskeridirektøren eller den han bemyndiger. Tvangsmulkten forfaller for hver overtredelse.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tvangsmulktens størrelse fastsettes til 600.000 kr for hver overtredelse i hver tillatelse etter oppdrettslovens § 3.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved overtredelse av bestemmelsen i § 3 kan Fiskeridirektøren eller den han bemyndiger forlenge fôringsforbudet ved enkeltvedtak i inntil 6 uker.</article></article><article class="legalArticle" data-lovdata-URL="LTI/forskrift/1995-12-04-951/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren eller den han bemyndiger har ved kontroll rett til å pålegge slakting av enkeltfisk uten vederlag, jfr oppdrettslovens § 18, 1. ledd.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Konsesjonsinnehaver har plikt til å gi de opplysninger som er nødvendige for at kontrollmyndighetene etter forskriften skal kunne utføre sine gjøremål. Vedkommende myndighet skal ha adgang til sted eller anlegg for å foreta de undersøkelser som er nødvendige for å kunne utføre sine gjøremål etter forskriften.</article></article><article class="legalArticle" data-lovdata-URL="LTI/forskrift/1995-12-04-951/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Overtredelse av bestemmelsene gitt i forskriften kan føre til tilbaketrekking av tillatelse gitt i medhold av oppdrettslovens § 3, jfr oppdrettslovens § 19.</article></article><article class="legalArticle" data-lovdata-URL="LTI/forskrift/1995-12-04-951/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Overtredelse av bestemmelsene gitt i forskriften kan føre til straffeansvar i form av bøter, jfr oppdrettslovens § 20.</article></article><article class="legalArticle" data-lovdata-URL="LTI/forskrift/1995-12-04-951/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan i særlige tilfelle gjøre unntak fra reglene.</article></article><article class="legalArticle" data-lovdata-URL="LTI/forskrift/1995-12-04-951/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forskriften trer i kraft 5. desember 1995.</article></article></main></body></html>