<!DOCTYPE html><html lang="no"><head><title>Forskrift om feltstasjon og samlingsstasjon for kunstig sædoverføring hos rev.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1995-03-06-240</dd><dt class="dokid">DokumentID</dt><dd class="dokid">LTI/forskrift/1995-03-06-240</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 5</dd><dt class="dateInForce">I kraft fra</dt><dd class="dateInForce">1995-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-01-15-151</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§7</li></ul></dd><dt class="dateOfPublication">Kunngjort</dt><dd class="dateOfPublication">1995-04-04</dd><dt class="title">Tittel</dt><dd class="title">Forskrift om feltstasjon og samlingsstasjon for kunstig sædoverføring hos rev.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 6. mars 1995 med hjemmel i lov 8 juni 1962 nr. 4 om tiltak mot dyresjukdommer (husdyrloven) § 7, annet ledd.</dd><dt class="refid">RefID</dt><dd class="refid">forskrift/1995-03-06-240</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om feltstasjon og samlingsstasjon for kunstig sædoverføring hos rev.<ul class="tocSubUl"><li>Kapittel I Formål og virkeområde<ul class="tocSubUl"><li>§ 1. Formål og virkeområde</li><li>§ 2. Definisjoner</li></ul></li><li>Kapittel II Bestemmelser for feltstasjon<ul class="tocSubUl"><li>§ 3. Generelle bestemmelser</li><li>§ 4. Spesielle bestemmelser</li></ul></li><li>Kapittel III Bestemmelser for samlingsstasjon<ul class="tocSubUl"><li>§ 5. Generelle bestemmelser</li><li>§ 6. Krav til lokaler m.v.</li><li>§ 7. Krav til drift</li></ul></li><li>Kapittel IV Avsluttende bestemmelser<ul class="tocSubUl"><li>§ 8. Godkjenning og tilsyn</li><li>§ 9. Dispensasjon</li><li>§ 10. Straffebestemmelser.</li><li>§ 11. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-03-06-240" id="dokument"><h1>Forskrift om feltstasjon og samlingsstasjon for kunstig sædoverføring hos rev.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-03-06-240/KAPITTEL_1" data-partID="k1"><h2>Kapittel I Formål og virkeområde</h2><article class="legalArticle" data-lovdata-URL="LTI/forskrift/1995-03-06-240/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med denne forskriften er å forebygge spredning av smittsomme sjukdommer ved kunstig sædoverføring hos rev ved feltstasjon og samlingsstasjon.</article></article><article class="legalArticle" data-lovdata-URL="LTI/forskrift/1995-03-06-240/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="defaultP"><i>Feltstasjon:</i> Anlegg med fast oppstalling av hannrever med lokaler innrettet for uttak, behandling og distribusjon av sæd og for inseminasjon. Feltstasjon kan være frittstående eller knyttet til en revefarm.</article><article class="defaultP"><i>Samlingsstasjon:</i> Lokale som er spesielt innrettet for kunstig sædoverføring på rev, og som kan benyttes av en eller flere oppdrettere. Samlingsstasjonen kan være frittstående eller knyttet til en revefarm.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-03-06-240/KAPITTEL_2" data-partID="k2"><h2>Kapittel II Bestemmelser for feltstasjon</h2><article class="legalArticle" data-lovdata-URL="LTI/forskrift/1995-03-06-240/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Generelle bestemmelser</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Ved etablering av en feltstasjon skal denne godkjennes av distriktsveterinæren. For at distriktsveterinæren skal kunne gi godkjenning, må stasjonen tilfredsstille kravene i § 4.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Feltstasjon skal ha en ansvarlig leder, og distriktsveterinæren skal underrettes om hvem dette er.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Hanndyr som skal brukes som donorer av sæd, skal være plassert på stasjonen før parringssesongen starter. Hvert dyr skal være kontrollert og godkjent av veterinær foran hver sesong. De skal ikke benyttes til naturlig parring mens de står på feltstasjonen.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Ved mistanke om smittsom sjukdom skal veterinær straks kontaktes.</article><article class="legalP" data-absoluteaddress="/kapittel/2/paragraf/1/ledd/5/" id="kapittel-2-paragraf-1-ledd-5">Uvedkommende skal ikke ha adgang til stasjonen.</article><article class="legalP" data-absoluteaddress="/kapittel/2/paragraf/1/ledd/6/" id="kapittel-2-paragraf-1-ledd-6">Distriktsveterinæren kan trekke tilbake godkjenningen hvis anlegget ikke lenger tilfredsstiller kravene i denne forskrift.</article></article><article class="legalArticle" data-lovdata-URL="LTI/forskrift/1995-03-06-240/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Spesielle bestemmelser</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Skur som hanndyr/sæddonorer holdes i på feltstasjon skal være omgitt av et rømningssikkert yttergjerde med en avstand på minst 3 meter fra skurene. Dersom det er knyttet en revefarm til feltstasjonen, skal oppstallingsplassen for stasjonens hanndyr være inngjerdet og adskilt fra resten av farmen. Mellom oppstallingsburene skal det være en avstand på minst 10 centimeter.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Følgende minimumskrav stilles til lokaler, innredninger og utstyr ved en feltstasjon:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/1/" id="kapittel-2-paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/1/ledd/1/" id="kapittel-2-paragraf-2-ledd-2-punkt-1-ledd-1">Lokaler skal være utformet og innredet slik at uttak av sæd skal kunne foregå på en hygienisk forsvarlig måte.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/2/" id="kapittel-2-paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/2/ledd/1/" id="kapittel-2-paragraf-2-ledd-2-punkt-2-ledd-1">Golv og innredning inkludert benker, bord o.l. som dyrene kommer i kontakt med skal tåle vask og desinfeksjon.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/3/" id="kapittel-2-paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/3/ledd/1/" id="kapittel-2-paragraf-2-ledd-2-punkt-3-ledd-1">Rommet skal være utstyrt med håndvask, og det skal være tilgang på rennende varmt og kaldt vann, samt rent håndkle evt. tørkepapir.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/4/" id="kapittel-2-paragraf-2-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/4/ledd/1/" id="kapittel-2-paragraf-2-ledd-2-punkt-4-ledd-1">Det skal være god belysning.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/5/" id="kapittel-2-paragraf-2-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/5/ledd/1/" id="kapittel-2-paragraf-2-ledd-2-punkt-5-ledd-1">Romtemperaturen skal kunne heves til 25° C.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/6/" id="kapittel-2-paragraf-2-ledd-2-punkt-6"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/6/ledd/1/" id="kapittel-2-paragraf-2-ledd-2-punkt-6-ledd-1">Overtrekkstøy som brukes ved feltstasjonen må ikke nyttes andre steder.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/7/" id="kapittel-2-paragraf-2-ledd-2-punkt-7"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/7/ledd/1/" id="kapittel-2-paragraf-2-ledd-2-punkt-7-ledd-1">Rom og utstyr skal vaskes/rengjøres grundig minst en gang daglig.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/8/" id="kapittel-2-paragraf-2-ledd-2-punkt-8"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/8/ledd/1/" id="kapittel-2-paragraf-2-ledd-2-punkt-8-ledd-1">Sjuke dyr skal kunne isoleres.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/9/" id="kapittel-2-paragraf-2-ledd-2-punkt-9"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/9/ledd/1/" id="kapittel-2-paragraf-2-ledd-2-punkt-9-ledd-1">Feltstasjonen skal holdes ren og ryddig til enhver tid.</article></article></li></ul></article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Eventuell virksomhet som spesifisert for samlingsstasjon (se §§ 5 og 8) skal foregå i rom som er fysisk og smittehygienisk atskilt fra feltstasjonen og som har egen inngang fra utsiden. Andre dyr enn fast oppstallede hanndyr skal ikke tas inn på feltstasjon.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-03-06-240/KAPITTEL_3" data-partID="k3"><h2>Kapittel III Bestemmelser for samlingsstasjon</h2><article class="legalArticle" data-lovdata-URL="LTI/forskrift/1995-03-06-240/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelle bestemmelser</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Samlingsstasjonen og driften av denne skal godkjennes av distriktsveterinæren.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Samlingsstasjon skal ha en ansvarlig leder, og distriktsveterinær skal underrettes om hvem dette er. Før parringssesongen starter, skal ansvarlig leder legge fram navneliste over de oppdrettere som planlegger å komme med dyr. Denne listen skal godkjennes av distriktsveterinæren. Kun de oppdrettere som står oppført på listen, kan bringe dyr til samlingsstasjonen. Dersom en oppdretter ønsker å få ført opp dyr på listen etter at parringssesongen er begynt, skal oppføringen godkjennes av distriktsveterinæren.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Alle dyr som bringes til en samlingsstasjon skal tilhøre det veterinærdistrikt hvor samlingsstasjonen ligger. Distriktsveterinæren kan dispensere fra dette kravet.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Oppdretterne skal legge fram skriftlig egenerklæring om dyras helsetilstand før dyra tas inn på samlingsstasjonen. Det skal også følge med veterinærattest som ikke er eldre enn 7 dager, hvor det går fram at dyra kommer fra farm som er fri for smittsom sjukdom. Ved alle senere besøk i samme avlssesong skal oppdretterne avgi skriftlig egenerklæring til stasjonens ansvarlige leder om helsetilstanden i egen farm.</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5">Eier og inseminør skal påse at dyr som kommer inn på samlingsstasjon, ikke viser tegn på smittsom sjukdom. Dersom dyr viser tegn på smittsom sjukdom, skal de avvises og veterinær skal kontaktes.</article><article class="legalP" data-absoluteaddress="/kapittel/3/paragraf/1/ledd/6/" id="kapittel-3-paragraf-1-ledd-6">Distriktsveterinæren kan trekke tilbake godkjenningen hvis samlingsstasjonen ikke lenger tilfredsstiller kravene i denne forskrift.</article></article><article class="legalArticle" data-lovdata-URL="LTI/forskrift/1995-03-06-240/§6" data-name="§6" data-partID="§6" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til lokaler m.v.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Følgende minimumskrav stilles til lokaler, innredning og utstyr ved en samlingsstasjon:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">Lokaler skal være utformet og innredet slik at inseminering og evt. uttak av sæd skal kunne foregå på en hygienisk forsvarlig måte.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">Golv og innredninger samt bord o.l. som dyrene kommer i kontakt med skal tåle vask og desinfeksjon.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">Rommet skal være utstyrt med håndvask, og det skal være tilgang på rennende varmt og kaldt vann, samt rent håndkle, evt. tørkepapir.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/4/" id="kapittel-3-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/" id="kapittel-3-paragraf-2-ledd-1-punkt-4-ledd-1">Det skal være god belysning.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/5/" id="kapittel-3-paragraf-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/5/ledd/1/" id="kapittel-3-paragraf-2-ledd-1-punkt-5-ledd-1">Romtemperaturen skal kunne heves til 25° C.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/1/punkt/6/" id="kapittel-3-paragraf-2-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/1/punkt/6/ledd/1/" id="kapittel-3-paragraf-2-ledd-1-punkt-6-ledd-1">Samlingsstasjonen skal holdes ren og ryddig til enhver tid.</article></article></li></ul></article></article><article class="legalArticle" data-lovdata-URL="LTI/forskrift/1995-03-06-240/§7" data-name="§7" data-partID="§7" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til drift</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Det kan brukes fersk sæd fra feltstasjon, fra farmens egne hanndyr eller fra hanndyr som oppdretterne har med seg til samlingsstasjonen. Det kan også brukes frossen sæd. Sæd fra medbragte hanndyr kan brukes til inseminasjon av både farmens egne tisper og tisper fra andre farmer.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Distriktsveterinæren kan tillate at enkelte hanndyr fra andre farmer innen området står fast oppstallet på samlingsstasjonen i parringssesongen. Før disse tas inn, må det framlegges veterinærattest som ikke er eldre enn 7 dager.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">I lokalet hvor insemineringen foregår skal det bare tas inn dyr fra en farm om gangen. Før det tas inn dyr fra en annen farm skal innredningene som dyra har vært i kontakt med, flamberes. Transportkasser for dyr skal ikke bringes inn i lokalet. Tisper kan ikke oppstalles i samlingsstasjonens lokaler fra en dag til den neste.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1995-03-06-240/KAPITTEL_4" data-partID="k4"><h2>Kapittel IV Avsluttende bestemmelser</h2><article class="legalArticle" data-lovdata-URL="LTI/forskrift/1995-03-06-240/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenning og tilsyn</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Feltstasjon og samlingsstasjon skal hvert år før parringssesongen starter, godkjennes av distriktsveterinæren.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Distriktsveterinæren skal, i den utstrekning han finner det nødvendig, føre tilsyn med virksomheten gjennom parringssesongen.</article></article><article class="legalArticle" data-lovdata-URL="LTI/forskrift/1995-03-06-240/§9" data-name="§9" data-partID="§9" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Fylkesveterinæren kan dispensere fra §§ 3, 4, 5, 6 og 7 i denne forskrift.</article></article><article class="legalArticle" data-lovdata-URL="LTI/forskrift/1995-03-06-240/§10" data-name="§10" data-partID="§10" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Straffebestemmelser.</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Overtredelse av bestemmelser gitt i eller i medhold av denne forskrift er straffbar, jfr. husdyrlovens § 19.</article></article><article class="legalArticle" data-lovdata-URL="LTI/forskrift/1995-03-06-240/§11" data-name="§11" data-partID="§11" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Denne forskrift trer i kraft 1. april 1995.</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Fra samme tid oppheves veterinærhygienisk instruks av 15. januar 1985 nr. 151 for kunstig sædoverføring på rev.</article></article></section></main></body></html>