<!DOCTYPE html><html lang="no"><head><title>Forskrift om endring i forskrift om miljøskadelige batterier og akkumulatorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1995-02-07-112</dd><dt class="dokid">DokumentID</dt><dd class="dokid">LTI/forskrift/1995-02-07-112</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 3</dd><dt class="dateInForce">I kraft fra</dt><dd class="dateInForce">1995-02-07</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-07-17-616</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1990-09-07-730</li><li>lov/1981-03-13-6/§31</li><li>lov/1981-03-13-6/§33</li><li>forskrift/1983-07-08-1245/§33</li><li>forskrift/1993-06-11-785</li></ul></dd><dt class="dateOfPublication">Kunngjort</dt><dd class="dateOfPublication">1995-03-01</dd><dt class="title">Tittel</dt><dd class="title">Forskrift om endring i forskrift om miljøskadelige batterier og akkumulatorer.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 7. februar 1995 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4, jfr. kgl.res. av 7. september 1990 nr. 730 om delegering av myndighet etter lov om produktkontroll og lov av 13. mars 1981 nr. 6 om vern mot forurensninger og om avfall (forurensningsloven) § 31 og § 33, jfr. kgl.res. av 8. juli 1983 nr. 1245 og 11. juni 1993 nr. 785.</dd><dt class="refid">RefID</dt><dd class="refid">forskrift/1995-02-07-112</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om miljøskadelige batterier og akkumulatorer.<ul class="tocSubUl"><li>I<ul class="tocSubUl"><li>§ 1. Hva forskriften regulerer</li><li>§ 2. Definisjoner</li><li>§ 5. Plikt til å ta merkepliktige batterier i retur</li><li>§ 6. Plikt til levering av blybatterier</li><li>§ 7. Plikt til å samle inn og levere blybatterier til gjenvinning eller sluttbehandling</li><li>§ 8. Rapportering om blybatterier</li><li>§ 9. Opplysningsplikt</li><li>§ 15. Ikrafttredelse og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-02-07-112" id="dokument"><h1>Forskrift om endring i forskrift om miljøskadelige batterier og akkumulatorer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-02-07-112/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 17. juli 1990 nr. 616 om miljøskadelige batterier og akkumulatorer gjøres følgende endringer:</article> <article class="defaultP" margin-top="true">Ny tittel skal lyde:</article> <article class="defaultP" margin-top="true"><i>Forskrift om miljøskadelige batterier.</i></article> <article class="defaultP" margin-top="true">Hjemmelshenvisningen skal lyde:</article><article class="defaultP">Fastsatt av Miljøverndepartementet 17. juli 1990 i medhold av lov av 11. juni 1976 nr. 79 om kontroll med produkter og forbrukertjenester (produktkontrolloven) § 4, jfr. kgl.res. av 7. september 1990 nr. 730 og lov av 13. mars 1981 nr. 6 om vern mot forurensninger og om avfall (forurensningsloven) § 31 og § 33, jfr. kgl.res. av 8. juli 1983 nr. 1245 og 11. juni 1993 nr. 785.</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" data-partID="§1" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Hva forskriften regulerer</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Denne forskriften regulerer merking av miljøskadelige batterier, forbud mot produksjon, import, eksport og omsetning av visse typer batterier samt plikt til å ta merkepliktige batterier i retur. Forskriften regulerer videre innlevering, innsamling og levering til gjenvinning eller sluttbehandling av blybatterier.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" data-partID="§2" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/2/ledd/1/punkt/1/" id="kapittel-1-foreslåttparagraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/2/ledd/1/punkt/1/ledd/1/" id="kapittel-1-foreslåttparagraf-2-ledd-1-punkt-1-ledd-1"><i>Batteri</i>; en elektrisk energikilde, uansett størrelse, som består av en eller flere ikke oppladbare celler (primærceller) eller oppladbare celler (sekundærceller) hvor elektrisitet utvikles ved direkte overføring av kjemisk energi.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/2/ledd/1/punkt/2/" id="kapittel-1-foreslåttparagraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/2/ledd/1/punkt/2/ledd/1/" id="kapittel-1-foreslåttparagraf-2-ledd-1-punkt-2-ledd-1"><i>Miljøskadelig batteri</i>; et batteri som på grunn av sitt innhold av stoffer har et særlig skade- eller forurensningspotensiale.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/foreslåttparagraf/2/ledd/1/punkt/3/" id="kapittel-1-foreslåttparagraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/foreslåttparagraf/2/ledd/1/punkt/3/ledd/1/" id="kapittel-1-foreslåttparagraf-2-ledd-1-punkt-3-ledd-1"><i>Blybatteri</i>; oppladbart miljøskadelig batteri hvor overføring av den kjemiske energien er basert på kjemisk reaksjon mellom bly og svovelsyre.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/foreslåttparagraf/2/ledd/1/punkt/4/" id="kapittel-1-foreslåttparagraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/foreslåttparagraf/2/ledd/1/punkt/4/ledd/1/" id="kapittel-1-foreslåttparagraf-2-ledd-1-punkt-4-ledd-1"><i>Forurensningsmydigheten</i>; Statens forurensningstilsyn eller den Miljøverndepartementet bemyndiger.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/foreslåttparagraf/2/ledd/1/punkt/5/" id="kapittel-1-foreslåttparagraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/foreslåttparagraf/2/ledd/1/punkt/5/ledd/1/" id="kapittel-1-foreslåttparagraf-2-ledd-1-punkt-5-ledd-1"><i>Kommunale mottak</i>; tilbud i regi av kommunen hvor avfallsbesitter kan levere spesialavfall.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/foreslåttparagraf/2/ledd/1/punkt/6/" id="kapittel-1-foreslåttparagraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/foreslåttparagraf/2/ledd/1/punkt/6/ledd/1/" id="kapittel-1-foreslåttparagraf-2-ledd-1-punkt-6-ledd-1"><i>Gjenvinning</i>; nyttiggjøring av batterier i form av ombruk, materialgjenvinning eller energiutnyttelse.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/foreslåttparagraf/2/ledd/1/punkt/7/" id="kapittel-1-foreslåttparagraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/1/foreslåttparagraf/2/ledd/1/punkt/7/ledd/1/" id="kapittel-1-foreslåttparagraf-2-ledd-1-punkt-7-ledd-1"><i>Miljømessig forsvarlig sluttbehandling</i>; godkjente destruksjons- eller deponeringsløsninger.</article></article></li></ul></article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" data-partID="§5" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Plikt til å ta merkepliktige batterier i retur</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Forhandlere som omsetter batterier som er merkepliktige etter denne forskriftens § 3 har plikt til å ta disse vederlagsfritt i retur fra husholdninger. Forhandlere som omsetter blybatterier har plikt til å ta blybatterier vederlagsfritt i retur også fra virksomheter. Plikten er begrenset til den kategori batterier forhandleren omsetter. For blybatterier fra virksomheter er plikten videre begrenset til en rimelig mengde av den kategori blybatterier forhandleren omsetter.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Forhandlere som tar batterier i retur i henhold til plikten etter første ledd trenger ikke tillatelse etter forskrift om spesialavfall § 6 for mottak og oppbevaring av batteriene. Det samme gjelder forhandlere som henter kasserte batterier fra egne batterikunder, disse trenger heller ikke tillatelse etter forskrift om spesialavfall § 6 for slik transport av batteriene.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" data-partID="§6" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Plikt til levering av blybatterier</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Virksomheter har plikt til å levere kasserte blybatterier til forhandlere som omsetter tilsvarende kategori blybatterier, eller til godkjente innsamlere eller mottakere i spesialavfallssystemet, jf. forskrift om spesialavfall §§ 6 og 7.</article><article class="legalP" data-absoluteaddress="/kapittel/1/foreslåttparagraf/4/ledd/2/" id="kapittel-1-foreslåttparagraf-4-ledd-2">Kasserte blybatterier skal leveres minst 1 gang pr. år. Ved nedleggelse av virksomhet eller driftsstans utover 3 måneder inntrer leveringsplikten umiddelbart.</article></article> <article class="defaultP" margin-top="true">Tidligere § 6 blir ny § 10.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" data-partID="§7" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Plikt til å samle inn og levere blybatterier til gjenvinning eller sluttbehandling</span></span><article class="legalP" data-absoluteaddress="/kapittel/1/foreslåttparagraf/5/ledd/1/" id="kapittel-1-foreslåttparagraf-5-ledd-1">Produsenter og importører av blybatterier har plikt til å sørge for innsamling og levering til gjenvinning eller miljømessig forsvarlig sluttbehandling av minst 95 % av den mengde og kategori blybatterier de bringer inn på det norske markedet.</article><article class="legalP" data-absoluteaddress="/kapittel/1/foreslåttparagraf/5/ledd/2/" id="kapittel-1-foreslåttparagraf-5-ledd-2">Produsentene og importørene har plikt til å sørge for at blybatterier hentes vederlagsfritt fra forhandlere og kommunale mottak i alle fylker hvor produsentenes og importørenes blybatterier er omsatt. Den mengden som hentes fra hvert fylke skal ikke avvike vesentlig fra den mengden som er omsatt.</article><article class="legalP" data-absoluteaddress="/kapittel/1/foreslåttparagraf/5/ledd/3/" id="kapittel-1-foreslåttparagraf-5-ledd-3">Pliktene etter første og andre ledd kan oppfylles ved tredjemann.</article><article class="legalP" data-absoluteaddress="/kapittel/1/foreslåttparagraf/5/ledd/4/" id="kapittel-1-foreslåttparagraf-5-ledd-4">Forurensningsmyndigheten kan pålegge produsenter og importører å samle inn og levere til gjenvinning eller miljømessig forsvarlig sluttbehandling mer enn 95 % av blybatteriene de bringer inn på det norske markedet. Slikt pålegg kan bare gis dersom det i perioder leveres inn til forhandlere og andre mottak større mengder blybatterier enn det ansvaret etter første ledd omfatter, og pålegget er nødvendig for å sikre at disse batteriene samles inn og leveres til gjenvinning eller miljømessig forsvarlig sluttbehandling.</article></article> <article class="defaultP" margin-top="true">Tidligere § 7 blir ny § 11.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" data-partID="§8" data-absoluteaddress="/kapittel/1/foreslåttparagraf/6/" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Rapportering om blybatterier</span></span><article class="legalP" data-absoluteaddress="/kapittel/1/foreslåttparagraf/6/ledd/1/" id="kapittel-1-foreslåttparagraf-6-ledd-1">Produsenter og importører skal årlig rapportere om produksjon, import, eksport, innsamling og levering til gjenvinning eller miljømessig forsvarlig sluttbehandling av blybatterier til forurensningsmyndigheten. Rapporteringsplikten kan oppfylles ved tredjemann. Forurensningsmyndigheten kan fastsette nærmere retningslinjer for hvordan rapporteringen skal utføres.</article></article> <article class="defaultP" margin-top="true">Tidligere § 8 blir ny § 12.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" data-partID="§9" data-absoluteaddress="/kapittel/1/foreslåttparagraf/7/" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Opplysningsplikt</span></span><article class="legalP" data-absoluteaddress="/kapittel/1/foreslåttparagraf/7/ledd/1/" id="kapittel-1-foreslåttparagraf-7-ledd-1">For å kontrollere gjennomføringen av bestemmelsene etter denne forskriften kan forurensningsmyndigheten gi pålegg om å gi opplysninger om produksjon, import og eksport av blybatterier og om håndteringen av kasserte blybatterier.</article></article> <article class="defaultP" margin-top="true">Tidligere § 9 blir ny § 13.</article> <article class="defaultP" margin-top="true">Tidligere § 10 blir ny § 14.</article> <article class="defaultP" margin-top="true">Tidligere § 11 blir ny § 15 og skal lyde:</article><article class="futureLegalArticle" data-name="§15" data-partID="§15" data-absoluteaddress="/kapittel/1/foreslåttparagraf/8/" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse og overgangsbestemmelser</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/8/nummer/1/" id="kapittel-1-foreslåttparagraf-8-nummer-1">1. Denne forskrift trer i kraft 1. august 1990</article><article class="numberedLegalP" data-numerator="2" data-absoluteaddress="/kapittel/1/foreslåttparagraf/8/nummer/2/" id="kapittel-1-foreslåttparagraf-8-nummer-2">2. Endringene gitt i endringsforskrift av 18. juli 1994 nr. 742 trer i kraft 1. august 1994 med unntak av endringene i § 3 som trer i kraft 31. desember 1994.<article class="legalP" data-absoluteaddress="/kapittel/1/foreslåttparagraf/8/nummer/2/ledd/1/" id="kapittel-1-foreslåttparagraf-8-nummer-2-ledd-1">Produsent eller importør kan merke merkepliktige batterier etter de nye bestemmelsene gitt i vedlegg 1 til denne forskriften allerede fra den dato denne endringsforskiften fastsettes.</article><article class="legalP" data-absoluteaddress="/kapittel/1/foreslåttparagraf/8/nummer/2/ledd/2/" id="kapittel-1-foreslåttparagraf-8-nummer-2-ledd-2">Fram til 31. desember 1995 kan det omsettes batterier som er merket i henhold til tidligere regler om merking gitt i forskrift om miljøskadelige batterier og akkumulatorer av 17. juli 1990 nr. 616.</article><article class="legalP" data-absoluteaddress="/kapittel/1/foreslåttparagraf/8/nummer/2/ledd/3/" id="kapittel-1-foreslåttparagraf-8-nummer-2-ledd-3">Fram til 31. desember 1995 kan det omsettes merkepliktige batterier som er innmontert i gjenstander og som ikke lett kan fjernes fra gjenstanden av forbruker.</article></article><article class="numberedLegalP" data-numerator="3" data-absoluteaddress="/kapittel/1/foreslåttparagraf/8/nummer/3/" id="kapittel-1-foreslåttparagraf-8-nummer-3">3. Endringene gitt i endringsforskrift av 7. februar 1995 nr. 112 trer i kraft straks. Endringene gitt i endringsforskrift av 7. februar 1995 nr. 112 gjelder ikke for Svalbard og Jan Mayen.</article></article></section></main></body></html>