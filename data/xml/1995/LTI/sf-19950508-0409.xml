<!DOCTYPE html><html lang="no"><head><title>Forskrift om flyteutstyr om bord på fritidsfartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1995-05-08-409</dd><dt class="dokid">DokumentID</dt><dd class="dokid">LTI/forskrift/1995-05-08-409</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 8</dd><dt class="dateInForce">I kraft fra</dt><dd class="dateInForce">1995-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-04-27-16/§3</li><li>lov/1995-04-27-16/§4</li><li>forskrift/1995-04-27-381</li><li>forskrift/1995-04-27-381</li></ul></dd><dt class="dateOfPublication">Kunngjort</dt><dd class="dateOfPublication">1995-05-31</dd><dt class="title">Tittel</dt><dd class="title">Forskrift om flyteutstyr om bord på fritidsfartøy.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 8. mai 1995 med hjemmel i lov av 27. april 1995 nr. 16 om trygg bruk av fritidsfartøy § 3 og § 4 jfr. kgl.res. av 27. april 1995 nr. 381 og Utenriksdepartementets delegeringsvedtak av 27. april 1995.</dd><dt class="refid">RefID</dt><dd class="refid">forskrift/1995-05-08-409</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om flyteutstyr om bord på fritidsfartøy.<ul class="tocSubUl"><li>Kap. I. Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kap. II. Generelle bestemmelser<ul class="tocSubUl"><li>§ 3. Ansvar</li><li>§ 4. Fravik</li></ul></li><li>Kap. III. Flyteutstyr, kontroll<ul class="tocSubUl"><li>§ 5. Flyteutstyr ombord</li><li>§ 6. Krav til flyteutstyret</li><li>§ 7. Kontroll</li></ul></li><li>Kap. IV. Avsluttende bestemmelser<ul class="tocSubUl"><li>§ 8. Straffebestemmelse</li><li>§ 9. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1995-05-08-409" id="dokument"><h1>Forskrift om flyteutstyr om bord på fritidsfartøy.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-05-08-409/KAPITTEL_1" data-partID="k1"><h2>Kap. I. Innledende bestemmelser</h2><article class="legalArticle" data-lovdata-URL="LTI/forskrift/1995-05-08-409/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder fritidsfartøy som ferdes på sjøen, innsjøer og vassdrag, og som ikke i henhold til andre regler er pålagt å ha flyteutstyr om bord.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriften gjelder ikke for fartøy som benyttes til idrettsformål, dersom sikkerhetsbestemmelser fastsatt av den respektive idrettsorganisasjon følges.</article></article><article class="legalArticle" data-lovdata-URL="LTI/forskrift/1995-05-08-409/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I denne forskrift betyr:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1"><i>CEN:</i> Den europeiske komité for standardisering</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1"><i>Flyteutstyr:</i> Redningsvest, flytevest, flyteplagg, oppstigningsvest og annet personlig utstyr til å holde en person flytende.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1"><i>Fritidsfartøy:</i> Seil-, motor- og robåt eller lignende som ikke benyttes i næring, samt seil-, motor- og robåt eller lignende som leies eller lånes ut for å benyttes i fritidsøyemed.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1"><i>ISO:</i> Den internasjonale standardiseringsorganisasjon</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/2/ledd/1/punkt/5/" id="kapittel-1-paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/2/ledd/1/punkt/5/ledd/1/" id="kapittel-1-paragraf-2-ledd-1-punkt-5-ledd-1"><i>NS:</i> Norsk Standard</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/paragraf/2/ledd/1/punkt/6/" id="kapittel-1-paragraf-2-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/paragraf/2/ledd/1/punkt/6/ledd/1/" id="kapittel-1-paragraf-2-ledd-1-punkt-6-ledd-1"><i>Sjøsikkerhetskonvensjonen:</i> Den internasjonale konvensjon om sikkerhet for menneskeliv til sjøs, 1974, med senere endringer (SOLAS-74)</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-05-08-409/KAPITTEL_2" data-partID="k2"><h2>Kap. II. Generelle bestemmelser</h2><article class="legalArticle" data-lovdata-URL="LTI/forskrift/1995-05-08-409/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Eier og fører av fritidsfartøy er ansvarlig for at bestemmelsene i denne forskrift overholdes.</article></article><article class="legalArticle" data-lovdata-URL="LTI/forskrift/1995-05-08-409/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">I enkelttilfeller kan Sjøfartsdirektoratet etter skriftlig søknad fravike kravene i denne forskrift. Spesielle grunner må gjøre fraviket nødvendig, og fraviket må være sikkerhetsmessig forsvarlig. Dette kan bare skje når det ikke er i strid med internasjonal overenskomst som Norge har sluttet seg til.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1995-05-08-409/KAPITTEL_3" data-partID="k3"><h2>Kap. III. Flyteutstyr, kontroll</h2><article class="legalArticle" data-lovdata-URL="LTI/forskrift/1995-05-08-409/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Flyteutstyr ombord</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Alle fartøy skal under seilas være utstyrt med egnet flyteutstyr til alle personer om bord. Flyteutstyret skal oppbevares lett tilgjengelig.</article></article><article class="legalArticle" data-lovdata-URL="LTI/forskrift/1995-05-08-409/§6" data-name="§6" data-partID="§6" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til flyteutstyret</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Flyteutstyr skal være godkjent av Sjøfartsdirektoratet eller annen navngitt offentlig myndighet, typegodkjent i henhold til Sjøsikkerhetskonvensjonen, eller produsert og varedeklarert av produsent eller importør etter anerkjente normer fastsatt i samsvar med CEN eller NS/ISO-standard. Flyteutstyret skal være varig merket, slik at godkjenningen, typegodkjenningen eller varedeklarasjonen vises på flyteutstyret.</article></article><article class="legalArticle" data-lovdata-URL="LTI/forskrift/1995-05-08-409/§7" data-name="§7" data-partID="§7" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Sjøfartsdirektoratet eller den det bemyndiger kan foreta kontroll for å påse at bestemmelsene i denne forskrift blir overholdt.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1995-05-08-409/KAPITTEL_4" data-partID="k4"><h2>Kap. IV. Avsluttende bestemmelser</h2><article class="legalArticle" data-lovdata-URL="LTI/forskrift/1995-05-08-409/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Straffebestemmelse</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Forsettlig eller uaktsom overtredelse av bestemmelsene i denne forskrift straffes i henhold til lov av 27. april 1995 nr. 16 om trygg bruk av fritidsfartøy § 6.</article></article><article class="legalArticle" data-lovdata-URL="LTI/forskrift/1995-05-08-409/§9" data-name="§9" data-partID="§9" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Denne forskrift trer i kraft 1. juni 1995.</article></article></section></main></body></html>