<!DOCTYPE html><html lang="no"><head><title>Forskrift om endring i forskrift for produksjon og frambud m.v. av næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1995-04-04-327</dd><dt class="dokid">DokumentID</dt><dd class="dokid">LTI/forskrift/1995-04-04-327</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 7</dd><dt class="dateInForce">I kraft fra</dt><dd class="dateInForce">1995-04-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-07-08-1252</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§4</li></ul></dd><dt class="dateOfPublication">Kunngjort</dt><dd class="dateOfPublication">1995-05-11</dd><dt class="title">Tittel</dt><dd class="title">Forskrift om endring i forskrift for produksjon og frambud m.v. av næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 4. april 1995 med hjemmel i lov av 19. mai 1933 nr. 3 om tilsyn med næringsmidler m.v. § 1 og § 4.</dd><dt class="refid">RefID</dt><dd class="refid">forskrift/1995-04-04-327</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for produksjon og frambud m.v. av næringsmidler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1995-04-04-327" id="dokument"><h1>Forskrift om endring i forskrift for produksjon og frambud m.v. av næringsmidler.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1995-04-04-327/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 8. juli 1983 nr. 1252 for produksjon og frambud m.v. av næringsmidler gjøres følgende endringer:</article> <article class="defaultP" margin-top="true">§ 26 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Når ikke annet er bestemt, fører den kommunale eller interkommunale næringsmiddelkontrollen tilsyn med at bestemmelsene i denne forskriften overholdes.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Statens næringsmiddeltilsyn fører tilsyn med import av næringsmidler.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Statens næringsmiddeltilsyn fører tilsyn med at virksomheter som er autoriserte eller godkjente for produksjon m.v. av animalske næringsmidler overholder næringsmiddellovgivningens krav. Bestemmelsen i dette ledd gjelder kun for virksomheter som har regional, landsdekkende eller eksportrettet karakter.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når ikke annet er bestemt, fatter kommunestyret vedtak etter bestemmelsene i denne forskriften. Kommunestyret kan, når det finner det nødvendig, bestemme at andre kontrollorganer kan fatte vedtak på kommunestyrets vegne.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved forhold som nevnt i annet og tredje ledd, fatter Statens næringsmiddeltilsyn vedtak for overholdelse av næringsmiddellovgivningens krav.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Tilsyns- og vedtaksmyndighet som er tillagt Statens næringsmiddeltilsyn etter annet, tredje og femte ledd, kan delegeres til den kommunale eller interkommunale næringsmiddelkontrollen.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Klageinstans for vedtak fattet av næringsmiddelkontrollen er kommunestyret eller særskilt klagenemnd. Vedtak fattet i henhold til delegert myndighet etter sjette ledd skal påklages til Statens næringsmiddeltilsyn.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Klageinstans for vedtak fattet av annet kontrollorgan er Kongen.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Klageinstans for kommunestyrets vedtak er fylkesmannen.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Klageinstans for Statens næringsmiddeltilsyns vedtak etter femte ledd er departementet.</article> <article class="defaultP" margin-top="true">I § 7, § 8, § 12, § 13, § 15, § 23, § 24, og § 25 gjøres følgende endring:</article> <article class="defaultP" margin-top="true">Helse- og sosialstyret endres til kommunestyret.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1995-04-04-327/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>