<!DOCTYPE html><html lang="no"><head><title>Lov om endringar i lov av 20. desember 1974 nr. 73 om dyrevern.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">LOV-1995-04-27-18</dd><dt class="dokid">DokumentID</dt><dd class="dokid">LTI/lov/1995-04-27-18</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 7</dd><dt class="dateInForce">I kraft fra</dt><dd class="dateInForce">1995-04-27</dd><dt class="changesToDocuments">Endrer</dt><dd class="changesToDocuments"><ul><li>lov/1974-12-20-73</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1995-05-11</dd><dt class="titleShort">Korttittel</dt><dd class="titleShort">Endringslov til dyrevernloven</dd><dt class="title">Tittel</dt><dd class="title">Lov om endringar i lov av 20. desember 1974 nr. 73 om dyrevern.</dd><dt class="miscInformation">Annet om dokumentet</dt><dd class="miscInformation">Ot.prp.nr.7 (1994–1995), Innst.O.nr.33 (1994–1995), Besl.O.nr.45 (1994–1995). Odels- og lagtingsvedtak hhv. 28. mars og 6. april 1995. Fremja av Landbruksdepartementet.</dd><dt class="refid">RefID</dt><dd class="refid">lov/1995-04-27-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov av 20. desember 1974 nr. 73 om dyrevern.<ul class="tocSubUl"><li>I.<ul class="tocSubUl"><li>§ 22. Løyve til forsøksverksemd o.a.</li><li>Kapittel VII – Dyrevernnemnder, tilsyn og tiltak<ul class="tocSubUl"><li>§ 23. Dyrevernnemnder.</li><li>§ 24. Tilsyn og tiltak.</li><li>§ 24 a. Mellombels tiltak og avliving.</li><li>§ 24 b. Avliving iverksett av distriktsveterinæren.</li><li>§ 24 c. Dyrevern på slakteri.</li><li>§ 25. Vedtak og klage.</li><li>§ 26. Tvangsmulkt.</li><li>§ 27. Dekking og fordeling av utgifter.</li></ul></li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1995-04-27-18" id="dokument"><h1>Lov om endringar i lov av 20. desember 1974 nr. 73 om dyrevern.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1995-04-27-18/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 20. desember 1974 nr. 73 om dyrevern blir det gjort følgjande endringar:</article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" data-partID="§22" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Løyve til forsøksverksemd o.a.</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Løyve etter § 21 vert gjeve av eit utval som departementet nemner opp for 4 år om gongen.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Kongen kan gjeva føresegner om korleis utvalet skal vera skipa, om arbeidsoppgåver og arbeidsmåte, og om høve til inspeksjon.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Kongen kan i føresegn fastsetja at utvalet på avgrensa område kan delegere retten til å gje løyve til biologiske forsøk på dyr til ein person som utvalet har godkjent som ansvarleg for forsøksdyrverksemda i ein bedrift eller institusjon.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Departementet er klageinstans når det gjeld klage over utvalet sine vedtak.</article></article> <article class="defaultP" margin-top="true">Kapittel VII skal lyde:</article><section class="section" data-name="kapVII" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/lov/1995-04-27-18/KAPITTEL_1-1" data-partID="k1-1"><h3>Kapittel VII – Dyrevernnemnder, tilsyn og tiltak</h3><article class="legalArticle" data-lovdata-URL="LTI/lov/1995-04-27-18/§23" data-name="§23" data-partID="§23" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 23</span>. <span class="legalArticleTitle">Dyrevernnemnder.</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Til å føre tilsyn med dyrehaldet, skal det i kvart veterinærdistrikt vere ei eller fleire statlege dyrevernnemnder. Talet på dyrevernnemnder i det einskilde veterinærdistrikt vert fastsett av fylkesmannen etter tilråding frå distriktsveterinæren.</article><article class="legalP" data-absoluteaddress="/kapittel/1/kapittel/1/paragraf/1/ledd/2/" id="kapittel-1-kapittel-1-paragraf-1-ledd-2">Kvar dyrevernnemnd skal ha 3 medlemer. I særlege tilfelle kan nemnda ha 5 medlemer. Distriktsveterinæren er ansvarleg for sekretariatsfunksjonen til nemnda. Distriktsveterinæren er ikkje medlem av nemnda, men har møteplikt utan stemmerett.</article><article class="legalP" data-absoluteaddress="/kapittel/1/kapittel/1/paragraf/1/ledd/3/" id="kapittel-1-kapittel-1-paragraf-1-ledd-3">Medlemene og like mange varamedlemer skal oppnemnast av fylkesmannen for 4 år om gongen etter framlegg frå dei einskilde kommunane. Distriktsveterinæren skal uttale seg om framlegga. Til nemnda skal det fyrst og fremst oppnemnast folk med praktisk skjøn på husdyrhald og dyrestell og med kunnskap om og interesse for dyrevern. Ingen skal oppnemnast mot sin vilje.</article><article class="legalP" data-absoluteaddress="/kapittel/1/kapittel/1/paragraf/1/ledd/4/" id="kapittel-1-kapittel-1-paragraf-1-ledd-4">Nemnda vel leiar og nestleiar.</article><article class="legalP" data-absoluteaddress="/kapittel/1/kapittel/1/paragraf/1/ledd/5/" id="kapittel-1-kapittel-1-paragraf-1-ledd-5">Nemnda er vedtaksfør når minst halvparten av medlemene – mellom dei leiaren eller nestleiaren – er til stades.</article><article class="legalP" data-absoluteaddress="/kapittel/1/kapittel/1/paragraf/1/ledd/6/" id="kapittel-1-kapittel-1-paragraf-1-ledd-6">For å kunne gjera lovleg vedtak må minst halvparten av dei som er med i nemnda, røysta for det.</article><article class="legalP" data-absoluteaddress="/kapittel/1/kapittel/1/paragraf/1/ledd/7/" id="kapittel-1-kapittel-1-paragraf-1-ledd-7">Dyrevernnemnda skal føre bok over møta sine. I den skal førast inn alle vedtak med grunngjeving, og i tilfelle med utsegner frå sakkunnige.</article><article class="legalP" data-absoluteaddress="/kapittel/1/kapittel/1/paragraf/1/ledd/8/" id="kapittel-1-kapittel-1-paragraf-1-ledd-8">Innan utgangen av januar månad skal dyrevernnemnda senda melding om arbeidet som er gjort i førre året til fylkesmannen og til fylkesveterinæren.</article></article><article class="legalArticle" data-lovdata-URL="LTI/lov/1995-04-27-18/§24" data-name="§24" data-partID="§24" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 24</span>. <span class="legalArticleTitle">Tilsyn og tiltak.</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Dyrevernnemnda har plikt til å halda seg orientert om dyrehaldet i distriktet og å gjere uanmelde inspeksjonar.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">Meiner dyrevernnemnda at det er grunn til å tru at husdyr, selskapsdyr eller dyr som vert haldne i fangenskap på annan måte, kjem i fåre for å lida i utrengsmål, skal nemnda straks sjå etter korleis stoda er.</article><article class="legalP" data-absoluteaddress="/kapittel/1/kapittel/1/paragraf/2/ledd/3/" id="kapittel-1-kapittel-1-paragraf-2-ledd-3">Dersom nemnda finn grunn til det, skal ho enten rettleia eigaren eller innehavaren om tiltak som kan retta på tilhøva, eller gje dei pålegg som er naudsynt for at denne lova eller føresegner gjevne i medhold av lova blir følgde. Pålegg som ein innehavar får, skal eigaren og få melding om.</article><article class="legalP" data-absoluteaddress="/kapittel/1/kapittel/1/paragraf/2/ledd/4/" id="kapittel-1-kapittel-1-paragraf-2-ledd-4">Vert eit pålegg ikkje etterkome, skal nemnda taka dei åtgjerder som trengst. Politiet skal når dyrevernnemnda ber om det, hjelpa til med iverksetting av vedtak og inspeksjonar.</article><article class="legalP" data-absoluteaddress="/kapittel/1/kapittel/1/paragraf/2/ledd/5/" id="kapittel-1-kapittel-1-paragraf-2-ledd-5">Tiltak som vert sett i verk etter dette kapittel, er ikkje til hinder for at det vert reist straffesak etter § 31.</article></article><article class="legalArticle" data-lovdata-URL="LTI/lov/1995-04-27-18/§24a" data-name="§24a" data-partID="§24a" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 24 a</span>. <span class="legalArticleTitle">Mellombels tiltak og avliving.</span></h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Dersom det er naudsynt, kan dyrevernnemnda, politiet og distriktsveterinæren etter vedtak, mellombels ta med seg dyr eller på annan måte sjå til at dyret får høveleg tilsyn og stell. Har politiet eller distriktsveterinæren mellombels teke med seg dyr, fell vedtaket bort om det ikkje er stadfesta av dyrevernnemnda innan 3 dagar. Mellombels forvaring av dyr skal normalt vare høgst 3 veker. Dyrevernnemnda avgjer om dyret skal leverast attende til eigar, seljast, verta omplassert eller verta avliva.</article></article><article class="legalArticle" data-lovdata-URL="LTI/lov/1995-04-27-18/§24b" data-name="§24b" data-partID="§24b" data-absoluteaddress="/kapittel/1/kapittel/1/paragraf/4/" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 24 b</span>. <span class="legalArticleTitle">Avliving iverksett av distriktsveterinæren.</span></h4><article class="legalP" data-absoluteaddress="/kapittel/1/kapittel/1/paragraf/4/ledd/1/" id="kapittel-1-kapittel-1-paragraf-4-ledd-1">Dersom det vil føra til unødig liding for eit dyr å leva vidare, kan distriktsveterinæren straks iverksetja avliving av dyret. Dette gjeld og for dyr i mellombels forvaring etter § 24 a.</article></article><article class="legalArticle" data-lovdata-URL="LTI/lov/1995-04-27-18/§24c" data-name="§24c" data-partID="§24c" data-absoluteaddress="/kapittel/1/kapittel/1/paragraf/5/" id="kapittel-1-kapittel-1-paragraf-5"><h4 class="legalArticleHeader"><span class="legalArticleValue">§ 24 c</span>. <span class="legalArticleTitle">Dyrevern på slakteri.</span></h4><article class="legalP" data-absoluteaddress="/kapittel/1/kapittel/1/paragraf/5/ledd/1/" id="kapittel-1-kapittel-1-paragraf-5-ledd-1">Tilsynsveterinæren skal føre tilsyn med dyr som kjem inn til slakteriet og om naudsynt gje melding til dyrevernnemnda. Tilsynsveterinæren skal føre tilsyn med handsaming av slaktedyr og kan gje dei pålegg som er naudsynte for at denne lova eller føresegner gjevne i medhald av lova blir følgde innanfor slakteriet sitt område.</article><article class="legalP" data-absoluteaddress="/kapittel/1/kapittel/1/paragraf/5/ledd/2/" id="kapittel-1-kapittel-1-paragraf-5-ledd-2">Dyrevernnemnda har inspeksjonsrett, men kan ikkje gje pålegg for tilhøve innanfor slakteriet sitt område.</article><article class="legalP" data-absoluteaddress="/kapittel/1/kapittel/1/paragraf/5/ledd/3/" id="kapittel-1-kapittel-1-paragraf-5-ledd-3">Departementet kan i føresegn fastsetja vilkår for etablering og drift av slakteri, herunder krav om godkjenning og vilkår for å trekkje godkjenninga attende.</article></article><article class="legalArticle" data-lovdata-URL="LTI/lov/1995-04-27-18/§25" data-name="§25" data-partID="§25" data-absoluteaddress="/kapittel/1/kapittel/1/paragraf/6/" id="kapittel-1-kapittel-1-paragraf-6"><h4 class="legalArticleHeader"><span class="legalArticleValue">§ 25</span>. <span class="legalArticleTitle">Vedtak og klage.</span></h4><article class="legalP" data-absoluteaddress="/kapittel/1/kapittel/1/paragraf/6/ledd/1/" id="kapittel-1-kapittel-1-paragraf-6-ledd-1">Departementet kan bestemme at distriktsveterinæren eller annan offentleg veterinær kan gjera vedtak etter føresegner gjevne med heimel i denne lova.</article><article class="legalP" data-absoluteaddress="/kapittel/1/kapittel/1/paragraf/6/ledd/2/" id="kapittel-1-kapittel-1-paragraf-6-ledd-2">Vedtak som dyrevernnemnda, distriktsveterinæren, tilsynsveterinæren eller politiet har gjort kan verta påklaga til fylkesveterinæren.</article><article class="legalP" data-absoluteaddress="/kapittel/1/kapittel/1/paragraf/6/ledd/3/" id="kapittel-1-kapittel-1-paragraf-6-ledd-3">Klage på vedtak etter § 24 b må settast fram straks.</article></article><article class="legalArticle" data-lovdata-URL="LTI/lov/1995-04-27-18/§26" data-name="§26" data-partID="§26" data-absoluteaddress="/kapittel/1/kapittel/1/paragraf/7/" id="kapittel-1-kapittel-1-paragraf-7"><h4 class="legalArticleHeader"><span class="legalArticleValue">§ 26</span>. <span class="legalArticleTitle">Tvangsmulkt.</span></h4><article class="legalP" data-absoluteaddress="/kapittel/1/kapittel/1/paragraf/7/ledd/1/" id="kapittel-1-kapittel-1-paragraf-7-ledd-1">Kongen kan i føresegn fastsetje at dyrevernnemnda kan ileggja eigar eller innehavar som ikkje oppfyller pålegg gjevne i medhald av denne lova innan den fristen som er sett, tvangsmulkt i form av einskild mulkt eller løpande dagmulkt. Størrelsen på tvangsmulkta skal fastsetjast ut frå kor viktig det er at pålegget vert oppfylt og kva kostnader dette kjem til å medføre. Pålegg om mulkt er tvangsgrunnlag for utlegg.</article></article><article class="legalArticle" data-lovdata-URL="LTI/lov/1995-04-27-18/§27" data-name="§27" data-partID="§27" data-absoluteaddress="/kapittel/1/kapittel/1/paragraf/8/" id="kapittel-1-kapittel-1-paragraf-8"><h4 class="legalArticleHeader"><span class="legalArticleValue">§ 27</span>. <span class="legalArticleTitle">Dekking og fordeling av utgifter.</span></h4><article class="legalP" data-absoluteaddress="/kapittel/1/kapittel/1/paragraf/8/ledd/1/" id="kapittel-1-kapittel-1-paragraf-8-ledd-1">Utgifter med tiltak etter §§ 24, 24 a og 24 b skal eigaren eller innehavaren bera, og dei er tvangsgrunnlag for utlegg.</article><article class="legalP" data-absoluteaddress="/kapittel/1/kapittel/1/paragraf/8/ledd/2/" id="kapittel-1-kapittel-1-paragraf-8-ledd-2">Maktar ikkje eigaren eller innehavaren å bera utgiftene, eller er det ikkje råd å få greie på kven som eig eller har dyret i si varetekt, skal staten bera utgiftene.</article><article class="legalP" data-absoluteaddress="/kapittel/1/kapittel/1/paragraf/8/ledd/3/" id="kapittel-1-kapittel-1-paragraf-8-ledd-3">Staten dekkjer utgiftene med arbeidet til dyrevernnemnda, inkludert skyss-, kostpengar, og godtgjersle til medlemene, sekretæren og eventuell sakkunnig, i samsvar med gjeldande satsar.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1995-04-27-18/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lova trer i kraft straks.</article></section></main></body></html>