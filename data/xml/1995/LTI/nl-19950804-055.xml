<!DOCTYPE html><html lang="no"><head><title>Lov om endringer i lov av 23. juni 1978 nr. 70 om kartlegging, deling og registrering av grunneiendom (delingsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">LOV-1995-08-04-55</dd><dt class="dokid">DokumentID</dt><dd class="dokid">LTI/lov/1995-08-04-55</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 16</dd><dt class="dateInForce">I kraft fra</dt><dd class="dateInForce">1995-08-04</dd><dt class="changesToDocuments">Endrer</dt><dd class="changesToDocuments"><ul><li>lov/1978-06-23-70</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1995-08-24</dd><dt class="titleShort">Korttittel</dt><dd class="titleShort">Endringslov til delingsloven</dd><dt class="title">Tittel</dt><dd class="title">Lov om endringer i lov av 23. juni 1978 nr. 70 om kartlegging, deling og registrering av grunneiendom (delingsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.47 (1994–1995), Innst.O.nr.53 (1994–1995), Besl.O.nr.69 (1994–1995). Odels- og lagtingsvedtak hhv. 7. og 13. juni 1995. Fremmet av Miljøverndepartementet.</dd><dt class="refid">RefID</dt><dd class="refid">lov/1995-08-04-55</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 23. juni 1978 nr. 70 om kartlegging, deling og registrering av grunneiendom (delingsloven).<ul class="tocSubUl"><li>I.<ul class="tocSubUl"><li>§ 1-2. Myndighet til å holde kart- og delingsforretning</li><li>§ 2-6. Midlertidig forretning</li><li>§ 5-2. Gebyr</li></ul></li><li>II. Ikrafttredelse og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/lov/1995-08-04-55" id="dokument"><h1>Lov om endringer i lov av 23. juni 1978 nr. 70 om kartlegging, deling og registrering av grunneiendom (delingsloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1995-08-04-55/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 23. juni 1978 nr. 70 om kartlegging, deling og registrering av grunneiendom (delingsloven) gjøres følgende endringer:</article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" data-partID="§1-2" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Myndighet til å holde kart- og delingsforretning</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Myndighet til å holde kart- og delingsforretning etter denne lov, tilligger den kommune der eiendommen ligger. Med mindre jordskifteretten bestemmer noe annet, skal delingsforretning på bruk som ligger under offentlig jordskifte, behandles av jordskifteretten etter reglene i lov om jordskifte.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Kommunen har ansvaret for at oppgavene utføres i henhold til gjeldende bestemmelser. Kommunen kan etter avtale overlate til andre å utføre kart- og delingsforretninger på sine vegne som bestyrer.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Kommunestyret selv kan beslutte at det skal inngås avtale med en eller flere kommuner om felles myndighetsutøvelse, eller at denne overlates til offentlig myndighet utenfor kommunen.</article></article> <article class="defaultP" margin-top="true">§ 2-6 skal lyde:</article><article class="futureLegalArticle" data-name="§2-6" data-partID="§2-6" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Midlertidig forretning</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Kommunen kan utsette kartforretning og utarbeidelse av målebrev dersom den finner det hensiktsmessig. I så fall kan rekvirenten kreve at kommunen utsteder en attest (midlertidig forretning) om at vilkårene for å holde forretningen er tilstede. Før slik attest blir utstedt, skal kommunen påse at den nye eiendommen er tilfredsstillende identifisert og kartfestet. Kommunen kan også kreve at grensene blir merket etter reglene om kartforretning.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Målebrevet skal være utarbeidet innen 3 år fra attesten er utstedt. Fylkesmannen kan etter søknad utsette fristen, og kan besørge gjennomføring av forretningen for kommunens regning dersom fristen ikke blir overholdt.</article></article> <article class="defaultP" margin-top="true">I § 4-1 fjerde ledd endres «fylkeskartkontoret» til «Statens kartverk».</article> <article class="defaultP" margin-top="true">§ 4-2 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kommunen skal tinglyse målebrev, midlertidig forretning og registreringsbrev, som er nødvendig for å opprette registerenheten i grunnboken, snarest mulig og senest når klagefrister er utløpt. Det samme gjelder målebrev som gir uttrykk for at det som ledd i kartforretningen er foretatt arealoverføring etter reglene om grensejustering.</article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" data-partID="§5-2" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Gebyr</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">For kart- og delingsforretning og andre tjenester som kan kreves utført med hjemmel i denne lov skal det betales gebyr. Kommunestyret selv fastsetter gebyrregulativet i henhold til gjeldende bestemmelser. Det kan bestemmes at hele gebyret skal betales før arbeidet med en forretning starter. Kostnader som følge av at kommune, fylkeskommune eller stat har forlangt kartforretning, kan ikke pålegges partene, med mindre partene krever å få utstedt målebrev.</article></article> <article class="defaultP" margin-top="true">§ 5-4 annet ledd annet punktum skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Dersom målebrevet tidligere er tinglyst, sendes nytt eller korrigert målebrev til tinglysing.</article> <article class="defaultP" margin-top="true">I følgende bestemmelser skal «oppmålingsmyndigheten» erstattes av «kommunen»:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">§ 1-4, § 1-5, § 2-1 fjerde ledd, § 2-5 fjerde og femte ledd, § 4-1 første og annet ledd, § 4-3 annet og femte ledd, § 5-3 tredje ledd, og § 5-4 første og annet ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1995-08-04-55/KAPITTEL_2" data-partID="k2"><h2 data-text-align="center">II. Ikrafttredelse og overgangsbestemmelser</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Endringene i delingsloven trer i kraft straks.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Endringene i delingsloven §§ 4-2 og 5-4 gis også virkning for løpende saker.</article></article></li></ul></section></main></body></html>