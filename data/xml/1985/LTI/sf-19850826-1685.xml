<!DOCTYPE html><html lang="no"><head><title>Forskrift om endring i forskrift om melding og registrering av internordiske flyttinger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1985-08-26-1685</dd><dt class="dokid">DokumentID</dt><dd class="dokid">LTI/forskrift/1985-08-26-1685</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 16</dd><dt class="dateInForce">I kraft fra</dt><dd class="dateInForce">1985-08-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-09-26-9034</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-01-16-1</li></ul></dd><dt class="dateOfPublication">Kunngjort</dt><dd class="dateOfPublication">1985-09-30</dd><dt class="title">Tittel</dt><dd class="title">Forskrift om endring i forskrift om melding og registrering av internordiske flyttinger.</dd><dt class="refid">RefID</dt><dd class="refid">forskrift/1985-08-26-1685</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om melding og registrering av internordiske flyttinger.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-08-26-1685" id="dokument"><h1>Forskrift om endring i forskrift om melding og registrering av internordiske flyttinger.</h1><article class="legalP" data-absoluteaddress="/ledd/1/" id="ledd-1">Fastsatt av Statistisk Sentralbyrå 26. august 1985.</article><article class="legalP" data-absoluteaddress="/ledd/2/" id="ledd-2">Med hjemmel i kgl.res. av 16. januar 1970 foretas følgende endringer i Statistisk Sentralbyrås forskrifter av 26. september 1969 om melding og registrering av internordiske flyttinger.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-08-26-1685/KAPITTEL_1" data-partID="k1"><h2>I</h2><article class="defaultP">§ 1 annet ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Overenskomsten gjelder inntil videre ikke Svalbard, Jan Mayen og de norske biland utenfor Europa (Bouvetøya, Peter I's øy og Dronning Maud land).</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Med lokal registreringsmyndighet forstås etter overenskomsten: I Danmark og Norge registerføreren for folkeregisteret i vedkommende kommune, i Finland den som fører vedkommende folkeregister (kirkebøker og sivilregister), i Sverige pastor i vedkommende sokn (forsamling) og i Island nasjonalregisteret i Hagstofa Islands (Islands statistiske byrå). Kommunestyrene i Island mottar og utsteder internordiske flytteattester på nasjonalregisterets vegne etter dettes nærmere bestemmelse, men ellers utøver nasjonalregisteret selv alle funksjoner som lokal registreringsmyndighet etter overenskomsten.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">De lokale registreringsmyndigheter plikter gjensidig å gi de opplysninger som antas nødvendige for bedømmelsen av bosettingsspørsmålet og å gi melding om de vedtak som blir truffet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Plikten til å gi opplysninger gjelder selv om det annet lands lokale registreringsmyndighet ikke har bedt om det.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Blir et vedtak omgjort, må det annet lands lokale registreringsmyndighet underrettes.</article> <article class="defaultP" margin-top="true">§ 8 oppheves.</article> <article class="defaultP" margin-top="true">§ 9 oppheves.</article> <article class="defaultP" margin-top="true">§ 12 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Den i § 11 nevnte innleveringsfrist er i Danmark 5 dager, i Island 7 dager, i Sverige 14 dager og i Finland 7 dager.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Er den som flytter ikke registrert som bosatt i kommunen, må folkeregisteret straks undersøke forholdet, eventuelt henvende seg til Det sentrale personregister i Statistisk Sentralbyrå for å få oppgitt registreringskommunen.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Er vedkommende registrert som bosatt i annen kommune, må vedkommende henvises til folkeregisteret i denne kommune. Kan annen registreringskommune ikke påvises, og det heller ikke er grunnlag for registrering i Norge, skal internordisk flytteattest ikke utstedes.</article> <article class="defaultP" margin-top="true">§ 15 tredje ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Har folkeregisteret grunn til å anta at det etter de gjeldende bostedsregler i begge land ikke foreligger internordisk flytting etter overenskomsten, må likevel internordisk flytteattest straks sendes til den lokale registreringsmyndighet i innflyttingslandet (rekvirenten).</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Men denne må samtidig underrettes om de faktiske bostedsforhold som antas å være av betydning for registreringen.</article> <article class="defaultP" margin-top="true">§ 16 første ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Når folkeregisteret har mottatt flyttebeviset fra den lokale registreringsmyndighet i innflyttingslandet, føres vedkommende til avgang i registeret i samsvar med bestemmelsene i forskriftene til folkeregistreringsloven.</article> <article class="defaultP" margin-top="true">§ 17 annet ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Er flyttebeviset ikke mottatt innen 1 måned, må folkeregisteret henvende seg til den lokale registreringsmyndighet i innflyttingslandet for å få de opplysninger som er nødvendige av hensyn til registreringen.</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Når internordisk flytteattest med vedheftet flyttebevis er mottatt, skal folkeregisteret treffe vedtak om den som er innflyttet etter gjeldende bestemmelser i folkeregistreringsloven og dens forskrifter skal registreres som bosatt i kommune, jf. overenskomstens artikkel 2, pkt. 3, i. ledd.</article> <article class="defaultP" margin-top="true">§ 20 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Finner folkeregisteret at den innflyttede blir å registrere som bosatt i kommunen, gjøres nødvendige notater om registreringen på flytteattesten og flyttebeviset. Flyttebeviset rives av og sendes straks til vedkommende lokale registreringsmyndighet i utflyttingslandet. Vedtak om registrering etter overenskomstens artikkel 2, pkt. 3, anses dermed truffet.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Det må påses at registreringsdatoen blir påført flyttebeviset, jf. § 16 annet ledd i disse forskrifter.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Samtidig sendes blankett 1 i skjemasettet RA -007 «Melding om flytting fra utlandet til folkeregisteret i tilflyttingskommunen» til Sentralkontoret etter at folkeregisteret har påført de nødvendige opplysningene. Flytteattesten beholdes i folkeregisteret.</article> <article class="defaultP" margin-top="true">§ 24 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Er en innflyttet pålagt å skaffe internordisk flytteattest og pålegget ikke er etterkommet innen 1 måned, kan folkeregisteret uten vedkommendes medvirkning rekvirere flytteattest fra den lokale registreringsmyndighet i utflyttingslandet, dersom det er åpenbart at personen etter de gjeldende bestemmelser i folkeregistreringsloven og dens forskrifter må regnes som bosatt i kommunen.</article> <article class="defaultP" margin-top="true">§ 27 skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Det norske formular til flytteattest med vedheftet flyttebevis er fastsatt av Sentralkontoret for folkeregistrering og har nummererte rubrikker 1-15 i samsvar med de andre nordiske lands formularer og med samme innhold og rekkefølge.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Det finske og svenske formular har dessuten egne, unummererte rubrikker for dåp, nattverd, Separasjon og skilsmisse. Da det norske formular ikke har tilsvarende rubrikker, må folkeregisteret gi Opplysning om det i merknadsrubrikken i den utstrekning disse opplysninger fremgår av registerkortene.</article> <article class="defaultP" margin-top="true">§ 28 skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Navnerubrikkene 8 og 9 skal fylles ut slik at slektsnavnet står alene under rubrikk 8 og mellomnavnet sammen med fornavnet under rubrikk 9.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">I land hvor mellomnavnet er knyttet til slektsnavnet som tilleggsnavn (Sverige og Finland), blir mellomnavnet satt under rubrikk 8 med understrekning av tilleggsnavnet.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">I folkeregisteret skal i alle tilfelle registerkortene stå ordnet etter slektsnavn, fornavn og mellomnavn.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-08-26-1685/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse endringene trer i kraft straks.</article></section></main></body></html>