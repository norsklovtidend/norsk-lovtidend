<!DOCTYPE html><html lang="no"><head><title>Endringer i fengselsreglementet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">FOR-1985-08-12-1575</dd><dt class="dokid">DokumentID</dt><dd class="dokid">LTI/forskrift/1985-08-12-1575</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 15</dd><dt class="dateInForce">I kraft fra</dt><dd class="dateInForce">1985-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1961-12-12-8944</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1958-12-12-7/§56</li></ul></dd><dt class="dateOfPublication">Kunngjort</dt><dd class="dateOfPublication">1985-09-09</dd><dt class="title">Tittel</dt><dd class="title">Endringer i fengselsreglementet.</dd><dt class="refid">RefID</dt><dd class="refid">forskrift/1985-08-12-1575</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i fengselsreglementet.</li></ul></dd></dl></header><main class="documentBody" data-lovdata-URL="LTI/forskrift/1985-08-12-1575" id="dokument"><h1>Endringer i fengselsreglementet.</h1><article class="legalP" data-absoluteaddress="/ledd/1/" id="ledd-1">Fengselsstyret har 12. august 1985 i medhold av fengselsloven av 12. desember 1958 nr. 7, § 56, jf. rundskriv Fst. 11/85, foretatt følgende endringer i reglement for fengselsvesenet av 12. desember 1961:</article> <article class="defaultP" margin-top="true">Fengselsreglementets § 72.11 første ledd gis følgende ordlyd:</article><article class="legalP" data-absoluteaddress="/ledd/2/" id="ledd-2">En innsatt som er dømt til fengselsstraff, kan løslates på prøve når han, medregnet mulig varetektsopphold, har utholdt to tredjedeler av straffetiden, dog minst 2 måneder. Flere idømte fengselsstraffer som fullbyrdes i sammenheng, medregnet mulig reststraff etter tidligere prøveløslating, legges sammen ved beregningen av tidspunktet for prøveløslating.</article> <article class="defaultP" margin-top="true">I fengselsreglementets § 72.11 første ledd inntas som nytt annet punktum:</article><article class="legalP" data-absoluteaddress="/ledd/3/" id="ledd-3">En innsatt som er dømt til fengselsstraff i mer enn 18 år kan løslates på prøve når han har vært fengslet i minst 12 år.</article> <article class="defaultP" margin-top="true">Nåværende annet punktum inntas som nytt tredje punktum.</article> <article class="defaultP" margin-top="true">Fengselsreglementets § 72.11 femte ledd gis følgende ordlyd:</article><article class="legalP" data-absoluteaddress="/ledd/4/" id="ledd-4">Løslating på prøve bør i alminnelighet ikke finne sted hvis den gjenstående straffetid blir mindre enn 14 dager.</article> <article class="defaultP" margin-top="true">Annet, tredje, fjerde, sjette, og syvende ledd består uendret.</article> <article class="defaultP" margin-top="true">Fengselsreglementets § 72.12 første ledd gis følgende ordlyd:</article><article class="legalP" data-absoluteaddress="/ledd/5/" id="ledd-5">I tilfelle hvor det anses særlig begrunnet kan en innsatt som er dømt til fengselsstraff løslates på prøve etter beslutning av Fengselsstyret, når han medregnet mulig varetektsopphold har utholdt halvdelen av straffetiden, dog minst 2 måneder.</article> <article class="defaultP" margin-top="true">Annet og tredje ledd består uendret.</article> <article class="defaultP" margin-top="true">Fengselsreglementets § 72.13 slik den i dag lyder oppheves i sin helhet.</article> <article class="defaultP" margin-top="true">Det inntas en ny § 72.13 med følgende ordlyd:</article><article class="legalP" data-absoluteaddress="/ledd/6/" id="ledd-6">§ 72.13. <i>Løslating på prøve ved deldom.</i></article><article class="legalP" data-absoluteaddress="/ledd/7/" id="ledd-7">Løslating på prøve tilstås ikke på den ubetingede del av en dom etter straffelovens § 52 nr. 2 (delvis betinget dom).</article> <article class="defaultP" margin-top="true">Fengselsreglementets § 72.41 første ledd gis følgende ordlyd:</article><article class="legalP" data-absoluteaddress="/ledd/8/" id="ledd-8">For innsatte som løslates på prøve fra fengselsstraff skal det fastsettes en prøvetid på minst 6 måneder og høyst 3 år. Hvis den gjenstående straffetid overstiger 3 år kan det fastsettes en prøvetid på høyst 5 år.</article> <article class="defaultP" margin-top="true">Fengselsreglementets § 72.41 annet ledd gis følgende ordlyd:</article><article class="legalP" data-absoluteaddress="/ledd/9/" id="ledd-9">Ved løslating på prøve i tilfelle hvor en innsatt et idømt fengselsstraff på mer enn 18 år, fastsettes en prøvetid på mi.as.t 5 og høyst 10 år.</article> <article class="defaultP" margin-top="true">De øvrige ledd i fengselsreglementets § 72.41 opprettholdes uendret.</article> <article class="defaultP" margin-top="true">Fengselsreglementets § 72.61 gis følgende ordlyd:</article><article class="legalP" data-absoluteaddress="/ledd/10/" id="ledd-10">For en innsatt som løslates på prøve, kan det etter individuell vurdering bestemmes at han skal stå under tilsyn. Den innsatte bør på forhånd ha erklært seg villig til å stå under tilsyn. Omfanget av tilsynet, herunder tilsynstidens varighet, gjøres til gjenstand for vurdering i hvert enkelt tilfelle. Tilsynstiden bør normalt ikke overstige 6 måneder.</article> <article class="defaultP" margin-top="true">Fengselsreglementets § 72.62 tredje ledd gis følgende ordlyd:</article><article class="legalP" data-absoluteaddress="/ledd/11/" id="ledd-11">Om føring av tilsynet gjelder «Instruks for kriminalomsorg i frihet om gjennomføringen av tilsynsoppdraget», med bemerkninger i Justisdepartementets rundskriv G-280/82 av 7. desember 1982.</article><article class="legalP" data-absoluteaddress="/ledd/12/" id="ledd-12">Endringene i fengselsreglementet trer i kraft 1. september 1985.</article></main></body></html>