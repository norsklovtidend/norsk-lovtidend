<!DOCTYPE html><html lang="no"><head><title>Forskrift om regulering av fisket etter makrell med ringnotfartøy i 1985 sør for 62° N og i Skagerrak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1985-07-12-1441</dd><dt class="dokid">DokumentID</dt><dd class="dokid">LTI/forskrift/1985-07-12-1441</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 14</dd><dt class="dateInForce">I kraft fra</dt><dd class="dateInForce">1985-09-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1972-06-16-57/§6</li><li>lov/1972-06-16-57/§8</li></ul></dd><dt class="dateOfPublication">Kunngjort</dt><dd class="dateOfPublication">1985-08-14</dd><dt class="title">Tittel</dt><dd class="title">Forskrift om regulering av fisket etter makrell med ringnotfartøy i 1985 sør for 62° N og i Skagerrak.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 12. juli 1985. Fremmet av Fiskeridepartementet.</dd><dt class="refid">RefID</dt><dd class="refid">forskrift/1985-07-12-1441</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell med ringnotfartøy i 1985 sør for 62° N og i Skagerrak.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-07-12-1441" id="dokument"><h1>Forskrift om regulering av fisket etter makrell med ringnotfartøy i 1985 sør for 62° N og i Skagerrak.</h1><article class="legalP" data-absoluteaddress="/ledd/1/" id="ledd-1">I medhold av lov av 3. juni 1983 nr. 40 om saltvannsfiske m.v. § 4, § 5 og § 9 og av lov av 16. juni 1972 nr. 57 om regulering av deltakelsen i fisket § 6 jf. § 8, er det ved kgl.res. av 12.juli 1985 fastsatt følgende forskrift om regulering av fisket etter makrell med ringnotfartøy i 1985 sør for 62° N og i Skagerrak.</article><article class="legalArticle" data-lovdata-URL="LTI/forskrift/1985-07-12-1441/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for ringnotfartøy på 70 fot lengste lengde eller mer å fiske makrell sør for 62° N i Norges økonomiske sone og i EF-sonen, i ICES statistikkområde IVa og IVb i Nordsjøen og i Skagerrak.</article></article><article class="legalArticle" data-lovdata-URL="LTI/forskrift/1985-07-12-1441/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Konsesjonspliktige ringnotfartøy som er påmeldt pr. 2. juli 1985, og som har gitt avkall på loddefisket ved Jan Mayen og i Barentshavet i 1985, kan uten hinder av forbudet i § 1 fiske inntil 10.500 tonn makrell til konsum fra 15. august 1985. .</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren fastsetter fartøykvoter og turkvoter på grunnlag av tallet på deltakende fartøy.</article></article><article class="legalArticle" data-lovdata-URL="LTI/forskrift/1985-07-12-1441/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt for fartøy som er tildelt kvote etter § 2 å fiske makrell innenfor 40 n.m. av grunnlinjen sør for 59° N.</article></article><article class="legalArticle" data-lovdata-URL="LTI/forskrift/1985-07-12-1441/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ringnotfartøy på 70 fot 1.1. eller mer, men som er under konsesjonsplikten (jf. forskrifter av 2. mars 1979), og som, har levert makrellfangsten fisket i området nevnt i § 1 i minst ett av årene 1982-84, kan uten hinder av forbudet i § 1 fiske samlet inntil 2.500 tonn makrell til konsum fra 21. juli 1985.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fiskeridirektøren fastsetter fartøykvote og turkvote på bakgrunn av tallet på deltakende fartøy.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fartøy som er nevnt i denne paragraf må søke Fiskeridirektøren om tillatelse til å delta i det fisket denne forskriften omfatter innen 10. juli 1985.</article></article><article class="legalArticle" data-lovdata-URL="LTI/forskrift/1985-07-12-1441/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Turkvoten for fartøy under 70 fot er 40 tonn.</article></article><article class="legalArticle" data-lovdata-URL="LTI/forskrift/1985-07-12-1441/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan stoppe fisket når kvotene nevnt i §§ 2 eller 4 er påregnet oppfisket</article></article><article class="legalArticle" data-lovdata-URL="LTI/forskrift/1985-07-12-1441/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Konsesjonspliktige ringnotfartøy som er påmeldt etter § 2 kan ikke delta i sommerloddefisket ved Jan Mayen og i Barentshavet i 1985.</article></article><article class="legalArticle" data-lovdata-URL="LTI/forskrift/1985-07-12-1441/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Norges Makrellag kan gi tillatelse til oppmaling av hele eller deler av fangster fisket i område nevnt i § 1 dersom fangsten av hensyn til avtaket eller av kvalitetsmessige grunner ikke kan leveres til konsum.</article></article><article class="legalArticle" data-lovdata-URL="LTI/forskrift/1985-07-12-1441/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Sild- og brislingsfangster kan ha inntil 20 % makrell i vekt ved hver landing.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Hestmakrellfangster kan ha inntil 10 % makrell i vekt ved hver landing.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Makrellfangster kan ha inntil 5 % sild i vekt ved hver landing.</article></article><article class="legalArticle" data-lovdata-URL="LTI/forskrift/1985-07-12-1441/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ringnotfartøy på 70 fot lengste lengde eller mer som tar del i makrellfisket i Nordsjøen sør for 62° N skal gi melding til Noregs Sildesalgslag, Haugesund om sin nøyaktige posisjon. Slik melding skal gis hver dag til det tidspunkt salgslaget bestemmer.</article></article><article class="legalArticle" data-lovdata-URL="LTI/forskrift/1985-07-12-1441/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Fiskeridepartementet kan endre denne forskriften.</article></article><article class="legalArticle" data-lovdata-URL="LTI/forskrift/1985-07-12-1441/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Uaktsom eller forsettlig brudd på denne forskriften straffes i henhold til bestemmelsene i lov av 3. juni 1983 nr. 40 om saltvannsfiske m.v.§ 53.</article></article><article class="legalArticle" data-lovdata-URL="LTI/forskrift/1985-07-12-1441/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskriften tar til å gjelde straks. Samtidig oppheves Fiskeridepartementets forskrift av 21. desember 1984 nr. 2165 om regulering av fisket etter makrell i Norges økonomiske sone sør for 62 ° N.br., i EF-sonen i Nordsjøen og i Skagerrak.</article></article></main></body></html>