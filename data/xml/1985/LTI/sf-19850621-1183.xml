<!DOCTYPE html><html lang="no"><head><title>Forskrift om endring i forskrift for Statens Fiskarbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1985-06-21-1183</dd><dt class="dokid">DokumentID</dt><dd class="dokid">LTI/forskrift/1985-06-21-1183</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 12</dd><dt class="dateInForce">I kraft fra</dt><dd class="dateInForce">1985-06-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1973-03-30-8765</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-04-28-22/§14</li><li>lov/1972-04-28-22/§14a</li><li>lov/1972-04-28-22/§20</li><li>lov/1972-04-28-22/§25</li></ul></dd><dt class="dateOfPublication">Kunngjort</dt><dd class="dateOfPublication">1985-07-19</dd><dt class="title">Tittel</dt><dd class="title">Forskrift om endring i forskrift for Statens Fiskarbank.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 21. juni 1985 i medhold av § 14, § 14 a, § 20 og § 25 i lov av 28. april 1972 om Statens Fiskarbank. Fremmet av Fiskeridepartementet.</dd><dt class="refid">RefID</dt><dd class="refid">forskrift/1985-06-21-1183</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Statens Fiskarbank.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-06-21-1183" id="dokument"><h1>Forskrift om endring i forskrift for Statens Fiskarbank.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-06-21-1183/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift for Statens Fiskarbank av 30. mars 1973 gjøres følgende endringer:</article> <article class="defaultP" margin-top="true">§ 4 skal lyde.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Innenfor Statens Fiskarbanks innvilgningsramme kan Fiskeridepartementet sette særlige rammer for spesielle utlånsformål og deler av landet.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">For Statens Fiskarbanks ordinære utlånsvirksomhet bør avdragstiden normalt ikke settes høyere enn 15 år for lån knyttet til fiske og fangst, og 20 år for lån knyttet til tilvirkning og omsetning. Avdragstid, avdragsfrihet m.v. graderes utfra prosjektets formål og art etter nærmere retningslinjer gitt av bankens hovedstyre.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Når en låntaker på grunn av kortvarige likviditetsproblemer har vanskeligheter med å betale avdrag og renter, kan banken gi midlertidig utsettelse med betaling ved forfall. Renteutsettelse bør bare gis i særlige tilfeller.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">I særlige tilfeller kan avdrag sløyfes ved terminforfall slik at avdragstiden blir tilsvarende forskjøvet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Nærmere retningslinjer for praktiseringen av bestemmelsene i første og andre ledd fastsettes av bankens hovedstyre.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Når en låntaker på grunn av gjeldsbelastningen ikke kan svare avdrag og renter, kan hovedstyret i spesielle tilfeller avskrive en del av gjelden. Slik gjeldsavskrivning skal gjelde enkeltstående tilfeller der det er helt klart at auksjon eller salg ikke vil kunne innbringe nok til å dekke gjelden.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Ved avskrivning av gjeld skal det legges vekt på om slik avskrivning vil kunne bringe driften over på lønnsom basis og den distriktsmessige betydning det har å kunne opprettholde virksomheten.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Nærmere retningslinjer for gjeldsavskrivning fastsettes av bankens hovedstyre.</article> <article class="defaultP" margin-top="true">§§ 4-17 blir henholdsvis §§ 8-21.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-06-21-1183/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks.</article></section></main></body></html>