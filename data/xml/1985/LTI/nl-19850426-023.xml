<!DOCTYPE html><html lang="no"><head><title>Lov om jordmødre.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">LOV-1985-04-26-23</dd><dt class="dokid">DokumentID</dt><dd class="dokid">LTI/lov/1985-04-26-23</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 8</dd><dt class="dateInForce">I kraft fra</dt><dd class="dateInForce">1985-05-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-05-15</dd><dt class="titleShort">Korttittel</dt><dd class="titleShort">Jordmorloven</dd><dt class="title">Tittel</dt><dd class="title">Lov om jordmødre.</dd><dt class="miscInformation">Annet om dokumentet</dt><dd class="miscInformation">Ot.prp.nr.32 (1984–1985), Innst.O.nr.47 (1984–1985) og Besl.O.nr.55 (1984–1985). Odels- og Lagtingsvedtak hhv. 12. og 22. april 1985. Fremmet av Sosialdepartementet.</dd><dt class="refid">RefID</dt><dd class="refid">lov/1985-04-26-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om jordmødre.<ul class="tocSubUl"><li>§ 1. Godkjenning som jordmor</li><li>§ 2. Rett til jordmorvirksomhet og tittel</li><li>§ 3. Alminnelige plikter</li><li>§ 4. Opplysning til klient</li><li>§ 5. Øyeblikkelig hjelp</li><li>§ 6. Taushetsplikt</li><li>§ 7. Ordnede opptegnelser og journal</li><li>§ 8. Rett til innsyn</li><li>§ 9. Melding om åpning og opphør av jordmorvirksomhet</li><li>§ 10. Andre meldinger og opplysninger</li><li>§ 11. Helsedirektoratets tilsyn</li><li>§ 12. Avkall på godkjenning</li><li>§ 13. Tilbakekall av godkjenning</li><li>§ 14. Aldersgrense</li><li>§ 15. Straff</li><li>§ 16. Gjennomføring og utfylling</li><li>§ 17. Ikrafttreden</li><li>§ 18. Overgangsbestemmelse.</li></ul></li></ul></dd></dl></header><main class="documentBody" data-lovdata-URL="LTI/lov/1985-04-26-23" id="dokument"><h1>Lov om jordmødre.</h1><article class="legalArticle" data-lovdata-URL="LTI/lov/1985-04-26-23/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Godkjenning som jordmor</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Den som har fullført jordmorutdanning ved norsk høyskole og fastsatt praktisk tjeneste har rett til å bli godkjent som jordmor med mindre vedkommende er uskikket til å utføre yrket.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Også den som er utdannet i utlandet kan få offentlig godkjenning når dei finnes godtgjort at jordmoren har nødvendig kyndighet og tilstrekkelig kunnskap i norsk..</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Godkjenning gis av departementet.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">I særlige tilfelle kan godkjenning gis for begrenset tid og på særlige vilkår.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Departementet fastsetter ved forskrifter de nærmere vilkår for godkjenning, herunder om praktisk tjeneste – og de nærmere krav til utdanning.</article></article><article class="legalArticle" data-lovdata-URL="LTI/lov/1985-04-26-23/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rett til jordmorvirksomhet og tittel</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bare den som er godkjent av departementet har rett til å utøve virksomhet som jordmor og til å nytte denne tittel.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Departementet kan gi nærmere forskrifter om de oppgåver som er omfattet av jordmødrenes enerett, og om andre oppgaver som jordmor har rett til å utføre eller kan pålegges å utføre.</article></article><article class="legalArticle" data-lovdata-URL="LTI/lov/1985-04-26-23/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Alminnelige plikter</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">En jordmor plikter å utøve sin virksomhet forsvarlig og å følge de bestemmelser som er gitt for denne i lov eller med hjemmel i lov.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">En jordmor skal gjøre sitt beste for å gi sine klienter kyndig og omsorgsfull hjelp og støtte og stimulere til aktiv egeninnsats.</article></article><article class="legalArticle" data-lovdata-URL="LTI/lov/1985-04-26-23/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opplysning til klient</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">En jordmor skal gi hver klient de opplysninger hun bør ha om sin helse, om hygiene, svangerskap og fødsel, om foster og spedbarn, om behandling og sosiale forhold og hva hun seiv bør gjøre. Når forholdene tilsier det og klienten ikke er imot det, kan opplysninger også gis til ektefelle eller andre pårørende.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Er en klient under 12 år gis opplysninger som regel fortrinnsvis til foreldre eller foresatte. Er klienten mellom 12 og 16 år gis som regel opplysninger både til klienten og foreldre eller foresatte, når ikke klienten av grunner som jordmor mener bør respekteres ønsker at bestemte opplysninger skal holdes tilbake.</article></article><article class="legalArticle" data-lovdata-URL="LTI/lov/1985-04-26-23/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Øyeblikkelig hjelp</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">En jordmor plikter snarest mulig å yte den hjelp hun evner når hun etter de opplysninger hun har må anta at jordmorhjelp er påtrengende nødvendig. Plikten faller bort dersom jordmor har gyldig forfall, eller ved at hjelp i tide vil bli ytet av en annen jordmor eller av lege.</article></article><article class="legalArticle" data-lovdata-URL="LTI/lov/1985-04-26-23/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">En jordmor skal iaktta taushet og hindre at andre får kjennskap til opplysninger om folks legems- eller sykdomsforhold eller andre personlige forhold som hun får kunnskap om i forbindelse med jordmorvirksomheten. Dette gjelder ikke når det i lov er fastsatt at jordmoren ikke skal ha taushetsplikt eller når det av andre grunner må anses rettmessig å meddele opplysninger som er underlagt taushetsplikt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Taushetsplikten er ikke til hinder for at jordmor gir opplysninger til annet helsepersonell eller medhjelpere av hensyn til behandlingen av en klient, med mindre denne motsetter seg dette, og det etter forholdene kan og bør respekteres.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Taushetsplikt faller bort i den utstrekning den som har krav på taushet samtykker i at opplysningene gis til andre. Er vedkommende under 16 år skal samtykke gis av foreldre eller foresatte.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Er vedkommende mellom 12 og 16 år skal dennes mening høres.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">I forhold til den som fra før er kjent med opplysningene gjelder ikke taushetsplikt.</article></article><article class="legalArticle" data-lovdata-URL="LTI/lov/1985-04-26-23/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ordnede opptegnelser og journal</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">En jordmor plikter å føre slike ordnede opptegnelser over sin virksomhet som orden og god jordmorskikk krever og som er nødvendig for å gi de meldinger og opplysninger som er pålagt i lov eller med hjemmel i lov. En jordmor skal føre journal for hver enkelt klient hun behandler.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Departementet kan gi nærmere forskrifter om hvordan opptegnelser og journal skal føres, om oppbevaring og om den videre behandling.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Det kan også gis forskrifter om utlån av journal, og opptegnelser eller utlevering av bekreftet kopi e.l.</article></article><article class="legalArticle" data-lovdata-URL="LTI/lov/1985-04-26-23/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rett til innsyn</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">En klient har rett til å gjøre seg kjent med sin journal med bilag, med mindre jordmor av hensyn til klientens helse eller forhold til person som står klienten nær, finner det utilrådelig at klienten får kjennskap til journalen.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">En klient kan i tilfelle be om at journalen gjøres kjent for en representant hun utpeker. Antar jordmoren at denne ikke er egnet for oppdraget, kan hun be en annen utpekt. En jordmor, lege eller advokat kan ikke avvises med mindre særlige forhold foreligger.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Blir en klient nektet innsyn, eller den hun utpeker som representant avvist, kan hun klage til departementet. Jordmoren skal gjøre klienten kjent med adgangen til å klage og såvidt mulig med grunnen til sitt standpunkt.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Departementet kan gi nærmere forskrifter om klientens innsyn i sin journal.</article></article><article class="legalArticle" data-lovdata-URL="LTI/lov/1985-04-26-23/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Melding om åpning og opphør av jordmorvirksomhet</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Når en jordmor åpner, overtar eller trer inn i privat jordmorvirksomhet, skal hun melde dette til kommunelegen. På samme måte skei flytting fra kommunen, opphør, overdragelse eller uttreden av jordmorvirksomheten meldes.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Kommunelegen skal underrette fylkeslegen og Helsedirektoratet om slike meldinger.</article></article><article class="legalArticle" data-lovdata-URL="LTI/lov/1985-04-26-23/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Andre meldinger og opplysninger</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Departementet kan treffe bestemmelse om plikt for jordmødre til å gi andre meldinger og opplysninger av betydning for helsetjenesten enn nevnt i foregående paragraf. Departementet avgjør om formålet med opplysningene tilsier at navnet på personer som berøres blir oppgitt.</article></article><article class="legalArticle" data-lovdata-URL="LTI/lov/1985-04-26-23/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Helsedirektoratets tilsyn</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">En jordmor er i sin virksomhet underlagt tilsyn av Helsedirektoratet eller den det bemyndiger med at lover, forskrifter og bestemmelser om jordmødre og helsetjeneste m.v. blir fulgt. Uten hinder av taushetsplikt kan oppgaver og opplysninger som er nødvendig for tilsyn kreves og undersøkelse og ettersyn foretas.</article></article><article class="legalArticle" data-lovdata-URL="LTI/lov/1985-04-26-23/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Avkall på godkjenning</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">En jordmor kan ved skriftlig underretning til departementet gi avkall på sin godkjenning. Såvidt mulig skal godkjenningsdokument samtidig sendes inn.</article></article><article class="legalArticle" data-lovdata-URL="LTI/lov/1985-04-26-23/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilbakekall av godkjenning</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Departementet kan kalle tilbake godkjenning dersom en jordmor er varig uskikket til å utøve yrket eller grovt har krenket plikt etter denne lov eller forskrift gitt i medhold av den.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Når det finnes påkrevet, kan Helsedirektoratet pålegge jordmor å la seg undersøke av lege.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Godkjenning gitt på grunnlag av tilsvarende godkjenning i et annet land kan kalles tilbake dersom godkjenningen i det annet land taper sin gyldighet.</article></article><article class="legalArticle" data-lovdata-URL="LTI/lov/1985-04-26-23/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Aldersgrense</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Godkjenningen faller bort når en jordmor fyller 75 år.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Etter søknad kan departementet gi en jordmor som har nådd denne aldersgrensen midlertidig godkjenning for inntil 3 år om gangen dersom hun godtgjør at hun er skikket til fortsatt å utøve yrket Til godkjenningen kan knyttes nærmere vilkår.</article></article><article class="legalArticle" data-lovdata-URL="LTI/lov/1985-04-26-23/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Straff</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Den som forsettlig eller uaktsomt overtrer loven her, eller bestemmelse gitt i medhold av den, straffes med bot eller med fengsel i inntil 3 måneder.</article></article><article class="legalArticle" data-lovdata-URL="LTI/lov/1985-04-26-23/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Gjennomføring og utfylling</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Departementet kan gi nærmere forskrifter til gjennomføring og utfylling .av loven her.</article></article><article class="legalArticle" data-lovdata-URL="LTI/lov/1985-04-26-23/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Loven her trer i kraft 1. mai 1985.</article></article><article class="legalArticle" data-lovdata-URL="LTI/lov/1985-04-26-23/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Overgangsbestemmelse.</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Jordmødre som har fått godkjenning etter lov av 1&amp;. desember 1898 trenger ikke ny- godkjenning etter toven her. For øvrig gjelder loven her også jordmorvirksomhet som drives på grunnlag av slik godkjenning.</article></article></main></body></html>