<!DOCTYPE html><html lang="no"><head><title>Forskrift om regulering av fisket etter sild i Skagerrak 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1985-07-12-1446</dd><dt class="dokid">DokumentID</dt><dd class="dokid">LTI/forskrift/1985-07-12-1446</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 14</dd><dt class="dateInForce">I kraft fra</dt><dd class="dateInForce">1985-07-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">1985-08-14</dd><dt class="title">Tittel</dt><dd class="title">Forskrift om regulering av fisket etter sild i Skagerrak 1985.</dd><dt class="refid">RefID</dt><dd class="refid">forskrift/1985-07-12-1446</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild i Skagerrak 1985.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-07-12-1446" id="dokument"><h1>Forskrift om regulering av fisket etter sild i Skagerrak 1985.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 3. juni 1983 nr. 40 om saltvannsfiske m.v, § 4 og § 5 har Fiskeridepartementet 12. juli 1985 bestemt.</article><article class="legalArticle" data-lovdata-URL="LTI/forskrift/1985-07-12-1446/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norske fartøy kan fra 1. juli 1985 fiske inntil 13.000 tonn sild til konsum i et område i Skagerrak begrenset mot vest av en rett linje fra Hanstholmen fyr til Lindesnes fyr og mot sør av en rett linje gjennom Skagen fyr og Tistlarna fyr utenfor 4 n.mil av de svenske og danske grunnlinjene og utenfor 2 n.mil av den norske grunnlinjen.</article></article><article class="legalArticle" data-lovdata-URL="LTI/forskrift/1985-07-12-1446/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Konsesjonspliktige ringnotfartøy som er påmeldt pr. 28. juni 1985, og som har valgt Nordsjøalternativet fremfor loddefisket ved Jan Mayen, kan fiske inntil 11.000 tonn sild.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Trålere og ringnotfartøy på 70 til 90 fot 1.1. kan fiske inntil 2.000 tonn.</article></article><article class="legalArticle" data-lovdata-URL="LTI/forskrift/1985-07-12-1446/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Konsesjonspliktige ringnotfartøy kan levere 1.100 hl pr. tur. For fartøy nevnt i § 2 annet ledd er turkvoten 800 hl.</article></article><article class="legalArticle" data-lovdata-URL="LTI/forskrift/1985-07-12-1446/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy som er påmeldt til dette fisket kan ikke ta del i sommerloddefisket ved Jan Mayen og i Barentshavet i 1985.</article></article><article class="legalArticle" data-lovdata-URL="LTI/forskrift/1985-07-12-1446/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren kan stanse fisket når kvotene nevnt i § 2 er beregnet oppfisket.</article></article><article class="legalArticle" data-lovdata-URL="LTI/forskrift/1985-07-12-1446/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er forbudt å ta opp av sjøen, låssette eller omsette sild som er under 18 cm.</article></article><article class="legalArticle" data-lovdata-URL="LTI/forskrift/1985-07-12-1446/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved tråling etter andre fiskeslag enn brisling er det forbudt å ha mer enn 5 % sild i vekt av fangsten ombord og ved landing.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Når det er lovlig å fiske sild, kan et fartøy ved tråling etter brisling med trål med maskevidde under 32 mm ha inntil 10 % sild i vekt av fangsten ombord og ved landing, jf. § 16, punkt 5, jf. punkt 2 i Fiskeridepartementets forskrifter av 6. april 1982 nr. 656 om maskevidde, bifangst og minstemål m.v. i saltvannsfiske.</article></article><article class="legalArticle" data-lovdata-URL="LTI/forskrift/1985-07-12-1446/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan gi nærmere forskrifter om gjennomføring og utfylling av denne forskrift, herunder regler om prøver og kontroll av fangstene.</article></article><article class="legalArticle" data-lovdata-URL="LTI/forskrift/1985-07-12-1446/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forsettlig eller uaktsomt brudd på denne forskriften straffes i henhold til bestemmelsene i lov 3. juni 1983 nr. 40 om saltvannsfiske § 53.</article></article><article class="legalArticle" data-lovdata-URL="LTI/forskrift/1985-07-12-1446/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft straks. Samtidig oppheves Fiskeridepartementets forskrifter av 21. desember 1984 nr. 2160 om regulering av fisket etter sild i Skagerrak m.v. i 1985.</article></article></main></body></html>