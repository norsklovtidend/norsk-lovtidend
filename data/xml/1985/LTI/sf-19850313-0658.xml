<!DOCTYPE html><html lang="no"><head><title>Forskrift om endring i forskrift om sykepenger til yrkesaktive som midlertidig er uten arbeidsinntekt eller som ikke har vært i arbeid i 14 dager.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">FOR-1985-03-13-658</dd><dt class="dokid">DokumentID</dt><dd class="dokid">LTI/forskrift/1985-03-13-658</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 5</dd><dt class="dateInForce">I kraft fra</dt><dd class="dateInForce">1985-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-01-11-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§3-18</li></ul></dd><dt class="dateOfPublication">Kunngjort</dt><dd class="dateOfPublication">1985-04-10</dd><dt class="title">Tittel</dt><dd class="title">Forskrift om endring i forskrift om sykepenger til yrkesaktive som midlertidig er uten arbeidsinntekt eller som ikke har vært i arbeid i 14 dager.</dd><dt class="refid">RefID</dt><dd class="refid">forskrift/1985-03-13-658</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sykepenger til yrkesaktive som midlertidig er uten arbeidsinntekt eller som ikke har vært i arbeid i 14 dager.</li></ul></dd></dl></header><main class="documentBody" data-lovdata-URL="LTI/forskrift/1985-03-13-658" id="dokument"><h1>Forskrift om endring i forskrift om sykepenger til yrkesaktive som midlertidig er uten arbeidsinntekt eller som ikke har vært i arbeid i 14 dager.</h1><article class="legalP" data-absoluteaddress="/ledd/1/" id="ledd-1">Sosialdepartementet har 13. mars 1985 med hjemmel i lov av 17. juni 1966 nr. 12 om folketrygd § 3-18 tredje ledd, bestemt at det i forskrifter om sykepenger til yrkesaktive som midlertidig er uten arbeidsinntekt eller som ikke har vært i arbeid i 14 dager, fastsatt 11. januar 1978, gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/ledd/2/" id="ledd-2">Trygdet som:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">a)</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">er i arbeid uten å fylle vilkårene om 14 dagers ventetid i folketrygdlovens § 3-3 nr. 1,</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">b)</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">vanligvis er yrkesaktiv og som midlertidig har vært ute av inntektsgivende arbeid i mindre enn tre måneder eller</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">c)</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">har inntekt av oppdrag utenfor tjenesteforhold som nevnt i lovens § 3-4 første ledd bokstav c;</article></article></li></ul></article><article class="legalP" data-absoluteaddress="/ledd/3/" id="ledd-3">har rett til sykepenger etter disse forskrifter dersom han godtgjør at han har inntektstap under arbeidsuførhet på grunn av sykdom.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/ledd/4/" id="ledd-4">For trygdet som har begynt i et arbeidsforhold av tidsbegrenset varighet anses inntektstap under arbeidsuførhet bare å foreligge så lenge arbeidsforholdet skulle ha vart. Dette gjelder likevel ikke dersom den trygdede kan sannsynliggjøre at han har inntektstap utover dette tidsrom, jf. § 3, nr. 2.</article> <article class="defaultP" margin-top="true">§ 3 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/4/punkt/1/" id="ledd-4-punkt-1"><span class="data-originalId">1.</span><article class="legalP" data-absoluteaddress="/ledd/4/punkt/1/ledd/1/" id="ledd-4-punkt-1-ledd-1">For å kunne anses som yrkesaktiv etter § 1 bokstav b, kreves at vedkommende har en antatt årlig arbeidsinntekt, jf. § 5, som tilsvarer minst grunnbeløpet etter lovens § 6-2. Likt med arbeid som nevnt i § 1 bokstav b, anses tidsrom hvori den yrkesaktive har mottatt sykepenger, fødselspenger, omsorgspenger ved adopsjon eller dagpenger under arbeidsløyse.</article></article></li><li data-li-identifier="2." data-name="2."><article class="listArticle" data-absoluteaddress="/ledd/4/punkt/2/" id="ledd-4-punkt-2"><span class="data-originalId">2.</span><article class="legalP" data-absoluteaddress="/ledd/4/punkt/2/ledd/1/" id="ledd-4-punkt-2-ledd-1">Ved vurdering av om en yrkesaktiv som midlertidig ikke er i arbeid, har inntektstap under arbeidsuførhet, skal det legges vesentlig vekt på tidligere arbeidsforhold, ervervsvirksomhet og aktive forsøk på å komme i arbeid igjen.</article><article class="legalP" data-absoluteaddress="/ledd/4/punkt/2/ledd/2/" id="ledd-4-punkt-2-ledd-2">Dersom det er overveiende sannsynlig at den trygdede skulle ha begynt i arbeid på et bestemt tidspunkt, anses inntektstap under arbeidsuførhet først å foreligge fra dette tidspunkt. Dette gjelder bl.a. for trygdet som har tidsbestemt permisjon fra et løpende arbeidsforhold eller som har inngått en arbeidsavtale, men ennå ikke er tiltrådt i arbeidsforholdet.</article><article class="legalP" data-absoluteaddress="/ledd/4/punkt/2/ledd/3/" id="ledd-4-punkt-2-ledd-3">Trygdet som har sluttet i inntektsgivende arbeid, f.eks. for å begynne eller fortsette en utdannelse eller for å dra omsorg for familiemedlemmer eller andre, anses vanligvis ikke å ha inntektstap under arbeidsuførhet.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/ledd/5/" id="ledd-5">Trygdet som har inntekt av oppdrag utenfor tjenesteforhold som nevnt i lovens § 3-4 første ledd bokstav c, anses å ha inntektstap under arbeidsuførhet dersom han jevnlig har slik inntekt, og denne inntekt pr. år er høyere enn 50 pst. av grunnbeløpet etter lovens § 6-2.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/ledd/6/" id="ledd-6">Sykepenger ytes på grunnlag av antatt årlig arbeidsinntekt, fastsatt etter bestemmelsene i lovens § 3-4 første ledd bokstav b.</article><article class="legalP" data-absoluteaddress="/ledd/7/" id="ledd-7">Sykepengene utgjør 100 prosent av inntektsgrunnlaget. Det ytes ikke sykepenger for de første 14. dager etter at arbeidsuførheten er inntrådt.</article><article class="legalP" data-absoluteaddress="/ledd/8/" id="ledd-8">Arbeidsuførheten anses tidligst inntrådt den dag lege søkes. For trygdet som nevnt i § 3 nr. 2 annet ledd, begynner ventetiden å løpe fra det tidspunkt han søker lege. Sykepenger kommer likevel tidligst til utbetaling fra det tidspunkt han skulle ha begynt i arbeidet.</article><article class="legalP" data-absoluteaddress="/ledd/9/" id="ledd-9">Endringen trer i kraft 1. april 1985.</article></main></body></html>