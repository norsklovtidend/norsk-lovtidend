<!DOCTYPE html><html lang="no"><head><title>Lov om endringer i midlertidig lov 17 desember 1976 nr. 99 om adgang til telefonkontroll ved etterforskning av overtredelser av narkotikalovgivningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">LOV-1985-06-07-50</dd><dt class="dokid">DokumentID</dt><dd class="dokid">LTI/lov/1985-06-07-50</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 10</dd><dt class="dateInForce">I kraft fra</dt><dd class="dateInForce">1985-06-07</dd><dt class="changesToDocuments">Endrer</dt><dd class="changesToDocuments"><ul><li>lov/1976-12-17-99</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-06-24</dd><dt class="titleShort">Korttittel</dt><dd class="titleShort">Endringslov til telefonavlyttingsloven</dd><dt class="title">Tittel</dt><dd class="title">Lov om endringer i midlertidig lov 17 desember 1976 nr. 99 om adgang til telefonkontroll ved etterforskning av overtredelser av narkotikalovgivningen.</dd><dt class="miscInformation">Annet om dokumentet</dt><dd class="miscInformation">Ot.prp.nr.60 (1984–1985), Innst.O.nr.50 (1984–1985), Besl.O.nr.78 (1984–1985). Odels- og Lagtingsvedtak hhv. 20. og 28. mai 1985. Fremmet av Justis- og politidepartementet.</dd><dt class="refid">RefID</dt><dd class="refid">lov/1985-06-07-50</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i midlertidig lov 17 desember 1976 nr. 99 om adgang til telefonkontroll ved etterforskning av overtredelser av narkotikalovgivningen.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1985-06-07-50" id="dokument"><h1>Lov om endringer i midlertidig lov 17 desember 1976 nr. 99 om adgang til telefonkontroll ved etterforskning av overtredelser av narkotikalovgivningen.</h1><article class="defaultP" data-text-size="small">Endring i lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov om ikraftssetting og endring av den nye straffeprosessloven m.m.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-06-07-50/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I midlertidig lov 17 desember 1976 nr 99 om adgang til telefonkontroll ved etterforskning av overtredelser av narkotikalovgivningen gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Når noen med skjellig grunn mistenkes for en handling som rammes av straffelovens § 162, kan retten ved kjennelse gi politiet tillatelse til å avlytte samtaler til og fra bestemte telefoner, teleksanlegg eller liknende anlegg for telekommunikasjon som den mistenkte besitter eller kan antas å ville bruke.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Dersom etterforskningen vil lide ved opphold, kan ordre fra påtalemyndigheten tre istedenfor kjennelse av retten, men ikke ut over 24 timer. Ender fristen på en lørdag, helgedag eller dag som etter lovgivningen er likestilt med helgedag, forlenges fristen til samme klokkeslett den nærmeste følgende virkedag. Senest samtidig med at påtalemyndigheten gir sin ordre, skal den forelegge spørsmålet om avlytting for retten til avgjørelse eller i tilfelle godkjenning.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Reglene om telefonavlytting gjelder selv om straff ikke kan idømmes på grunn av bestemmelsene i straffeloven §§ 44 eller 46.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Finner retten skjellig grunn til mistanke om en handling som nevnt i § 1 første ledd, kan retten ved kjennelse beslutte at ekspedering av samtaler til eller fra bestemte telefoner som den mistenkte besitter eller kaia ventes å ville bruke, skal innstilles eller avbrytes. Videre kan retten ved kjennelse beslutte at telefonene skal stenges for samtaler eller at styrer av telefonsentral skal gi politiet opplysninger om hvilke telefoner som i et bestemt tidsrom settes eller har vært satt i forbindelse med en bestemt telefon.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Reglene i § 1 annet og tredje ledd gjelder tilsvarende.</article> <article class="defaultP" margin-top="true">§ 2 a blir ny § 8</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Tillatelse til telefonavlytting etter § 1 eller til annen telefonkontroll etter § 2 kan bare gis dersom det må antas at slik avlytting eller kontroll vil være av vesentlig betydning for å oppklare saken, og at oppklaring ellers i vesentlig grad vil bli vanskeliggjort.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Dersom den telefon mistenkte antas å ville bruke er tilgjengelig for et større antall personer, kan tillatelse til telefonkontroll bare gis når det foreligger særlige grunner. Det samme gjelder ved kontroll av telefon som tilhører advokat, lege, prest eller andre som erfaringsmessig fører samtaler av svært fortrolig art over telefon, såfremt vedkommende ikke selv er mistenkt i saken.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Saken bringes inn for forhørsretten på det sted hvor det mest praktisk kan skje.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Avgjørelsen treffes uten at siktede eller den som avgjørelsen ellers rammer, gis adgang til å uttale seg, og kjennelsen blir ikke meddelt dem.</article> <article class="defaultP" margin-top="true">Ny § 5 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Tillatelse til telefonkontroll gis for et bestemt tidsrom, som ikke må være lenger enn strengt nødvendig. Tillatelsen må ikke gis for mer enn 4 uker om gangen.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Telefonkontrollen skal stanses før utløpet av fristen som er satt i rettens kjennelse, dersom vilkårene for kontroll ikke tenger antas å være til stede eller dersom kontroll ikke lenger anses hensiktsmessig.</article> <article class="defaultP" margin-top="true">Ny § 6 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Påtalemyndigheten skal sørge for at opptak eller notater som er gjort under telefonkontrollen, , snarest mulig; blir tilintetgjort i den ustrekning de er uten betydning for etterforskningen., eller gjelder uttalelser som retten etter reglene v straffeprosessloven §§ 176, 178 og 180 ikke vil kunne kreve vedkommendes vitneforklaring om, med mindre vedkommende mistenkes for en straffbar handling som går inn under loven.</article> <article class="defaultP" margin-top="true">Ny § 7 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Det opprettes et utvalg til å føre kontroll med politiets og påtalemyndighetens behandling av saker etter loven. Utvalget skal bestå av tre medlemmer som oppnevnes av Kongen. Dessuten oppnevnes et varamedlem som skal tiltre utvalget i forfallstilfelle. Formannen for utvalget skal oppfylle de krav som stilles til høyesterettsdommere. Kongen gir nærmere regler om utvalgets oppgaver og saksbehandling.</article> <article class="defaultP" margin-top="true">Ny § 8 skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Enhver skal bevare taushet om at det er begjært eller besluttet telefonkontroll i en sak som er under etterforskning. Det samme gjelder andre opplysninger som er av betydning for etterforskningen og som han blir kjent med i forbindelse med kontrollen eller saken. Taushetsplikten gjelder også overfor siktede i saken, men er ellers ikke til hinder for at opplysningene brukes som ledd i etterforskningen.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Enhver skal bevare taushet overfor uvedkommende om opplysninger om noens private forhold som han blir kjent med i forbindelse med telefonkontrollen.</article> <article class="defaultP" margin-top="true">Ny § 9 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Kongen kan gi forskrifter til gjennomføring av loven.</article> <article class="defaultP" margin-top="true">Ny § 10 skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Loven trer i kraft straks og gjelder midlertidig til utgangen av året 1990.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-06-07-50/KAPITTEL_2" data-partID="k2"><h2 data-text-align="center">II</h2><article class="defaultP">I loven om ikraftssetting og endring av den nye straffeprosessloven m m skal lovens del JV nr 54 lyde:<ul class="defaultList"><li data-li-identifier="54." data-name="54."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">54.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Midlertidig lov 17 desember 1976 nr 99 om adgang til telefonkontroll ved etterforskning av overtredelser av narkotikalovgivningen.</article></article></li></ul></article> <article class="defaultP" margin-top="true">I § 6 skal henvisningen til «straffeprosessloven §§ 176, 178 og 180» endres til «straffeprosessloven §§ 117 til 120 og 122».</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1985-06-07-50/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringsloven tar til å gjelde fra den tid Kongen bestemmer.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Bestemmelsen i § 5 første ledd annet punktum gjelder også for verserende saker.</article></section></main></body></html>