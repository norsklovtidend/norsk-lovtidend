<!DOCTYPE html><html lang="no"><head><title>Lov om endringer i lov 19. juni 1970 nr. 63 om naturvern.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">LOV-1985-02-15-2</dd><dt class="dokid">DokumentID</dt><dd class="dokid">LTI/lov/1985-02-15-2</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 3</dd><dt class="dateInForce">I kraft fra</dt><dd class="dateInForce">1985-02-15</dd><dt class="changesToDocuments">Endrer</dt><dd class="changesToDocuments"><ul><li>lov/1970-06-19-63</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-03-04</dd><dt class="titleShort">Korttittel</dt><dd class="titleShort">Endringslov til naturvernloven</dd><dt class="title">Tittel</dt><dd class="title">Lov om endringer i lov 19. juni 1970 nr. 63 om naturvern.</dd><dt class="miscInformation">Annet om dokumentet</dt><dd class="miscInformation">Ot.prp.nr.46 (1983–1984), Innst.O.nr.2 (1984–1985) og Besl.O.nr.28 (1984–1985). Odels- og Lagtingsvedtak hhv. 24. og 31. januar 1985. Fremmet av Miljøverndepartementet.</dd><dt class="refid">RefID</dt><dd class="refid">lov/1985-02-15-2</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. juni 1970 nr. 63 om naturvern.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1985-02-15-2" id="dokument"><h1>Lov om endringer i lov 19. juni 1970 nr. 63 om naturvern.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-02-15-2/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 19. juni 1970 nr. 63 om naturvern gjøres følgende endringer:</article> <article class="defaultP" margin-top="true">Kap. VI. skal ha slik overskrift:</article><span class="futuretitle" data-absoluteaddress="/kapittel/1/foreslåttittel/1/" id="kapittel-1-foreslåttittel-1">Kap. VI. Enkelte saksbehandlingsregler</span> <article class="defaultP" margin-top="true">Etter nåværende § 19 skal det være et nytt kapittel med slik overskrift:</article><span class="futuretitle" data-absoluteaddress="/kapittel/1/foreslåttittel/2/" id="kapittel-1-foreslåttittel-2">Kap. VII. Erstatning og innløsning</span> <article class="defaultP" margin-top="true">I kapitlet skal følgende paragrafer lyde:</article> <article class="defaultP" margin-top="true">§ 20:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Eiere av og rettighetshavere i eiendom som blir fredet etter §§ 8, 9 og 11 har i samsvar med reglene i annet og tredje ledd krav på erstatning av staten for økonomisk tap som er en følge av vedtaket.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Erstatningen fastsettes i samsvar med reglene i lov 6. april 1984 nr. 17 om vederlag ved oreigning av fast eiendom. Ved anvendelsen av nevnte lov § 10 er det tidspunktet for fredningen som skal legges til grunn.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Blir det ved erstatningens utmåling tatt hensyn til påregnelige fremtidige bruksendringer, skal det ved erstatningsfastsettingen ses bort fra offentlige tilskudd som i tilfelle gis til bruksomleggingen.</article> <article class="defaultP" margin-top="true">§ 20 a.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Krav om erstatning som følge av vedtak etter §§ 8, 9 og 11 må settes fram skriftlig for fylkesmannen innen ett år etter at vedtaket ble kunngjort. Departementet kan forlenge denne fristen, og kan også gi oppreisning for oversittelse av fristen. Reglene i domstolsloven §§ 153-158 gjelder her så langt de passer. Fremsettelsen av kravet avbryter foreldelse etter lov 18. mai 1979 nr. 18.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Blir partene ikke enige om hvilken erstatning som skal gis, avgjøres spørsmålet ved rettslig skjønn. Skjønnet begjæres av staten. Dette skal gjøres senest 6 måneder etter at fristen i første ledd er løpt ut. Lov 1. juni 1917 nr. 1 om skjønn og ekspropriasjonssaker § 54 tredje ledd gjelder tilsvarende.</article> <article class="defaultP" margin-top="true">§ 20 b.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Økonomisk tap som følge av vedtak etter §§ 3, 5 og 18 tredje ledd i denne lov kan i samsvar med alminnelige rettsgrunnsetninger kreves erstattet av staten. Med mindre annet blir avtalt, avgjøres spørsmålet ved rettslig skjønn etter begjæring av en av partene innen ett år etter at vedtaket er kunngjort. Departementet kan forlenge fristen. Reglene i domstolsloven §§ 153 – 158 gjelder så langt de passer.</article> <article class="defaultP" margin-top="true">§ 20 c.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Når en eiendom som helt eller delvis omfattes av vedtak etter denne lov ikke lenger kan utnyttes på regningssvarende måte, kan eieren kreve den innløst av staten. Med mindre annet blir avtalt, avgjøres spørsmålet om vilkårene for innløsning er til stede ved rettslig skjønn som fastsetter erstatningen. Begjæring om rettslig skjønn må settes fram innen ett år etter at vedtaket om vern <i>er</i> kunngjort. Tredje og fjerde punktum i § 20 b gjelder tilsvarende.</article> <article class="defaultP" margin-top="true">Nåværende §§ 21 til 25 skal stå i nytt kapittel med slik overskrift:</article><span class="futuretitle" data-absoluteaddress="/kapittel/1/foreslåttittel/3/" id="kapittel-1-foreslåttittel-3">Kap. VIII. Forskjellige bestemmelser</span></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-02-15-2/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft straks.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Loven får ikke anvendelse i saker hvor hovedforhandlingen i skjønnet er påbegynt før loven trer ikraft Det samme gjelder ved ny behandling av skjønn som etter anke eller klage er opphevet eller hjemvist. Ved overskjønn er det tidspunktet for hovedforhandlingen i overskjønnet som er avgjørende.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Blir behandlingen av et skjønn delt opp, er det tidspunktet for særskilt hovedforhandling i det enkelte delskjønn som er avgjørende.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Fristen etter § 20 a første ledd utløper ikke i noe tilfelle før et halvt år etter lovens ikrafttreden.</article></section></main></body></html>