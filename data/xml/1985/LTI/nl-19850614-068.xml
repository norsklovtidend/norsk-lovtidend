<!DOCTYPE html><html lang="no"><head><title>Lov om oppdrett av fisk, skalldyr m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">LOV-1985-06-14-68</dd><dt class="dokid">DokumentID</dt><dd class="dokid">LTI/lov/1985-06-14-68</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 11</dd><dt class="dateInForce">I kraft fra</dt><dd class="dateInForce">1985-08-17</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-15-19</li><li>lov/1959-10-23-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-07-17</dd><dt class="titleShort">Korttittel</dt><dd class="titleShort">Oppdrettsloven</dd><dt class="title">Tittel</dt><dd class="title">Lov om oppdrett av fisk, skalldyr m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.53 (1984–1985), Innst.O.nr.94 (1984–1985) og Besl.O.nr.95 (1984–1985). Odels- og Lagtingsvedtak henholdsvis 23. og 30. mai 1985. Fremmet av Fiskeridepartementet.</dd><dt class="refid">RefID</dt><dd class="refid">lov/1985-06-14-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om oppdrett av fisk, skalldyr m.v.<ul class="tocSubUl"><li>Kap. I. Formål og virkeområde<ul class="tocSubUl"><li>§ 1. (lovens formål)</li><li>§ 2. (lovens virkeområde)</li></ul></li><li>Kap. II. Konsesjonsplikt<ul class="tocSubUl"><li>§ 3. (virksomhet som krever tillatelse)</li><li>§ 4. (tillatelsens innhold)</li><li>§ 5. (ufravikelig vilkår)</li><li>§ 6. (matfiskoppdrett av laks og ørret)</li><li>§ 7. (oppdrett av skalldyr og matfisk av andre arter enn laks og ørret)</li><li>§ 8. (klekking av rogn og produksjon av settefisk, samt av yngel av andre organismer)</li></ul></li><li>Kap. III. Forskjellige bestemmelser<ul class="tocSubUl"><li>§ 9. (gjenfangstrett)</li><li>§ 10. (opplysningsplikt)</li><li>§ 11. (bortfall av tillatelse)</li><li>§ 12. (unntak fra lovens bestemmelser)</li><li>§ 13. (forskrifter)</li><li>§ 14. (straffeansvar)</li></ul></li><li>Kap. IV. Ikrafttredelse. Oppheving og endring av andre lover<ul class="tocSubUl"><li>§ 15. (ikrafttredelse)</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1985-06-14-68" id="dokument"><h1>Lov om oppdrett av fisk, skalldyr m.v.</h1><article class="defaultP" data-text-size="small">Opphevelse av lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 15. mai 1981 nr. 19 ora bygging av anlegg m.v. for klekking av rogn og for oppdrett av fisk og skalldyr.</article></article></li></ul></article><article class="defaultP" data-text-size="small">Endring i lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/2/" id="punkt-2"><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 23. oktober 1959 nr. 3 om oreigning av fast eigedom.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-06-14-68/KAPITTEL_1" data-partID="k1"><h2>Kap. I. Formål og virkeområde</h2><article class="legalArticle" data-lovdata-URL="LTI/lov/1985-06-14-68/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(lovens formål)</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med loven er å bidra til at oppdrettsnæringen kan få en balansert utvikling og bli en lønnsom og livskraftig distriktsnæring.</article></article><article class="legalArticle" data-lovdata-URL="LTI/lov/1985-06-14-68/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(lovens virkeområde)</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Loven gjelder for oppdrettsvirksomhet i ferskvann, brakkvann og saltvann.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Med oppdrett menes i loven all virksomhet der en forer eller behandler fisk og skalldyr med sikte på konsum, for, reproduksjon, utsetting, forskning eller undervisning.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Departementet avgjør i tvilstilfelle hva som skal anses som oppdrett etter annet ledd.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-06-14-68/KAPITTEL_2" data-partID="k2"><h2>Kap. II. Konsesjonsplikt</h2><article class="legalArticle" data-lovdata-URL="LTI/lov/1985-06-14-68/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(virksomhet som krever tillatelse)</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Uten tillatelse av departementet må ingen bygge, innrede, utvide, erverve, drive, eie eller inneha majoritetsinteresser i anlegg for oppdrett av fisk og skalldyr. Oppdrett på annen måte en ved anleggsdrift kan heller ingen drive uten tillatelse.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Anlegg for klekking av rogn og for oppdrett av fisk og skalldyr som ikke var konsesjonspliktig i henhold til midlertidig lov av 8. juni 1973 nr. 48 om bygging, innredning, etablering og utvidelse av anlegg for klekking av rogn og for oppdrett av fisk, og som ble registret i forbindelse med nevnte lovs ikrafttredelse, kan ikke fortsette sin virksomhet uten tillatelse. Det samme gjelder anlegg som er blitt registrert i medhold av § 6 annet ledd i forskrifter av 10. januar 1975 om anlegg for klekking av rogn og oppdrett av fisk.</article></article><article class="legalArticle" data-lovdata-URL="LTI/lov/1985-06-14-68/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(tillatelsens innhold)</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Tillatelse etter § 3 gis for bestemte lokaliteter og med de størrelsesbegrensninger som er fastsatt til enhver tid.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Tillatelsen gjelder for bestemt art fisk eller skalldyr og for bestemt virksomhet. Tillatelse gis til en eller flere bestemte personer, selskaper, foreninger eller stiftelser eller til staten, en kommune eller annen offentlig innretning.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Ny tillatelse må innhentes dersom forhold nevnt i første eller annet ledd endres.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Departementet kan bestemme at også endringer i de underliggende forhold, så som eiersammensetningen i selskaper m.v. som har tillatelse i medhold av § 6 må godkjennes, dersom endringen vil være i strid med paragrafens annet ledd, punkt b.</article></article><article class="legalArticle" data-lovdata-URL="LTI/lov/1985-06-14-68/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(ufravikelig vilkår)</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Tillatelse etter § 3 skal ikke gis dersom anlegget:<ul class="defaultList"><li data-li-identifier="(1)" data-name="(1)"><article class="listArticle" data-absoluteaddress="/kapittel/2/paragraf/3/ledd/1/punkt/1/" id="kapittel-2-paragraf-3-ledd-1-punkt-1"><span class="data-originalId">(1)</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1">vil volde fare for utbredelse av sykdom på fisk eller skalldyr,</article></article></li><li data-li-identifier="(2)" data-name="(2)"><article class="listArticle" data-absoluteaddress="/kapittel/2/paragraf/3/ledd/1/punkt/2/" id="kapittel-2-paragraf-3-ledd-1-punkt-2"><span class="data-originalId">(2)</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/" id="kapittel-2-paragraf-3-ledd-1-punkt-2-ledd-1">vil volde fare for forurensning,</article></article></li><li data-li-identifier="(3)" data-name="(3)"><article class="listArticle" data-absoluteaddress="/kapittel/2/paragraf/3/ledd/1/punkt/3/" id="kapittel-2-paragraf-3-ledd-1-punkt-3"><span class="data-originalId">(3)</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/" id="kapittel-2-paragraf-3-ledd-1-punkt-3-ledd-1">har en klart uheldig plassering i forhold til det omkringliggende miljø eller lovlig ferdsel eller annen utnytting av området.</article></article></li></ul></article></article><article class="legalArticle" data-lovdata-URL="LTI/lov/1985-06-14-68/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(matfiskoppdrett av laks og ørret)</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Departementet fastsetter hvor mange tillatelser til matfiskoppdrett av laks og ørret som skal tildeles og gir retningslinjer for tildelingen, herunder hvilke distrikter som bør prioriteres.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Ved tildeling av tillatelse etter § 3 for matfiskoppdrett av laks og ørret av alle arter skal det særlig legges vekt på:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/4/ledd/2/punkt/1/" id="kapittel-2-paragraf-4-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/4/ledd/2/punkt/1/ledd/1/" id="kapittel-2-paragraf-4-ledd-2-punkt-1-ledd-1">at virksomheten medvirker til en positiv utvikling i distriktet for næringen,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/4/ledd/2/punkt/2/" id="kapittel-2-paragraf-4-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/4/ledd/2/punkt/2/ledd/1/" id="kapittel-2-paragraf-4-ledd-2-punkt-2-ledd-1">at oppdrettsnæringen såvidt mulig får en eierstruktur der majoriteten av eierinteressene i anlegget innehas av en eller flere bestemte personer eller juridisk person, med lokal tilknytting, jf. § 4 annet ledd,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/4/ledd/2/punkt/3/" id="kapittel-2-paragraf-4-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/4/ledd/2/punkt/3/ledd/1/" id="kapittel-2-paragraf-4-ledd-2-punkt-3-ledd-1">at oppdretterne har den nødvendige faglige kompetanse.</article></article></li></ul></article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Uten at det foreligger særlige hensyn, kan ingen inneha majoritetsinteresser i mer enn ett anlegg.</article></article><article class="legalArticle" data-lovdata-URL="LTI/lov/1985-06-14-68/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(oppdrett av skalldyr og matfisk av andre arter enn laks og ørret)</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Tillatelse etter § 3 til oppdrett av skalldyr og av andre arter enn laks og ørret, skal gis dersom bestemmelsene i § 1 og § 5 ikke er til hinder for det.</article></article><article class="legalArticle" data-lovdata-URL="LTI/lov/1985-06-14-68/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(klekking av rogn og produksjon av settefisk, samt av yngel av andre organismer)</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Tillatelse etter § 3 til anlegg for klekking av rogn og for produksjon av settefisk, samt av yngel av andre organismer skal gis dersom bestemmelsene i § 1 og § 5 ikke er til hinder for det.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1985-06-14-68/KAPITTEL_3" data-partID="k3"><h2>Kap. III. Forskjellige bestemmelser</h2><article class="legalArticle" data-lovdata-URL="LTI/lov/1985-06-14-68/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(gjenfangstrett)</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Det er forbudt for andre enn eier av anlegg med tillatelse etter § 3 å foreta gjenfangst av fisk og skalldyr som ikke lenger er innsperret og befinner seg i fri tilstand i nærheten av anlegget.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Gjenfangstretten kan utøves i inntil 14 dager etter rømming. Gjenfangstretten gjelder selv om det er fastsatt fredningstid for tilsvarende arter.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Enhver som utøver gjenfangstretten har rett til å fortøye redskap i land, når slik fortøyning skjer i rimelig avstand fra bebodd bygning og uten utilbørlig fortrengsel eller ulempe for andre.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Departementet kan ved forskrift begrense gjenfangstretten til bestemte arter, og fastsetter bestemmelser om hvilke redskaper som kan nyttes til gjenfangst og om avgrensning av gjenfangstområdet.</article></article><article class="legalArticle" data-lovdata-URL="LTI/lov/1985-06-14-68/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(opplysningsplikt)</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Enhver som har eller søker om tillatelse, plikter å gi de opplysninger som er nødvendig for at myndighetene skal kunne utføre sine gjøremål etter denne lov. Opplysningene kan kreves gitt skriftlig eller muntlig innen den frist som departementet fastsetter.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Vedkommende myndighet skal ha adgang til sted eller anlegg som loven gjelder for, og skal kunne foreta de undersøkelser som er nødvendige for å kunne utføre sine gjøremål etter loven.</article></article><article class="legalArticle" data-lovdata-URL="LTI/lov/1985-06-14-68/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(bortfall av tillatelse)</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Tillatelse etter § 3 kan trekkes tilbake dersom anlegget volder eller innebærer fare for å volde, vesentlig skade av art som nevnt i § 5 nr. 1 og nr. 2. Det samme gjelder dersom anlegget kommer vesentlig i strid med vilkåret i § 5 nr. 3. Tillatelsen kan ikke trekkes tilbake dersom skaden kan utbedres eller plasseringen endres etter pålegg fra myndighetene.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Departementet kan gi forskrifter om at tillatelsen skal bortfalle eller kan trekkes tilbake dersom den ikke er nyttet innen en viss frist, eller dersom tillatelsen bare har vært nyttet i begrenset grad i løpet av et nærmere tidsrom.</article></article><article class="legalArticle" data-lovdata-URL="LTI/lov/1985-06-14-68/§12" data-name="§12" data-partID="§12" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(unntak fra lovens bestemmelser)</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Kongen kan ved forskrift bestemme at oppdrett av bestemte arter og til bestemte formål skal være unntatt § 6 i loven.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Departementet kan unnta fra loven mindre anlegg som etableres uten ervervsmessig formål.</article></article><article class="legalArticle" data-lovdata-URL="LTI/lov/1985-06-14-68/§13" data-name="§13" data-partID="§13" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(forskrifter)</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Departementet kan gi nærmere forskrifter til utfylling og gjennomføring av reglene i loven, herunder om anleggenes størrelse og krav til faglig kompetanse.</article></article><article class="legalArticle" data-lovdata-URL="LTI/lov/1985-06-14-68/§14" data-name="§14" data-partID="§14" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">(straffeansvar)</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Den som forsettlig eller uaktsomt overtrer bestemmelser gitt i eller med hjemmel i loven straffes med bøter. På samme måte straffes medvirkning og forsøk.</article><article class="legalP" data-absoluteaddress="/kapittel/3/paragraf/6/ledd/2/" id="kapittel-3-paragraf-6-ledd-2">Er overtredelsen foretatt av noen som har handlet på vegne av et selskap eller en annen sammenslutning, en stiftelse eller offentlig virksomhet, unntatt staten, kan bøtestraff ilegges virksomheten som sådan. Ved utmålingen av straff etter leddet her skal det særlig legges vekt på om overtredelsen er foretatt for å fremme virksomhetens interesser og om virksomheten har hatt fordel av overtredelsen.</article><article class="legalP" data-absoluteaddress="/kapittel/3/paragraf/6/ledd/3/" id="kapittel-3-paragraf-6-ledd-3">I forskrift som utferdiges i medhold av loven, kan det fastsettes at overtredelse av forskrifter ikke medfører straff.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1985-06-14-68/KAPITTEL_4" data-partID="k4"><h2>Kap. IV. Ikrafttredelse. Oppheving og endring av andre lover</h2><article class="legalArticle" data-lovdata-URL="LTI/lov/1985-06-14-68/§15" data-name="§15" data-partID="§15" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">(ikrafttredelse)</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/1/punkt/1/" id="kapittel-4-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/1/punkt/1/ledd/1/" id="kapittel-4-paragraf-1-punkt-1-ledd-1">Loven trer i kraft fra den tid Kongen bestemmer.</article><article class="legalP" data-absoluteaddress="/kapittel/4/paragraf/1/punkt/1/ledd/2/" id="kapittel-4-paragraf-1-punkt-1-ledd-2">Fra samme tid oppheves lov av 15. mai 1981 nr, 19 om bygging m.v. av anlegg for klekking av rogn og for oppdrett av fisk og skalldyr.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/1/punkt/2/" id="kapittel-4-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/1/punkt/2/ledd/1/" id="kapittel-4-paragraf-1-punkt-2-ledd-1">Forskrifter og vedtak fattet med hjemmel i lov av 8. juni 1973 nr. 48 om bygging, innredning, etablering og utvidelse av anlegg for klekking av rogn og oppdrett av fisk, forskrifter og vedtak fattet i medhold av lov av 15. mai 1981 nr. 19 ombygging m.v. av anlegg for klekking av rogn, og for oppdrett av fisk og skalldyr skal stå ved makt inntil de blir endret eller opphevet.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/1/punkt/3/" id="kapittel-4-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/1/punkt/3/ledd/1/" id="kapittel-4-paragraf-1-punkt-3-ledd-1">Fra lovens ikrafttreden gjøres følgende endring i andre lover:</article><article class="legalP" data-absoluteaddress="/kapittel/4/paragraf/1/punkt/3/ledd/2/" id="kapittel-4-paragraf-1-punkt-3-ledd-2">Lov av 23. oktober 1959 nr. 3 om Oreigning av fast eigedom § 2 nr. 28 skal lyde:</article><article class="legalP" data-absoluteaddress="/kapittel/4/paragraf/1/punkt/3/ledd/3/" id="kapittel-4-paragraf-1-punkt-3-ledd-3">Fiske, fangst av sjødyr, akvakultur og verksemd i samband med slikt, medrekna undervisning, forsking og utvikling.</article></article></li></ul></article></section></main></body></html>