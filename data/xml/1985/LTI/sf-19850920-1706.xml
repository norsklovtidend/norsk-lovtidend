<!DOCTYPE html><html lang="no"><head><title>Delegering av myndighet til Finansdepartementet etter lov om verdipapirhandel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1985-09-20-1706</dd><dt class="dokid">DokumentID</dt><dd class="dokid">LTI/forskrift/1985-09-20-1706</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 17</dd><dt class="dateInForce">I kraft fra</dt><dd class="dateInForce">1985-11-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61</li></ul></dd><dt class="dateOfPublication">Kunngjort</dt><dd class="dateOfPublication">1985-10-14</dd><dt class="title">Tittel</dt><dd class="title">Delegering av myndighet til Finansdepartementet etter lov om verdipapirhandel.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 20. september 1985. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1985-09-20-1706</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til Finansdepartementet etter lov om verdipapirhandel.</li></ul></dd></dl></header><main class="documentBody" data-lovdata-URL="LTI/forskrift/1985-09-20-1706" id="dokument"><h1>Delegering av myndighet til Finansdepartementet etter lov om verdipapirhandel.</h1><article class="legalP" data-absoluteaddress="/ledd/1/" id="ledd-1">Kongens myndighet etter lov 14. juni 1985 nr. 61 om verdipapirhandel, på følgende områder delegeres til Finansdepartementet:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">§ 1 annet ledd om at Kongen kan bestemme at en eller flere av lovens bestemmelser skal gis anvendelse på andeler i andre selskaper eller foretak</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">§ 4 annet ledd annet punktum om at Kongen kan tillate andre enn fondsmeglerforetak å medvirke som mellommann ved omsetning av obligasjoner</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">§ 8 annet ledd første punktum om at Kongen kan pålegge foretak eller institusjoner med ansatte som i stilling får kunnskap om fortrolig selskapsinformasjon, å gi melding om slike ansattes verdipapirhandel til Verdipapirkontrollen og Børskomiteen;</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">§ 8 annet ledd annet punktum om at Kongen fastsetter hvilke ansatte og hvilke verdipapirer meldeplikten gjelder;</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">§ 8 tredje ledd første punktum om at Kongen kan gi forskrifter om foretaks, institusjoners og ansattes meldeplikt etter bestemmelsene i paragrafen;</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">§ 8 tredje ledd annet punktum om at Kongen kan bestemme at visse foretak skal være unntatt fra hovedregelen om meldepliktig verdipapirhandel i første ledd;</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">§ 9 femte ledd om at Kongen kan gi forskrifter om opplysninger i og utforming av tegningsinnbydelse, prospekter o.s.v.;</article></article></li><li data-li-identifier="8." data-name="8."><article class="listArticle" data-absoluteaddress="/ledd/1/punkt/8/" id="ledd-1-punkt-8"><span class="data-originalId">8.</span><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">§ 14 annet ledd om at Kongen kan gi fondsmeglerforetak tillatelse til å opprette filial eller datterselskap i utlandet;</article></article></li><li data-li-identifier="9." data-name="9."><article class="listArticle" data-absoluteaddress="/ledd/1/punkt/9/" id="ledd-1-punkt-9"><span class="data-originalId">9.</span><article class="legalP" data-absoluteaddress="/ledd/1/punkt/9/ledd/1/" id="ledd-1-punkt-9-ledd-1">§ 20 annet ledd første punktum om at Kongen kan fastsette forskrifter for den samlede anskaffelsesverdi av den beholdning av verdipapirer et fondsmeglerforetak til enhver tid kan ha;</article></article></li><li data-li-identifier="10." data-name="10."><article class="listArticle" data-absoluteaddress="/ledd/1/punkt/10/" id="ledd-1-punkt-10"><span class="data-originalId">10.</span><article class="legalP" data-absoluteaddress="/ledd/1/punkt/10/ledd/1/" id="ledd-1-punkt-10-ledd-1">§ 20 annet ledd annet punktum om at Kongen kan fastsette forskrifter for fondsmeglerforetakenes opplysninger til Verdipapirkontrollen vedrørende verdipapirhandel for egen regning;</article></article></li><li data-li-identifier="11." data-name="11."><article class="listArticle" data-absoluteaddress="/ledd/1/punkt/11/" id="ledd-1-punkt-11"><span class="data-originalId">11.</span><article class="legalP" data-absoluteaddress="/ledd/1/punkt/11/ledd/1/" id="ledd-1-punkt-11-ledd-1">§ 20 tredje ledd annet punktum om at Kongen kan ved forskrift gjøre unntak om kravet om bruk av motmegler ved fondsmeglerforetakenes egenhandel;</article></article></li><li data-li-identifier="12." data-name="12."><article class="listArticle" data-absoluteaddress="/ledd/1/punkt/12/" id="ledd-1-punkt-12"><span class="data-originalId">12.</span><article class="legalP" data-absoluteaddress="/ledd/1/punkt/12/ledd/1/" id="ledd-1-punkt-12-ledd-1">§ 23 første ledd annet punktum om at Kongen ved forskrift eller i det enkelte tilfelle kan treffe vedtak om organiseringen av den delen av fondsmeglerforetakets virksomhet som ikke er fondsmegling;</article></article></li><li data-li-identifier="13." data-name="13."><article class="listArticle" data-absoluteaddress="/ledd/1/punkt/13/" id="ledd-1-punkt-13"><span class="data-originalId">13.</span><article class="legalP" data-absoluteaddress="/ledd/1/punkt/13/ledd/1/" id="ledd-1-punkt-13-ledd-1">§ 24 annet ledd om at Kongen i særlige tilfelle kan gjøre unntak fra forbudet mot at fondsmegler og andre ansatte har tillitsverv i børsnoterte foretak og forvaltningsselskap for aksjefond;</article></article></li><li data-li-identifier="14." data-name="14."><article class="listArticle" data-absoluteaddress="/ledd/1/punkt/14/" id="ledd-1-punkt-14"><span class="data-originalId">14.</span><article class="legalP" data-absoluteaddress="/ledd/1/punkt/14/ledd/1/" id="ledd-1-punkt-14-ledd-1">§ 25 tredje ledd første punktum om at Kongen kan gi forskrifter om fondsmeglerforetakenes deltagelse i garantistillelse ved emisjoner;</article></article></li><li data-li-identifier="15." data-name="15."><article class="listArticle" data-absoluteaddress="/ledd/1/punkt/15/" id="ledd-1-punkt-15"><span class="data-originalId">15.</span><article class="legalP" data-absoluteaddress="/ledd/1/punkt/15/ledd/1/" id="ledd-1-punkt-15-ledd-1">§ 25 tredje ledd annet punktum om at Kongen kan gi forskrifter om salg av verdipapirer som et fondsmeglerforetak har måttet overta som følge av garantistillelse;</article></article></li><li data-li-identifier="16." data-name="16."><article class="listArticle" data-absoluteaddress="/ledd/1/punkt/16/" id="ledd-1-punkt-16"><span class="data-originalId">16.</span><article class="legalP" data-absoluteaddress="/ledd/1/punkt/16/ledd/1/" id="ledd-1-punkt-16-ledd-1">§ 27 annet ledd om at Kongen kan fastsette forskrifter om fondsmeglerforetakets plikt til å gi børsen opplysninger om dets omsetning utenfor børs av børsnoterte verdipapirer;</article></article></li><li data-li-identifier="17." data-name="17."><article class="listArticle" data-absoluteaddress="/ledd/1/punkt/17/" id="ledd-1-punkt-17"><span class="data-originalId">17.</span><article class="legalP" data-absoluteaddress="/ledd/1/punkt/17/ledd/1/" id="ledd-1-punkt-17-ledd-1">§ 52 fjerde ledd om at Kongen fastsetter forskrifter om frister for partenes ytelser og</article></article></li><li data-li-identifier="18." data-name="18."><article class="listArticle" data-absoluteaddress="/ledd/1/punkt/18/" id="ledd-1-punkt-18"><span class="data-originalId">18.</span><article class="legalP" data-absoluteaddress="/ledd/1/punkt/18/ledd/1/" id="ledd-1-punkt-18-ledd-1">§ 63 tredje ledd om at Kongen fastsetter nærmere overgangsregler.</article></article></li></ul></article></main></body></html>