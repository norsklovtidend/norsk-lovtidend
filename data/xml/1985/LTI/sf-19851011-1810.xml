<!DOCTYPE html><html lang="no"><head><title>Forskrift om postforkynning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1985-10-11-1810</dd><dt class="dokid">DokumentID</dt><dd class="dokid">LTI/forskrift/1985-10-11-1810</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 18</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§163a</li></ul></dd><dt class="dateOfPublication">Kunngjort</dt><dd class="dateOfPublication">1985-10-31</dd><dt class="title">Tittel</dt><dd class="title">Forskrift om postforkynning.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 11. oktober 1985 i medhold av lov av 13. august 1915 nr. 5 om domstolene § 163 a. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1985-10-11-1810</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om postforkynning.<ul class="tocSubUl"><li>Forskriftenes område.<ul class="tocSubUl"><li>§ 1. Hva forskriftene gjelder</li><li>§ 2. Hvilke myndigheter omfattes</li></ul></li><li>Framgangsmåte<ul class="tocSubUl"><li>§ 3. Forkynningsinstans</li><li>§ 4. Hovedregler</li><li>§ 5. Unntak fra hovedregel</li><li>§ 6. Nærmere om forsendelsen</li></ul></li><li>Forkynningstidspunktet<ul class="tocSubUl"><li>§ 7. Fastsettelse av forkynningstidspunktet</li><li>§ 8. Endring av forkynningstidspunktet</li></ul></li><li>Diverse bestemmelser.<ul class="tocSubUl"><li>§ 9. Veiledning fra forliksrådet om oppfriskning i særlige tilfeller</li><li>§ 10. Domstollovens regler</li><li>§ 11. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1985-10-11-1810" id="dokument"><h1>Forskrift om postforkynning.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-10-11-1810/KAPITTEL_1" data-partID="k1"><h2>Forskriftenes område.</h2><article class="legalArticle" data-lovdata-URL="LTI/forskrift/1985-10-11-1810/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriftene gjelder</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriftene gjelder forkynning av dokumenter ved bruk av brev i henhold til domstolloven § 163 a; såkalt postforkynning.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Disse forskrifter gjør ingen endring i de særregler om forkynning som finnes i spesiallovgivningen.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Forskriftene gjelder ikke ved forkynning utenfor Norge, men omfatter de dokumenter som mottas til forkynning fra fremmed stat. Forkynning skal i så tall skje i overensstemmelse med forskrifter om forkynning av utenlandske dokumenter i Norge av 12. september 1969 § 1 første punktum.</article></article><article class="legalArticle" data-lovdata-URL="LTI/forskrift/1985-10-11-1810/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hvilke myndigheter omfattes</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">De alminnelige domstoler, jordskifterettene, vergemålsrettene, påtalemyndighetene, namsmenn, lensmenn og fylkesmenn omfattes av ordningen, jf. domstolloven § 163 a annet ledd.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-10-11-1810/KAPITTEL_2" data-partID="k2"><h2>Framgangsmåte</h2><article class="legalArticle" data-lovdata-URL="LTI/forskrift/1985-10-11-1810/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forkynningsinstans</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">De myndigheter som omfattes av ordningen skal selv forkynne sine dokumenter dersom ikke annet er bestemt (se §§ 5 c og 5 d).</article></article><article class="legalArticle" data-lovdata-URL="LTI/forskrift/1985-10-11-1810/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Hovedregler</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Postforkynning av dokumenter skal som hovedregel foretas ved at dokumentene sendes i vanlig brev vedlagt mottakskvittering for utfylling og retur; samt frankert svarkonvolutt. Når det anses hensiktsmessig kan forkynningen sendes rekommandert uten mottakskvittering.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Alle forliksrådsdokumenter skal som hovedregel forkynnes i vanlig brev uten mottakskvittering. Forliksrådet kan forkynne ved rekommandert brev eller ved vanlig brev vedlagt mottakskvittering dersom særlige hensyn tilsier det.</article></article><article class="legalArticle" data-lovdata-URL="LTI/forskrift/1985-10-11-1810/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra hovedregel</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/3/punkt/1/" id="kapittel-2-paragraf-3-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/3/punkt/1/ledd/1/" id="kapittel-2-paragraf-3-punkt-1-ledd-1">Ved forkynning overfor advokater og offentlige myndigheter kan man, når det anses hensiktsmessig, forkynne i henhold til reglene i domstolloven § 179.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/3/punkt/2/" id="kapittel-2-paragraf-3-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/3/punkt/2/ledd/1/" id="kapittel-2-paragraf-3-punkt-2-ledd-1">Dom i straffesak skal normalt forkynnes ved stevnevitne eller ansatt i politiet dersom forkynningen ikke har funnet sted i rettsmøte.</article><article class="legalP" data-absoluteaddress="/kapittel/2/paragraf/3/punkt/2/ledd/2/" id="kapittel-2-paragraf-3-punkt-2-ledd-2">Når vedkommende myndighet finner det hensiktsmessig, kan dom i straffesak likevel forkynnes ved vanlig brev vedlagt mottakskvittering. Dersom kvitteringen ikke er returnert innen 1 uke etter den fastsatte forkynningsdatoen, skal forkynning ved stevnevitne foretas.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/3/punkt/3/" id="kapittel-2-paragraf-3-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/3/punkt/3/ledd/1/" id="kapittel-2-paragraf-3-punkt-3-ledd-1">Stevnevitneforkynning skal ellers bare brukes dersom postforkynning ikke har nådd fram, eller det foreligger særlige forhold som gjør det mest hensiktsmessig å benytte stevnevitneforkynning.</article><article class="legalP" data-absoluteaddress="/kapittel/2/paragraf/3/punkt/3/ledd/2/" id="kapittel-2-paragraf-3-punkt-3-ledd-2">At postforkynning ikke har nådd fram inkluderer de tilfellene hvor mottakskvittering ikke returneres innen rimelig tid, eller hvor et rekommandert brev kommer i retur uavhentet. I så fall anses ikke forkynning for å ha skjedd, og forkynningstidspunktet skal fastsettes på ny til tidspunktet for stevnevitneforkynningen.</article></article></li></ul></article><article class="legalArticle" data-lovdata-URL="LTI/forskrift/1985-10-11-1810/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Nærmere om forsendelsen</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Ved hver postforkynning skal det fylles ut og vedlegges et særskilt forkynningsskjema utarbeidet av Justisdepartementet. Den forkynnende myndighet kan i stedet nytte egne skjemaet dersom de inneholder tilsvarende opplysninger. Disse skjemaene skal 1 så fall godkjennes av Justisdepartementet før de benyttes.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Forkynningen skal sendes i lukket konvolutt som påføres en oppfordring om at den straks skal returneres til avsender dersom adressaten ikke bor på den oppgitte adresse. Påskriftene skal ha følgende ordlyd:</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">«Brevet må straks returneres dersom adressaten ikke bor på den oppgitte adresse.»</article><article class="legalP" data-absoluteaddress="/kapittel/2/paragraf/4/ledd/4/" id="kapittel-2-paragraf-4-ledd-4">Ved rekommandert forkynning skal det angis en særskilt liggefrist på konvoluttens forside, normalt 14 dager fra den dag brevet postlegges.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1985-10-11-1810/KAPITTEL_3" data-partID="k3"><h2>Forkynningstidspunktet</h2><article class="legalArticle" data-lovdata-URL="LTI/forskrift/1985-10-11-1810/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fastsettelse av forkynningstidspunktet</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Forkynningstidspunktet skal fastsettes til 5 dager fra den dag brevet postlegges.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Denne dato gjelder som forkynningstidspunkt selv om brevet kommer fram tidligere. Hvis særlige grunner foreligger, kan en tidligere eller senere dato fastsettes.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Forkynningsdatoen registreres hos myndigheten, eventuelt i myndighetens journal eller forkynningsprotokoll dersom slik føres. Datoen påføres også det dokumentet som forkynnes.</article></article><article class="legalArticle" data-lovdata-URL="LTI/forskrift/1985-10-11-1810/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Endring av forkynningstidspunktet</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Dersom adressaten godtgjør at han/hun ikke har kunnet gjøre seg kjent med dokumentet innen forkynningsdatoen, og vil påberope seg dette, må vedkommende straks si fra til den forkynnende myndighet. Årsaken til forsinkelsen skal oppgis. Forkynningsdatoen skal da settes til det tidspunkt da adressaten først kunne gjøre seg kjent med (eventuelt burde ha gjort seg kjent med) dokumentet. Endringen noteres hos myndigheten.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Eventuell motpart bør underrettes dersom forkynningstidspunktet endres.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Endring som nevnt i første ledd er ikke til hinder for at det senere kan reises tvist om hva som er rett forkynningstidspunkt</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1985-10-11-1810/KAPITTEL_4" data-partID="k4"><h2>Diverse bestemmelser.</h2><article class="legalArticle" data-lovdata-URL="LTI/forskrift/1985-10-11-1810/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Veiledning fra forliksrådet om oppfriskning i særlige tilfeller</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dersom det er avsagt Uteblivelsesdom i forliksrådet og det senere blir fastslått at innkallingen til møtet ikke er kommet fram til rette vedkommende i tide, skal dommen forkynnes på ny. I så fall er det siste forkynningstidspunkt som skal legges til grunn. I disse tilfeller skal det vedlegges et følgebrev utarbeidet av Justisdepartementet hvor det informeres om adgangen til oppfriskning.</article></article><article class="legalArticle" data-lovdata-URL="LTI/forskrift/1985-10-11-1810/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Domstollovens regler</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Med mindre annet er bestemt i domstolloven § 163 a kommer de øvrige bestemmelser i domstolloven kap. 9 til anvendelse så langt de passer.</article></article><article class="legalArticle" data-lovdata-URL="LTI/forskrift/1985-10-11-1810/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Disse forskrifter trer i kraft 1. januar 1986.</article></article></section></main></body></html>