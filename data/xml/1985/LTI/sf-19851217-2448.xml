<!DOCTYPE html><html lang="no"><head><title>Forskrift om transportstøtte i skogbruket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1985-12-17-2448</dd><dt class="dokid">DokumentID</dt><dd class="dokid">LTI/forskrift/1985-12-17-2448</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 6</dd><dt class="dateInForce">I kraft fra</dt><dd class="dateInForce">1985-12-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-07-25-3531</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-04-03</dd><dt class="title">Tittel</dt><dd class="title">Forskrift om transportstøtte i skogbruket.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 17. desember 1985.</dd><dt class="refid">RefID</dt><dd class="refid">forskrift/1985-12-17-2448</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om transportstøtte i skogbruket.<ul class="tocSubUl"><li>§ 1. Innledning</li><li>§ 2. Tilskuddsberettigede områder</li><li>§ 3. Beskrivelse av støtteordningen</li><li>§ 4. Søknad om tilskudd</li><li>§ 5. Utbetaling</li><li>§ 6. Tilbakebetaling</li><li>§ 7. Dispensasjon</li><li>§ 8. Klage</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-17-2448" id="dokument"><h1>Forskrift om transportstøtte i skogbruket.</h1><article class="legalArticle" data-lovdata-URL="LTI/forskrift/1985-12-17-2448/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innledning</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Transportstøtte i skogbruket skal være et avvirkningsfremmende tiltak. Formålet med støtteordningen er å stimulere interessen for kjøp av norsk virke fra områder hvor det på grunn av høye transportkostnader kan være vanskelig å få avsatt virke til norsk kjøper.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Statstilskudd til langtransport skal ikke virke slik at det hindrer lokal utnytting av skogsvirke.</article></article><article class="legalArticle" data-lovdata-URL="LTI/forskrift/1985-12-17-2448/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsberettigede områder</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ordningen omfatter fylkene Rogaland, Hordaland, Sogn og Fjordane, Møre og Romsdal, Nordland, Troms og Finnmark.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Enkelte sortimenter fra andre områder der avsetningsforholdene er spesielt vanskelige, kan innvilges transporttilskudd. Departementet avgjør dette det enkelte år.</article></article><article class="legalArticle" data-lovdata-URL="LTI/forskrift/1985-12-17-2448/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beskrivelse av støtteordningen</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Transportstøtte kan gis som:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Direkte tilskudd i kr pr. M<sup>3.</sup></article><article class="legalP" data-absoluteaddress="/paragraf/3/ledd/1/punkt/1/ledd/2/" id="paragraf-3-ledd-1-punkt-1-ledd-2">Direkte tilskudd pr. M<sup>3</sup> transportert virke kan gis til skogsvirke og flis hogd av skogsvirke.</article><article class="legalP" data-absoluteaddress="/paragraf/3/ledd/1/punkt/1/ledd/3/" id="paragraf-3-ledd-1-punkt-1-ledd-3">Det kan også gis tilskudd til transport av sekundærvirke fra skogbruksindustrien.</article><article class="legalP" data-absoluteaddress="/paragraf/3/ledd/1/punkt/1/ledd/4/" id="paragraf-3-ledd-1-punkt-1-ledd-4">Fylkesskogsjefen fastsetter tilskuddssatsene for de enkelte sortiment innenfor rammen av tildelt beløp. Tilskudd ut over 20 % av gjeldende virkespris for vedkommende sortiment, krever forhåndsgodkjenning av Landbruksdepartementet.</article><article class="legalP" data-absoluteaddress="/paragraf/3/ledd/1/punkt/1/ledd/5/" id="paragraf-3-ledd-1-punkt-1-ledd-5">Tilskudd skal vanligvis ikke innvilges til tømmertransport fra områder som inngår i kjøperbedriftens naturlige forsyningsområde.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Investeringstilskudd til anlegg som fører til en mer rasjonell og rimeligere langtransport.</article><article class="legalP" data-absoluteaddress="/paragraf/3/ledd/1/punkt/2/ledd/2/" id="paragraf-3-ledd-1-punkt-2-ledd-2">Fylkesskogsjefen kan med departementets godkjenning innvilge tilskudd til fellestiltak som sikrer avsetning fremmer rasjonell levering og fører til en rimeligere langtransport.</article></article></li></ul></article></article><article class="legalArticle" data-lovdata-URL="LTI/forskrift/1985-12-17-2448/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om tilskudd</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Søknad om direkte tilskudd i kr pr. M<sup>3.</sup></article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Tidligst mulig etter driftssesongens start, og innen 1. september, sender søkerne melding til fylkeslandbrukskontoret, skogbruksetaten, om hvilke områder som anses som vanskeligstilte ut fra en transportøkonomisk vurdering. Oppgaven skal også inneholde antatt kvantum og hvilke transportkostnader som kan påregnes fra disse områder.</article><article class="legalP" data-absoluteaddress="/paragraf/4/punkt/1/ledd/3/" id="paragraf-4-punkt-1-ledd-3">Fylkeslandbrukskontoret, skogbruksetaten, sender forhåndssøknadene med anbefalte forslag til Landbruksdepartementet innen 1. oktober. Disse oppgaver vil danne grunnlaget for rammetildelingen til fylket det enkelte år.</article><article class="legalP" data-absoluteaddress="/paragraf/4/punkt/1/ledd/4/" id="paragraf-4-punkt-1-ledd-4">Søknad om transportilskudd skrives på godkjent skjema M – 375 og sendes fylkeslandbrukskontoret, skogbruksetaten, i det fylket virket er transportert fra. Søknadsfrist er 15. oktober. Det omsøkte kvantum skal referere seg til foregående driftssesong.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Søknad om investeringstilskudd.</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">Søknad skrives på godkjent skjema M – 376 og sendes fylkeslandbrukskontoret, skogbruksetaten, i det fylket anlegget er planlagt bygd.</article><article class="legalP" data-absoluteaddress="/paragraf/4/punkt/2/ledd/3/" id="paragraf-4-punkt-2-ledd-3">Fylkesskogsjefen skal vurdere søknadene og avgi uttalelse før de sendes til departementet for avgjørelse.</article></article></li></ul></article><article class="legalArticle" data-lovdata-URL="LTI/forskrift/1985-12-17-2448/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fylkeslandbrukskontoret, skogbruksetaten, utbetaler transporttilskuddet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tilskudd pr. M<sup>3</sup> utbetales til den som har bekostet transporten. Investeringstilskudd utbetales til søkeren på grunnlag av godkjent regnskap.</article></article><article class="legalArticle" data-lovdata-URL="LTI/forskrift/1985-12-17-2448/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakebetaling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Direkte tilskudd kan kreves tilbakebetalt hvis det er gitt på grunnlag av feilaktige opplysninger.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Investeringstilskudd kan også kreves tilbakebetalt hvis betingelsene for å få tilskuddet ikke blir oppfylt.</article></article><article class="legalArticle" data-lovdata-URL="LTI/forskrift/1985-12-17-2448/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbruksdepartementet kan i særlige tilfelle dispensere fra bestemmelsene i disse forskrifter såfremt de ikke er fastsatt ved stortingsvedtak.</article></article><article class="legalArticle" data-lovdata-URL="LTI/forskrift/1985-12-17-2448/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vedtak truffet i medhold av disse forskrifter kan påklages etter kap. VI i lov av 10. februar 1967 om behandlingsmåten i forvaltningssaker (forvaltningsloven).</article></article><article class="legalArticle" data-lovdata-URL="LTI/forskrift/1985-12-17-2448/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft straks, og gjelder for virke som blir avvirket og transportert fra og med driftssesongen 1985/86. Samtidig oppheves midlertidige forskrifter for transportstøtte, fastsatt av Landbruksdepartementet 25. juli 1977.</article></article></main></body></html>