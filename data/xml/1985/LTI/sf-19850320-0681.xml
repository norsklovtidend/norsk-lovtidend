<!DOCTYPE html><html lang="no"><head><title>Forskrift om fastsetting av inntektsgrunnlag og utbetaling av sykepenger for fiskere og fangstmenn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1985-03-20-681</dd><dt class="dokid">DokumentID</dt><dd class="dokid">LTI/forskrift/1985-03-20-681</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 6</dd><dt class="dateInForce">I kraft fra</dt><dd class="dateInForce">1985-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§3-15</li></ul></dd><dt class="dateOfPublication">Kunngjort</dt><dd class="dateOfPublication">1985-04-22</dd><dt class="title">Tittel</dt><dd class="title">Forskrift om fastsetting av inntektsgrunnlag og utbetaling av sykepenger for fiskere og fangstmenn.</dd><dt class="refid">RefID</dt><dd class="refid">forskrift/1985-03-20-681</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsetting av inntektsgrunnlag og utbetaling av sykepenger for fiskere og fangstmenn.<ul class="tocSubUl"><li>Personkrets – Kollektiv tilleggstrygd<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>Utbetaling av sykepenger<ul class="tocSubUl"><li>§ 7.</li></ul></li><li>Opplysningsplikt<ul class="tocSubUl"><li>§ 8.</li></ul></li><li>Ikrafttreden<ul class="tocSubUl"><li>§ 9.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1985-03-20-681" id="dokument"><h1>Forskrift om fastsetting av inntektsgrunnlag og utbetaling av sykepenger for fiskere og fangstmenn.</h1><article class="legalP" data-absoluteaddress="/ledd/1/" id="ledd-1">I medhold av lov av 17. juni 1966 nr. 12 om folketrygd § 3-15 annet ledd, har Sosialdepartementet 20. mars 1985 fastsatt forskrift om fastsetting av inntektsgrunnlag og utbetaling av sykepenger for fiskere og fangstmenn.</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-03-20-681/KAPITTEL_1" data-partID="k1"><h2>Personkrets – Kollektiv tilleggstrygd</h2><article class="legalArticle" data-lovdata-URL="LTI/forskrift/1985-03-20-681/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Manntallsførte fiskere og fangstmenn som driver fiske eller fangst som hovednæring og omfattes av kollektiv tilleggstrygd for fiskere m.v., har rett til sykepenger etter bestemmelsene i disse forskrifter.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Som manntallsført fisker eller fangstmann regnes den som er tatt opp i det manntall som er opprettet i medhold av lov om rettledningstjenesten i fiskerinæringen.</article></article><article class="legalArticle" data-lovdata-URL="LTI/forskrift/1985-03-20-681/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Sykepenger ytes på grunnlag av antatt årlig arbeidsinntekt. Denne fastsettes på grunnlag av gjennomsnittet av den trygdedes siste tre pensjonspoengtall, jf. likevel § 3. Poengtallet omregnes til årsinntekt på grunnlag av folketrygdens grunnbeløp på det tidspunkt arbeidsuførheten inntrer.</article></article><article class="legalArticle" data-lovdata-URL="LTI/forskrift/1985-03-20-681/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Dersom den trygdede har startet opp sin yrkesaktivitet eller hatt avbrudd i yrkesaktiviteten på grunn av militærtjeneste, skolegang m.v., slik at den inntekt som framkommer etter § 2 ikke er representativ for den antatte årlige arbeidsinntekt, fastsettes inntekten ved skjønn. Det samme gjelder dersom den trygdede har endret yrke.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Inntektsgrunnlaget som fastsettes ved skjønn, skal ikke overstige fem ganger grunnbeløpet etter § 6-2.</article></article><article class="legalArticle" data-lovdata-URL="LTI/forskrift/1985-03-20-681/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Trygdet som har for lav årlig inntekt til å få fastsatt pensjonspoeng, men har høyere inntekt pr. år enn 50 prosent av grunnbeløpet etter lovens § 6-2, skal ha sykepenger etter den arbeidsinntekt han godtgjør å ha.</article></article><article class="legalArticle" data-lovdata-URL="LTI/forskrift/1985-03-20-681/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Dersom den trygdede også fyller vilkårene for rett til sykepenger etter folketrygdlovens § 3-4 bokstav a, ytes sykepenger etter forskriftene fastsatt med hjemmel i lovens § 3-4 annet ledd.</article></article><article class="legalArticle" data-lovdata-URL="LTI/forskrift/1985-03-20-681/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Rikstrygdeverket kan gi utfyllende bestemmelser om fastsettelsen av antatt årlig arbeidsinntekt etter disse regler.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-03-20-681/KAPITTEL_2" data-partID="k2"><h2>Utbetaling av sykepenger</h2><article class="legalArticle" data-lovdata-URL="LTI/forskrift/1985-03-20-681/§7" data-name="§7" data-partID="§7" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Sykepenger ytes med 100 prosent av inntektsgrunnlaget og utbetales for alle dager unntatt lørdager og søndager regnet fra og med den første hele dagen den trygdede er arbeidsufør på grunn av sykdom.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1985-03-20-681/KAPITTEL_3" data-partID="k3"><h2>Opplysningsplikt</h2><article class="legalArticle" data-lovdata-URL="LTI/forskrift/1985-03-20-681/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Trygdekontoret kan kreve at den trygdede legger fram opplysninger som gir grunnlag for fastsettelsen av den antatte årlige arbeidsinntekt.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1985-03-20-681/KAPITTEL_4" data-partID="k4"><h2>Ikrafttreden</h2><article class="legalArticle" data-lovdata-URL="LTI/forskrift/1985-03-20-681/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Disse forskrifter trer i kraft 1. april 1985.</article></article></section></main></body></html>