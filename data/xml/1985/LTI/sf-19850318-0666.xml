<!DOCTYPE html><html lang="no"><head><title>Forskrift om behandling og avgjørelse av krav om ytelser etter lov om folketrygd § 2-5 nr. 3 bokstav d og § 5-8.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:32</dd><dt class="legacyID">Datokode</dt><dd class="legacyID">FOR-1985-03-18-666</dd><dt class="dokid">DokumentID</dt><dd class="dokid">LTI/forskrift/1985-03-18-666</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 5</dd><dt class="dateInForce">I kraft fra</dt><dd class="dateInForce">1985-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li><li>lov/1966-06-17-12/§5-8</li><li>lov/1966-06-17-12/§14-5</li></ul></dd><dt class="dateOfPublication">Kunngjort</dt><dd class="dateOfPublication">1985-04-10</dd><dt class="title">Tittel</dt><dd class="title">Forskrift om behandling og avgjørelse av krav om ytelser etter lov om folketrygd § 2-5 nr. 3 bokstav d og § 5-8.</dd><dt class="refid">RefID</dt><dd class="refid">forskrift/1985-03-18-666</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om behandling og avgjørelse av krav om ytelser etter lov om folketrygd § 2-5 nr. 3 bokstav d og § 5-8.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-03-18-666" id="dokument"><h1>Forskrift om behandling og avgjørelse av krav om ytelser etter lov om folketrygd § 2-5 nr. 3 bokstav d og § 5-8.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 18. mars 1985 med hjemmel i lov om folketrygd av 17. juni 1966 § 14-5 nr. 2.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-03-18-666/KAPITTEL_1" data-partID="k1"><h2>I</h2><article class="legalArticle" data-lovdata-URL="LTI/forskrift/1985-03-18-666/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Krav om ytelser etter lov om folketrygd § 2-5 nr. 3 bokstav d behandles og avgjøres som fastsatt for øvrige krav om medisinsk stønad etter lovens kap. 2, jf. kap. 14.</article></article><article class="legalArticle" data-lovdata-URL="LTI/forskrift/1985-03-18-666/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Krav om ytelser etter lov om folketrygd § 5-8 settes fram som fastsatt i lovens § 14-2 nr. 1.</article></article><article class="legalArticle" data-lovdata-URL="LTI/forskrift/1985-03-18-666/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Trygdekontoret skal innhente opplysninger om medisinske og sosiale forhold som ligger til grunn for kravet ved uttalelse fra behandlende lege, sykehusavdeling, offentlig lege, helsesøster, skolemyndigheter, sosialkontor m.v., og kan herunder be om bistand fra fylkeslegekontoret. I alminnelighet bør det innhentes sosialrapport som beskriver virkningen av den trygdedes funksjonshemning, peker på muligheter for bedring av funksjonsevnen og vurderer eventuelle alternative løsninger i forhold til hverandre.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Kravet kan forelegges sosialstyret til uttalelse, jf. lov om folketrygd § 14-3 og forskrifter gitt i medhold av denne bestemmelse.</article></article><article class="legalArticle" data-lovdata-URL="LTI/forskrift/1985-03-18-666/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">I saker som avgjøres av fylkesnemnda, jf. § 5 skal sekretariatet, med mindre fylkesnemndas formann bestemmer noe annet, innhente fra fylkeslegekontoret en sosialmedisinsk vurdering av den trygdedes situasjon og de ytelser det er reist krav om. Fylkeslegekontoret kan herunder innhente supplerende uttalelser og vurderinger.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Fylkeslegekontoret skal i saker som nevnt i første ledd utarbeide forslag om hvilke ytelser som bør tilstås. Avviker forslaget vesentlig fra det krav som er fremmet, skal det forelegges den trygdede.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Så snart fylkeslegekontorets uttalelse er mottatt, sendes saken til fylkesnemnda med forslaget til vedtak.</article></article><article class="legalArticle" data-lovdata-URL="LTI/forskrift/1985-03-18-666/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Rikstrygdeverket avgjør krav om ytelser etter lov om folketrygd § 5-8. Bestemmelsene i lovens § 14-6, annet og tredje ledd gjelder tilsvarende.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-03-18-666/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse forskrifter trer i kraft 1. april 1985. Fra samme tid oppheves regler om behandling og avgjørelse av krav om ytelser etter lov om folketrygd, §§ 2-5 nr. 1 bokstav 1 og 5 – 8, jf. § 14-5 nr. 2, siste ledd, fastsatt 23. juni 1971 i medhold av daværende § 14-5 nr. 2, siste ledd i lov om folketrygd. '</article></section></main></body></html>