<!DOCTYPE html><html lang="no"><head><title>Forskrift om toll- og avgiftsfri innførsel av reiseutstyr og varer som innføres til tollområdet ombord i lystfartøyer, og om tollvesenets behandling av varer utover den toll- og avgiftsfrie kvote ombord i slike fartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-1985-04-15-847</dd><dt class="dokid">DokumentID</dt><dd class="dokid">LTI/forskrift/1985-04-15-847</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 7</dd><dt class="dateInForce">I kraft fra</dt><dd class="dateInForce">1985-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5</li><li>forskrift/1985-12-06-2107</li></ul></dd><dt class="dateOfPublication">Kunngjort</dt><dd class="dateOfPublication">1985-05-03</dd><dt class="title">Tittel</dt><dd class="title">Forskrift om toll- og avgiftsfri innførsel av reiseutstyr og varer som innføres til tollområdet ombord i lystfartøyer, og om tollvesenets behandling av varer utover den toll- og avgiftsfrie kvote ombord i slike fartøyer.</dd><dt class="refid">RefID</dt><dd class="refid">forskrift/1985-04-15-847</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om toll- og avgiftsfri innførsel av reiseutstyr og varer som innføres til tollområdet ombord i lystfartøyer, og om tollvesenets behandling av varer utover den toll- og avgiftsfrie kvote ombord i slike fartøyer.<ul class="tocSubUl"><li>§ 1. Definisjon.</li><li>§ 2. Toll- og avgiftsfritak.</li><li>§ 3. Meldeplikt.</li><li>§ 4. Behandling av varer utover de som kan innføres toll- og avgiftsfritt.</li><li>§ 5. Refusjonsordning for fortollede varer.</li><li>§ 6. Søknad om refusjon.</li><li>§ 7. Ekspedisjonsutgifter.</li><li>§ 8. Dispensasjonsadgang.</li><li>§ 9. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-04-15-847" id="dokument"><h1>Forskrift om toll- og avgiftsfri innførsel av reiseutstyr og varer som innføres til tollområdet ombord i lystfartøyer, og om tollvesenets behandling av varer utover den toll- og avgiftsfrie kvote ombord i slike fartøyer.</h1><article class="legalP" data-absoluteaddress="/ledd/1/" id="ledd-1">Toll- og avgiftsdirektoratet har 15. april 1985 med hjemmel i tolltariffens innledende bestemmelser § 11 nr. 4 og § 21 nr. 7, jf. Finansdepartementets forskrifter av 26. mai 1978 med senere endringer, samt gjeldende regler for refusjon av særavgifter og merverdiavgift, fastsatt følgende forskrift:</article><article class="legalArticle" data-lovdata-URL="LTI/forskrift/1985-04-15-847/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjon.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med «lystfartøyer» i denne forskrift forstås foruten private fritidsfartøyer også yrkesfartøyer når disse tidvis, f.eks. i ferier, nyttes til lystturer til/fra utlandet.</article></article><article class="legalArticle" data-lovdata-URL="LTI/forskrift/1985-04-15-847/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Toll- og avgiftsfritak.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Proviant og reiseutstyr m.v. som bringes med til tollområdet av reisende ombord i lystfartøyer, kan innføres toll- og avgiftsfritt i samme omfang som fastsatt i Finansdepartementets forskrifter av 26. mai 1978 med senere endringer (tollbestemmelser for reisende til Norge).</article></article><article class="legalArticle" data-lovdata-URL="LTI/forskrift/1985-04-15-847/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fører av lystfartøy som kommer fra eller er hjemmehørende i land utenfor Norden, plikter umiddelbart etter ankomst til tollområdet å gå til havn hvor det er stasjonert tollvesen og. gi melding om ankomsten og om medbrakte varer.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fører av lystfartøy av nettotonnasje under 30 tonn, som kommer fra og er hjemmehørende i et land i Norden, er ikke pålagt slik meldeplikt som anført i 1. ledd med mindre fartøyet medbringer varer utover det som er fastsatt i § 2 i denne forskrift, eller varer som er underlagt innførselsforbud eller spesielle restriksjoner (f.eks. levende dyr).</article></article><article class="legalArticle" data-lovdata-URL="LTI/forskrift/1985-04-15-847/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av varer utover de som kan innføres toll- og avgiftsfritt.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Varer utover de som kan innføres toll- og avgiftsfritt i henhold til § 2 i denne forskrift, skal fortolles, legges inn på godkjent lager for ufortollede varer eller gjenutføres til utlandet under tollvesenets kontroll.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fortolling av varer som er underlagt innførselsrestriksjoner/-forbud, kan bare finne sted mot fremleggelse av innførselstillatelse fra respektiv myndighet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved fortolling av varer ombord i utenlandske lystfartøyer, skal fartøyets navn samt vareeierens navn og bopelsadresse i hjemlandet påføres tollkvitteringen.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Medbrakte alkoholholdige drikkevarer kan fortolles i et kvantum av inntil 4 liter brennevin eller vin, og inntil 10 liter øl pr. person som har fylt 20 år.</article></article><article class="legalArticle" data-lovdata-URL="LTI/forskrift/1985-04-15-847/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Refusjonsordning for fortollede varer.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Toll og avgifter som i medhold av § 4, 1. ledd er betalt for varer medbrakt ombord i utenlandske lystfartøyer, kan på søknad tilbakebetales for de varer som av tollvesenet er attestert å være gjenutført til utlandet med samme fartøy.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tollvesenet på avreisestedet i Norge skal på anmodning gi datert attestasjon på fremlagt tollkvittering om fortollede varer som bringes med til utlandet i retur.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Utførsel fra tollområdet må finne sted umiddelbart etter at tollvesenet har gitt attestasjon.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Slik attestasjon kan også gis av tollmyndighet i første anløpshavn i annet nordisk land.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Attestasjon gis bare for varer i uåpnet emballasje. Refusjon tilstås ikke dersom det er gått over 1 år mellom innførsel (fortolling) og gjenutførsel av varene.</article></article><article class="legalArticle" data-lovdata-URL="LTI/forskrift/1985-04-15-847/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad om refusjon.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknad om refusjon av toll og avgifter sendes det tollsted som har foretatt fortollingen innen 3 -tre- måneder etter gjenutførsel (attestasjonsdato). Tollkvittering påført attestasjon må legges ved søknaden.</article></article><article class="legalArticle" data-lovdata-URL="LTI/forskrift/1985-04-15-847/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ekspedisjonsutgifter.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For tollekspedisjoner som er nevnt i §§ 4 og 5 i denne forskrift, og som utføres utenom ordinær kontor- og ekspedisjonstid eller på sted hvor tollvesen ikke er stasjonert, kan fartøysføreren (fartøyet) belastes ekspedisjonsutgifter i samsvar med gjeldende tollovforskrifter.</article></article><article class="legalArticle" data-lovdata-URL="LTI/forskrift/1985-04-15-847/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjonsadgang.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Toll- og avgiftsdirektoratet eller den det bemyndiger kan i særlige tilfelle dispensere fra denne forskrift.</article></article><article class="legalArticle" data-lovdata-URL="LTI/forskrift/1985-04-15-847/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 1. mai 1985.</article></article></main></body></html>