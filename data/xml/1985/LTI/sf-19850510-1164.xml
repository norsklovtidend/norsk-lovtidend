<!DOCTYPE html><html lang="no"><head><title>Forskrift om bruk av mikrolette fly.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1985-05-10-1164</dd><dt class="dokid">DokumentID</dt><dd class="dokid">LTI/forskrift/1985-05-10-1164</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 12</dd><dt class="dateInForce">I kraft fra</dt><dd class="dateInForce">1985-05-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1960-12-16-1/§210</li></ul></dd><dt class="dateOfPublication">Kunngjort</dt><dd class="dateOfPublication">1985-07-19</dd><dt class="title">Tittel</dt><dd class="title">Forskrift om bruk av mikrolette fly.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartsverket 10. mai 1985.</dd><dt class="refid">RefID</dt><dd class="refid">forskrift/1985-05-10-1164</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av mikrolette fly.</li></ul></dd></dl></header><main class="documentBody" data-lovdata-URL="LTI/forskrift/1985-05-10-1164" id="dokument"><h1>Forskrift om bruk av mikrolette fly.</h1><article class="legalP" data-absoluteaddress="/ledd/1/" id="ledd-1">Med hjemmel i lov om luftfart av 16. desember 1960 nr. 1 § 210 første ledd, jf. kgl.res. av 10. august 1973 og</article><article class="legalP" data-absoluteaddress="/ledd/2/" id="ledd-2">Samferdselsdepartemen-tets bemyndigelse 25. september 1973, fastsettes følgende forskrift om bruk av mikrolette fly.</article><article class="marginIdArticle" data-partID="a1" data-absoluteaddress="/punkt/1/" id="punkt-1"><span class="data-marginOriginalId">1.</span><span class="miscHeadline"><i>Definisjoner</i></span><article class="legalP" data-absoluteaddress="/punkt/1/ledd/1/" id="punkt-1-ledd-1">Mikrolett fly (Microlight Vehicles)</article><article class="legalP" data-absoluteaddress="/punkt/1/ledd/2/" id="punkt-1-ledd-2">Et bemannet motordrevet luftfartøy med en tomvekt på maksimum 150 kg for et enseters fartøy og 175 kg for et toseters fartøy og et vingeareal på minst 10m<sup>2</sup> .</article><article class="legalP" data-absoluteaddress="/punkt/1/ledd/3/" id="punkt-1-ledd-3">Forholdet tomvekt/vingeareal skal ikke overskride 15 kg/m<sup>2</sup> .</article></article><article class="marginIdArticle" data-partID="a2" data-absoluteaddress="/punkt/2/" id="punkt-2"><span class="data-marginOriginalId">2.</span><span class="miscHeadline"><i>Gyldighetsområde</i></span></article><article class="marginIdArticle" data-partID="a2.1" data-absoluteaddress="/punkt/3/" id="punkt-3"><span class="data-marginOriginalId">2.1</span><article class="legalP" data-absoluteaddress="/punkt/3/ledd/1/" id="punkt-3-ledd-1">Denne forskrift gjelder for:<ul class="defaultList"><li data-li-identifier="-" data-name="-"><article class="listArticle" data-absoluteaddress="/punkt/3/ledd/1/punkt/1/" id="punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/punkt/3/ledd/1/punkt/1/ledd/1/" id="punkt-3-ledd-1-punkt-1-ledd-1">flyging med mikrolette fly innenfor norsk område og for norsk mikrolett fly utenfor norsk område når dette er forenlig med fremmed rett.</article></article></li></ul></article></article><article class="marginIdArticle" data-partID="a2.2" data-absoluteaddress="/punkt/4/" id="punkt-4"><span class="data-marginOriginalId">2.2</span><article class="legalP" data-absoluteaddress="/punkt/4/ledd/1/" id="punkt-4-ledd-1">For flyging med mikrolette fly gjelder lov om luftfart med tilhørende forskrifter med mindre annet fremgår av denne forskrift.</article></article><article class="marginIdArticle" data-partID="a2.3" data-absoluteaddress="/punkt/5/" id="punkt-5"><span class="data-marginOriginalId">2.3</span><article class="legalP" data-absoluteaddress="/punkt/5/ledd/1/" id="punkt-5-ledd-1">Mikrolette fly tillates ikke brukt i ervervsmessig luftfart.</article></article><article class="marginIdArticle" data-partID="a2.4" data-absoluteaddress="/punkt/6/" id="punkt-6"><span class="data-marginOriginalId">2.4</span><article class="legalP" data-absoluteaddress="/punkt/6/ledd/1/" id="punkt-6-ledd-1">Flygetid på mikrolette fly godkjennes ikke ved søknad om utstedelse/fornyelse av luftfartssertifikater og -beviser, unntatt privatflygersertifikat (A-) fly når flygingen inngår i et utdanningssystem eller annen kontrollert flyging godkjent av Luftfartsverket.</article></article><article class="marginIdArticle" data-partID="a3" data-absoluteaddress="/punkt/7/" id="punkt-7"><span class="data-marginOriginalId">3.</span><span class="miscHeadline"><i>Innføring i mikroflyregisteret</i></span></article><article class="marginIdArticle" data-partID="a3.1" data-absoluteaddress="/punkt/8/" id="punkt-8"><span class="data-marginOriginalId">3.1</span><article class="legalP" data-absoluteaddress="/punkt/8/ledd/1/" id="punkt-8-ledd-1">Luftfartslovens kapittel II kommer ikke til anvendelse på mikrolette fly.</article></article><article class="marginIdArticle" data-partID="a3.2" data-absoluteaddress="/punkt/9/" id="punkt-9"><span class="data-marginOriginalId">3.2</span><article class="legalP" data-absoluteaddress="/punkt/9/ledd/1/" id="punkt-9-ledd-1">Norske mikrolette fly skal for å kunne brukes være innført i et mikroflyregister. Mikroflyregisteret føres av Luftfartsverket eller organisasjon godkjent av Luftfartsverket.</article></article><article class="marginIdArticle" data-partID="a3.3" data-absoluteaddress="/punkt/10/" id="punkt-10"><span class="data-marginOriginalId">3.3</span><article class="legalP" data-absoluteaddress="/punkt/10/ledd/1/" id="punkt-10-ledd-1">Et mikrolett fly kan ikke innføres i mikroflyregisteret dersom det er innført i et fremmed lands register.</article></article><article class="marginIdArticle" data-partID="a3.4" data-absoluteaddress="/punkt/11/" id="punkt-11"><span class="data-marginOriginalId">3.4</span><article class="legalP" data-absoluteaddress="/punkt/11/ledd/1/" id="punkt-11-ledd-1">Et mikrolett fly kan ikke innføres i registeret med mindre det har flygetillatelse, jf. pkt. 6.</article></article><article class="marginIdArticle" data-partID="a3.5" data-absoluteaddress="/punkt/12/" id="punkt-12"><span class="data-marginOriginalId">3.5</span><article class="legalP" data-absoluteaddress="/punkt/12/ledd/1/" id="punkt-12-ledd-1">Et mikrolett fly kan ikke innføres i registeret med mindre det tilfredsstiller miljøkravene fastsatt i BSL B 2-2. Dokumentasjon for at kravene er tilfredsstilt skal utstedes i henhold til skriftlig instruksverk av organisasjon godkjent av Luftfartsverket.</article></article><article class="marginIdArticle" data-partID="a3.6" data-absoluteaddress="/punkt/13/" id="punkt-13"><span class="data-marginOriginalId">3.6</span><article class="legalP" data-absoluteaddress="/punkt/13/ledd/1/" id="punkt-13-ledd-1">Innføring i mikroflyregisteret skjer på grunnlag av skriftlig søknad fra eieren. Søknaden med bilag skal:</article></article><article class="marginIdArticle" data-partID="a3.6.1" data-absoluteaddress="/punkt/14/" id="punkt-14"><span class="data-marginOriginalId">3.6.1</span><article class="legalP" data-absoluteaddress="/punkt/14/ledd/1/" id="punkt-14-ledd-1">gi opplysning om fabrikant, typebetegnelse, årsmodell og serienummer</article></article><article class="marginIdArticle" data-partID="a3.6.2" data-absoluteaddress="/punkt/15/" id="punkt-15"><span class="data-marginOriginalId">3.6.2</span><article class="legalP" data-absoluteaddress="/punkt/15/ledd/1/" id="punkt-15-ledd-1">godtgjøre at søkeren er eier av fartøyet,</article></article><article class="marginIdArticle" data-partID="a3.6.3" data-absoluteaddress="/punkt/16/" id="punkt-16"><span class="data-marginOriginalId">3.6.3</span><article class="legalP" data-absoluteaddress="/punkt/16/ledd/1/" id="punkt-16-ledd-1">dokumentere at fartøyet har flygetillatelse og at miljøkravene er oppfylt.</article></article><article class="marginIdArticle" data-partID="a3.7" data-absoluteaddress="/punkt/17/" id="punkt-17"><span class="data-marginOriginalId">3.7</span><article class="legalP" data-absoluteaddress="/punkt/17/ledd/1/" id="punkt-17-ledd-1">Dersom søknaden kan godtas, innføres fartøyet i mikroflyregisteret og tildeles registreringstegn</article></article><article class="marginIdArticle" data-partID="a3.8" data-absoluteaddress="/punkt/18/" id="punkt-18"><span class="data-marginOriginalId">3.8</span><article class="legalP" data-absoluteaddress="/punkt/18/ledd/1/" id="punkt-18-ledd-1">Mikroflyet skal påføres eget registreringstegn. Bokstavene skal være minst 50 cm høye.</article></article><article class="marginIdArticle" data-partID="a3.9" data-absoluteaddress="/punkt/19/" id="punkt-19"><span class="data-marginOriginalId">3.9</span><article class="legalP" data-absoluteaddress="/punkt/19/ledd/1/" id="punkt-19-ledd-1">Når et mikrolett fly er innført i mikroflyregisteret etter disse bestemmelsene, har det norsk nasjonalitet.</article></article><article class="marginIdArticle" data-partID="a3.10" data-absoluteaddress="/punkt/20/" id="punkt-20"><span class="data-marginOriginalId">3.10</span><article class="legalP" data-absoluteaddress="/punkt/20/ledd/1/" id="punkt-20-ledd-1">Skjer det etter innføringen endring i eiendomsforholdet, eller undergår fartøyet endring av betydning for dets identifisering, skal dette straks meldes til mikroflyregisteret bilagt nødvendig dokumentasjon.</article></article><article class="marginIdArticle" data-partID="a3.11" data-absoluteaddress="/punkt/21/" id="punkt-21"><span class="data-marginOriginalId">3.11</span><article class="legalP" data-absoluteaddress="/punkt/21/ledd/1/" id="punkt-21-ledd-1">Mikrolette fly skal slettes i mikroflygregistert når:</article></article><article class="marginIdArticle" data-partID="a3.11.1" data-absoluteaddress="/punkt/22/" id="punkt-22"><span class="data-marginOriginalId">3.11.1</span><article class="legalP" data-absoluteaddress="/punkt/22/ledd/1/" id="punkt-22-ledd-1">den registrerte eier begjærer det</article></article><article class="marginIdArticle" data-partID="a3.11.2" data-absoluteaddress="/punkt/23/" id="punkt-23"><span class="data-marginOriginalId">3.11.2</span><article class="legalP" data-absoluteaddress="/punkt/23/ledd/1/" id="punkt-23-ledd-1">når fartøyet er totalt havarert</article></article><article class="marginIdArticle" data-partID="a3.11.3" data-absoluteaddress="/punkt/24/" id="punkt-24"><span class="data-marginOriginalId">3.11.3</span><article class="legalP" data-absoluteaddress="/punkt/24/ledd/1/" id="punkt-24-ledd-1">når fartøyet ikke lenger har gyldig flygetillatelse og slik ikke blir fremskaffet innen 1 år.</article></article><article class="marginIdArticle" data-partID="a4" data-absoluteaddress="/punkt/25/" id="punkt-25"><span class="data-marginOriginalId">4.</span><span class="miscHeadline"><i>Krav til fører av mikrolett fly</i></span></article><article class="marginIdArticle" data-partID="a4.1" data-absoluteaddress="/punkt/26/" id="punkt-26"><span class="data-marginOriginalId">4.1</span><article class="legalP" data-absoluteaddress="/punkt/26/ledd/1/" id="punkt-26-ledd-1">Minstealder 18 år. Utdanning og flyging under instruksjon kan påbegynnes ved fylte 17 år.</article></article><article class="marginIdArticle" data-partID="a4.2" data-absoluteaddress="/punkt/27/" id="punkt-27"><span class="data-marginOriginalId">4.2</span><article class="legalP" data-absoluteaddress="/punkt/27/ledd/1/" id="punkt-27-ledd-1">Føreren skal i løpet av siste 24 mnd. være erklært medisinsk skikket for tjenesten i henhold til samme medisinske krav som gjelder for seilflygere, jf. BSL C 5-4.</article></article><article class="marginIdArticle" data-partID="a4.3" data-absoluteaddress="/punkt/28/" id="punkt-28"><span class="data-marginOriginalId">4.3</span><article class="legalP" data-absoluteaddress="/punkt/28/ledd/1/" id="punkt-28-ledd-1">Føreren skal ha gyldig kompetansebevis utstedt av organisasjon godkjent av Luftfartsverket. Beviset skal medføres under flyging. I tillegg kreves typeutsjekk etter regler godkjent av Luftfartsverket.</article></article><article class="marginIdArticle" data-partID="a4.4" data-absoluteaddress="/punkt/29/" id="punkt-29"><span class="data-marginOriginalId">4.4</span><article class="legalP" data-absoluteaddress="/punkt/29/ledd/1/" id="punkt-29-ledd-1">Føreren skal ha gjennomgått teoriutdannelse og praktisk utdannelse, samt ha vedlikeholdt sine kvalifikasjoner i samsvar med bestemmelser godkjent av Luftfartsverket.</article></article><article class="marginIdArticle" data-partID="a4.5" data-absoluteaddress="/punkt/30/" id="punkt-30"><span class="data-marginOriginalId">4.5</span><article class="legalP" data-absoluteaddress="/punkt/30/ledd/1/" id="punkt-30-ledd-1">For bruk av flytelefonistasjon kreves flytelefonistsertifikat utstedt av Luftfartsverket, jfr. BSL 5-4.</article></article><article class="marginIdArticle" data-partID="a5" data-absoluteaddress="/punkt/31/" id="punkt-31"><span class="data-marginOriginalId">5.</span><span class="miscHeadline"><i>Materiellbestemmelse</i></span><article class="defaultP"><i>Anm.: Materiellbestemmelser for mikrolette fly er gitt i egen forskrift inntatt i BSL B 5-3.</i></article></article><article class="marginIdArticle" data-partID="a6" data-absoluteaddress="/punkt/32/" id="punkt-32"><span class="data-marginOriginalId">6.</span><span class="miscHeadline"><i>Instrumenter og utstyr på fartøy</i></span></article><article class="marginIdArticle" data-partID="a6.1" data-absoluteaddress="/punkt/33/" id="punkt-33"><span class="data-marginOriginalId">6.1</span><article class="legalP" data-absoluteaddress="/punkt/33/ledd/1/" id="punkt-33-ledd-1">Instrumenter</article><article class="legalP" data-absoluteaddress="/punkt/33/ledd/2/" id="punkt-33-ledd-2">Mikrolette fly skal være utstyrt med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/33/ledd/2/punkt/1/" id="punkt-33-ledd-2-punkt-1"><span class="data-originalId">a)</span><article class="legalP" data-absoluteaddress="/punkt/33/ledd/2/punkt/1/ledd/1/" id="punkt-33-ledd-2-punkt-1-ledd-1">Trykkhøydemåler</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/33/ledd/2/punkt/2/" id="punkt-33-ledd-2-punkt-2"><span class="data-originalId">b)</span><article class="legalP" data-absoluteaddress="/punkt/33/ledd/2/punkt/2/ledd/1/" id="punkt-33-ledd-2-punkt-2-ledd-1">Fartsmåler</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/33/ledd/2/punkt/3/" id="punkt-33-ledd-2-punkt-3"><span class="data-originalId">c)</span><article class="legalP" data-absoluteaddress="/punkt/33/ledd/2/punkt/3/ledd/1/" id="punkt-33-ledd-2-punkt-3-ledd-1">Magnetkompass</article></article></li><li data-li-identifier="d)" data-name="d)"><article class="listArticle" data-absoluteaddress="/punkt/33/ledd/2/punkt/4/" id="punkt-33-ledd-2-punkt-4"><span class="data-originalId">d)</span><article class="legalP" data-absoluteaddress="/punkt/33/ledd/2/punkt/4/ledd/1/" id="punkt-33-ledd-2-punkt-4-ledd-1">Bensinmåler, dersom ikke bensinmengden kan observeres direkte.</article></article></li></ul></article></article><article class="marginIdArticle" data-partID="a6.2" data-absoluteaddress="/punkt/34/" id="punkt-34"><span class="data-marginOriginalId">6.2</span><article class="legalP" data-absoluteaddress="/punkt/34/ledd/1/" id="punkt-34-ledd-1">Utstyr</article></article><article class="marginIdArticle" data-partID="a6.2.1" data-absoluteaddress="/punkt/35/" id="punkt-35"><span class="data-marginOriginalId">6.2.1</span><article class="legalP" data-absoluteaddress="/punkt/35/ledd/1/" id="punkt-35-ledd-1">For hver person om bord skal det finnes sitteplass med sikkerhetsbelte og skulderseler, eller hvis dette ikke er mulig på grunn av flyets konstruksjon, annen fastspenningsanordning.</article></article><article class="marginIdArticle" data-partID="a6.2.3" data-absoluteaddress="/punkt/36/" id="punkt-36"><span class="data-marginOriginalId">6.2.3</span><article class="legalP" data-absoluteaddress="/punkt/36/ledd/1/" id="punkt-36-ledd-1">Det skal finnes et skilt så godt synlig som mulig for fartøysjef og passasjer med opplysning om at flyet ikke tilfredsstiller luftdyktighetskravene for motorfly.</article></article><article class="marginIdArticle" data-partID="a6.3" data-absoluteaddress="/punkt/37/" id="punkt-37"><span class="data-marginOriginalId">6.3</span><article class="legalP" data-absoluteaddress="/punkt/37/ledd/1/" id="punkt-37-ledd-1">Radiokommunikasjonsutstyr</article><article class="legalP" data-absoluteaddress="/punkt/37/ledd/2/" id="punkt-37-ledd-2">Radiokommunikasjonsutstyr kreves bare medbrakt/ montert ved flyging i områder der det er krav om to-veis samband med angjeldende enhet av lufttrafikktjenesten.</article></article><article class="marginIdArticle" data-partID="a7" data-absoluteaddress="/punkt/38/" id="punkt-38"><span class="data-marginOriginalId">7.</span><span class="miscHeadline"><i>Personlig utstyr</i></span></article><article class="marginIdArticle" data-partID="a7.1" data-absoluteaddress="/punkt/39/" id="punkt-39"><span class="data-marginOriginalId">7.1</span><article class="legalP" data-absoluteaddress="/punkt/39/ledd/1/" id="punkt-39-ledd-1">Ved flyging med mikrolette fly skal ombordværende personer bruke beskyttelseshjelm. Annet utstyr skal brukes i samsvar med bestemmelser godkjent av Luftfartsverket.</article></article><article class="marginIdArticle" data-partID="a8" data-absoluteaddress="/punkt/40/" id="punkt-40"><span class="data-marginOriginalId">8.</span><span class="miscHeadline"><i>Operative vilkår</i></span></article><article class="marginIdArticle" data-partID="a8.1" data-absoluteaddress="/punkt/41/" id="punkt-41"><span class="data-marginOriginalId">8.1</span><article class="legalP" data-absoluteaddress="/punkt/41/ledd/1/" id="punkt-41-ledd-1">Fører av mikrolette fly er ansvarlig for at flygingen forberedes og gjennomføres i samsvar med gjeldende regler.</article></article><article class="marginIdArticle" data-partID="a8.2" data-absoluteaddress="/punkt/42/" id="punkt-42"><span class="data-marginOriginalId">8.2</span><article class="legalP" data-absoluteaddress="/punkt/42/ledd/1/" id="punkt-42-ledd-1">Flyging med mikrolette fly skal foregå i samsvar med trafikkbestemmelser for luftfart, BSL F, med følgende tilleggsbestemmelser:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/42/ledd/1/punkt/1/" id="punkt-42-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/42/ledd/1/punkt/1/ledd/1/" id="punkt-42-ledd-1-punkt-1-ledd-1">Flyging skal kun foregå i tiden mellom soloppgang og solnedgang og i samsvar med de visuelle flygeregler.</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/42/ledd/1/punkt/2/" id="punkt-42-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/42/ledd/1/punkt/2/ledd/1/" id="punkt-42-ledd-1-punkt-2-ledd-1">Flyging i henhold til de visuelle flygeregler over skyer («on top») er ikke tillatt.</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/42/ledd/1/punkt/3/" id="punkt-42-ledd-1-punkt-3"><span class="data-originalId">c)</span><article class="legalP" data-absoluteaddress="/punkt/42/ledd/1/punkt/3/ledd/1/" id="punkt-42-ledd-1-punkt-3-ledd-1">Flyging i luftleder skal begrenses til kryssing av leden på en slik måte at oppholdet der blir av kortest mulig varighet.</article><article class="legalP" data-absoluteaddress="/punkt/42/ledd/1/punkt/3/ledd/2/" id="punkt-42-ledd-1-punkt-3-ledd-2">Før flyging finner sted innenfor en luftled skal det opprettes radiosamband med vedkommende flygekontrollenhet og gis opplysninger om posisjon, flygeretning og høyde. Radiosambandet skal opprettholdes mens luftleden krysses og flygekontrollenheten underrettes når fartøyet er klar av leden.</article></article></li><li data-li-identifier="d)" data-name="d)"><article class="listArticle" data-absoluteaddress="/punkt/42/ledd/1/punkt/4/" id="punkt-42-ledd-1-punkt-4"><span class="data-originalId">d)</span><article class="legalP" data-absoluteaddress="/punkt/42/ledd/1/punkt/4/ledd/1/" id="punkt-42-ledd-1-punkt-4-ledd-1">Med mindre det foreligger særskilt tillatelse fra vedkommende flygekontrollenhet er flyging ikke tillatt på eller nærmere en 5 km fra kontrollerte landingsplasser.</article></article></li></ul></article></article><article class="marginIdArticle" data-partID="a8.3" data-absoluteaddress="/punkt/43/" id="punkt-43"><span class="data-marginOriginalId">8.3</span><article class="legalP" data-absoluteaddress="/punkt/43/ledd/1/" id="punkt-43-ledd-1">Fører skal ikke påbegynne flyging før han har forvisset seg om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/43/ledd/1/punkt/1/" id="punkt-43-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/43/ledd/1/punkt/1/ledd/1/" id="punkt-43-ledd-1-punkt-1-ledd-1">at fartøyet har flygetillatelse og er utstyrt og vedlikeholdt i samsvar med gjeldende regler</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/43/ledd/1/punkt/2/" id="punkt-43-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/43/ledd/1/punkt/2/ledd/1/" id="punkt-43-ledd-1-punkt-2-ledd-1">at drivstoffmengden er tilstrekkelig for den planlagte flyging, herunder tatt hensyn til vind, forsinkelse, reserve m.m.</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/43/ledd/1/punkt/3/" id="punkt-43-ledd-1-punkt-3"><span class="data-originalId">c)</span><article class="legalP" data-absoluteaddress="/punkt/43/ledd/1/punkt/3/ledd/1/" id="punkt-43-ledd-1-punkt-3-ledd-1">at den planlagte flyging kan gjennomføres innenfor fartøyets ytelser/begrensninger i henhold til flygehåndboken</article></article></li><li data-li-identifier="d)" data-name="d)"><article class="listArticle" data-absoluteaddress="/punkt/43/ledd/1/punkt/4/" id="punkt-43-ledd-1-punkt-4"><span class="data-originalId">d)</span><article class="legalP" data-absoluteaddress="/punkt/43/ledd/1/punkt/4/ledd/1/" id="punkt-43-ledd-1-punkt-4-ledd-1">at last og ombordværende er plassert og fastspent etter flygehåndboken.</article></article></li></ul></article></article><article class="marginIdArticle" data-partID="a8.4" data-absoluteaddress="/punkt/44/" id="punkt-44"><span class="data-marginOriginalId">8.4</span><article class="legalP" data-absoluteaddress="/punkt/44/ledd/1/" id="punkt-44-ledd-1">Flyging kan ikke finne sted over åpent vann mer enn 10 km fra land eller bærekraftig is.</article></article><article class="marginIdArticle" data-partID="a8.5" data-absoluteaddress="/punkt/45/" id="punkt-45"><span class="data-marginOriginalId">8.5</span><article class="legalP" data-absoluteaddress="/punkt/45/ledd/1/" id="punkt-45-ledd-1">Det skal innhentes informasjon om været i alle tilfelle landing planlegges på annen flyplass enn avgangsplassen.</article></article><article class="marginIdArticle" data-partID="a8.6" data-absoluteaddress="/punkt/46/" id="punkt-46"><span class="data-marginOriginalId">8.6</span><article class="legalP" data-absoluteaddress="/punkt/46/ledd/1/" id="punkt-46-ledd-1">Medføring av personell i tillegg til fører kan kun skje i opplæringsøyemed.</article></article><article class="marginIdArticle" data-partID="a9" data-absoluteaddress="/punkt/47/" id="punkt-47"><span class="data-marginOriginalId">9.</span><span class="miscHeadline"><i>Straffebestemmelser</i></span></article><article class="marginIdArticle" data-partID="a9.1" data-absoluteaddress="/punkt/48/" id="punkt-48"><span class="data-marginOriginalId">9.1</span><article class="legalP" data-absoluteaddress="/punkt/48/ledd/1/" id="punkt-48-ledd-1">Overtredelse av denne forskrift eller bestemmelser gitt med hjemmel i denne er straffbart i henhold til lov om luftfart § 203 og § 205. Medvirkning til overtredelse straffes i henhold til lovens § 206.</article></article><article class="marginIdArticle" data-partID="a10" data-absoluteaddress="/punkt/49/" id="punkt-49"><span class="data-marginOriginalId">10.</span><span class="miscHeadline"><i>Dispensasjon</i></span></article><article class="marginIdArticle" data-partID="a10.1" data-absoluteaddress="/punkt/50/" id="punkt-50"><span class="data-marginOriginalId">10.1</span><article class="legalP" data-absoluteaddress="/punkt/50/ledd/1/" id="punkt-50-ledd-1">Luftfartsverket kan når særlige grunner tilsier det, dispensere fra bestemmelsene i denne forskrift</article></article><article class="marginIdArticle" data-partID="a11" data-absoluteaddress="/punkt/51/" id="punkt-51"><span class="data-marginOriginalId">11.</span><span class="miscHeadline"><i>Ikrafttreden</i></span><article class="legalP" data-absoluteaddress="/punkt/51/ledd/1/" id="punkt-51-ledd-1">Denne forskrift trer i kraft straks.</article></article></main></body></html>