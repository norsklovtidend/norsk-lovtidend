<!DOCTYPE html><html lang="no"><head><title>Forskrift om avgift på omsetnaden av mjølk, kjøtt og flesk, egg, fjørfekjøtt og pelsdyrskinn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1985-12-20-2244</dd><dt class="dokid">DokumentID</dt><dd class="dokid">LTI/forskrift/1985-12-20-2244</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 24</dd><dt class="dateInForce">I kraft fra</dt><dd class="dateInForce">1986-02-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6</li></ul></dd><dt class="dateOfPublication">Kunngjort</dt><dd class="dateOfPublication">1986-01-30</dd><dt class="title">Tittel</dt><dd class="title">Forskrift om avgift på omsetnaden av mjølk, kjøtt og flesk, egg, fjørfekjøtt og pelsdyrskinn.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. av 20. desember 1985 med heimel i lov av 10. juli 1936 nr. 6 til å fremja umsetnaden av jordbruksvaror. Fremja av Landbruksdepartementet.</dd><dt class="refid">RefID</dt><dd class="refid">forskrift/1985-12-20-2244</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på omsetnaden av mjølk, kjøtt og flesk, egg, fjørfekjøtt og pelsdyrskinn.</li></ul></dd></dl></header><main class="documentBody" data-lovdata-URL="LTI/forskrift/1985-12-20-2244" id="dokument"><h1>Forskrift om avgift på omsetnaden av mjølk, kjøtt og flesk, egg, fjørfekjøtt og pelsdyrskinn.</h1><ul class="defaultList"><li data-li-identifier="1." data-name="1."><article class="listArticle" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Frå og med 1. januar 1986 og inntil vidare, men ikkje ut over 31. desember 1986 skal det svarast avgift ved omsetnaden av mjølk, kjøtt og flesk, egg, fjørfekjøtt og pelsdyrskinn, etter desse retningsliner:<ul class="defaultList"><li data-li-identifier="a." data-name="a."><article class="listArticle" data-absoluteaddress="/punkt/1/ledd/1/punkt/1/" id="punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/punkt/1/ledd/1/punkt/1/ledd/1/" id="punkt-1-ledd-1-punkt-1-ledd-1">For mjølk:</article><article class="legalP" data-absoluteaddress="/punkt/1/ledd/1/punkt/1/ledd/2/" id="punkt-1-ledd-1-punkt-1-ledd-2">Alle som leverar mjølk til forbrukar, meieri, mjølkekondenseringsfabrikkar, mjølkesalslag eller andre forretningar som sel mjølk dei får frå produsent, skal betale avgift til å fremja omsetnaden av mjølk, ost og smør.</article></article></li><li data-li-identifier="b." data-name="b."><article class="listArticle" data-absoluteaddress="/punkt/1/ledd/1/punkt/2/" id="punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/punkt/1/ledd/1/punkt/2/ledd/1/" id="punkt-1-ledd-1-punkt-2-ledd-1">For kjøtt og flesk:</article><article class="legalP" data-absoluteaddress="/punkt/1/ledd/1/punkt/2/ledd/2/" id="punkt-1-ledd-1-punkt-2-ledd-2">Det skal svarast avgift ved omsetnad frå produsent av storfe, kalv og sauekjøtt samt flesk.</article></article></li><li data-li-identifier="c." data-name="c."><article class="listArticle" data-absoluteaddress="/punkt/1/ledd/1/punkt/3/" id="punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/punkt/1/ledd/1/punkt/3/ledd/1/" id="punkt-1-ledd-1-punkt-3-ledd-1">For egg:</article><article class="legalP" data-absoluteaddress="/punkt/1/ledd/1/punkt/3/ledd/2/" id="punkt-1-ledd-1-punkt-3-ledd-2">Det skal svarast avgift på omsetnaden av egg frå produsent.</article></article></li><li data-li-identifier="d." data-name="d."><article class="listArticle" data-absoluteaddress="/punkt/1/ledd/1/punkt/4/" id="punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/punkt/1/ledd/1/punkt/4/ledd/1/" id="punkt-1-ledd-1-punkt-4-ledd-1">For fjørfekjøtt:</article><article class="legalP" data-absoluteaddress="/punkt/1/ledd/1/punkt/4/ledd/2/" id="punkt-1-ledd-1-punkt-4-ledd-2">Det skal svarast avgift på omsetnaden av høns, kyllingar, gjæser, ender og kalkuner som vert leverte frå produsent, slakta eller til slakting.</article></article></li><li data-li-identifier="e." data-name="e."><article class="listArticle" data-absoluteaddress="/punkt/1/ledd/1/punkt/5/" id="punkt-1-ledd-1-punkt-5"><span class="data-originalId">e.</span><article class="legalP" data-absoluteaddress="/punkt/1/ledd/1/punkt/5/ledd/1/" id="punkt-1-ledd-1-punkt-5-ledd-1">For pelsdyrskinn:</article><article class="legalP" data-absoluteaddress="/punkt/1/ledd/1/punkt/5/ledd/2/" id="punkt-1-ledd-1-punkt-5-ledd-2">Det skal svarast avgift ved første hands omsetnad av rå ureidde skinn av rev, mink og ilder som er ala i eigen pelsdyrgård. Avgifta skal reknast av salsumen (tilslagsumen ved auksjonsalg).</article></article></li><li data-li-identifier="f." data-name="f."><article class="listArticle" data-absoluteaddress="/punkt/1/ledd/1/punkt/6/" id="punkt-1-ledd-1-punkt-6"><span class="data-originalId">f.</span><article class="legalP" data-absoluteaddress="/punkt/1/ledd/1/punkt/6/ledd/1/" id="punkt-1-ledd-1-punkt-6-ledd-1">For varer under a til d gjeld fylgjande:</article><article class="legalP" data-absoluteaddress="/punkt/1/ledd/1/punkt/6/ledd/2/" id="punkt-1-ledd-1-punkt-6-ledd-2">Det skal ikkje svarast avgift på jordbruksvarer som vert importerte.</article><article class="legalP" data-absoluteaddress="/punkt/1/ledd/1/punkt/6/ledd/3/" id="punkt-1-ledd-1-punkt-6-ledd-3">Avgiftsplikta er unnteken for sal frå produsent til arbeidar på garden eller verksemda. Det same gjeld oppfylling av kår- og paktarkontraktar.</article></article></li></ul></article></article></li></ul></main></body></html>