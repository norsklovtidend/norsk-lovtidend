<!DOCTYPE html><html lang="no"><head><title>Forskrift om regulering av rekefisket ved Vest- og Aust-Grønland i 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:10</dd><dt class="legacyID">Datokode</dt><dd class="legacyID">FOR-1985-01-02-1</dd><dt class="dokid">DokumentID</dt><dd class="dokid">LTI/forskrift/1985-01-02-1</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 1</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">1985-02-06</dd><dt class="title">Tittel</dt><dd class="title">Forskrift om regulering av rekefisket ved Vest- og Aust-Grønland i 1985.</dd><dt class="miscInformation">Annet om dokumentet</dt><dd class="miscInformation">Fiskeridepartementet har 2. januar 1985 med heimel i lov 3. juni 1983 nr. 40 om saltvannsfiske m.v. §§ 4 og 5 og i lov 16. juni 1957 nr. 57 om regulering av deltagelsen i fisket § 6, femte ledd, fastsett denne forskrifta:</dd><dt class="refid">RefID</dt><dd class="refid">forskrift/1985-01-02-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av rekefisket ved Vest- og Aust-Grønland i 1985.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-01-02-1" id="dokument"><h1>Forskrift om regulering av rekefisket ved Vest- og Aust-Grønland i 1985.</h1><article class="legalArticle" data-lovdata-URL="LTI/forskrift/1985-01-02-1/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbode å fiske reker ved Vest-Grønland (NAFO-område 1) og i den grønlandske sona ved Aust-Grønland (ICES-område XIV og Va).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utan hinder av forbodet i første ledd kan norske farty som er tildelt kvote i 1985 fiske 450 tonn reker ved Vest-Grønland i NAFO-område sør for 68° n.br. og 2050 tonn reker i den grønlandske sona ved Aust-Grønland i ICES-områda XIV og Va.</article></article><article class="legalArticle" data-lovdata-URL="LTI/forskrift/1985-01-02-1/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Totalkvoten på 2050 tonn ved Aust-Grønland skal fordelast på dei deltakande farty etter inndeling i følgjande grupper på grunnlag av godkjend lastekapasitet:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">under 80 tonn</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">80 tonn til 99, 9 tonn</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">100 tonn til 129, 9 tonn</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">130 tonn til 159, 9 tonn</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">160 tonn til 199, 9 tonn</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">200 tonn og meir.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fartykvotane blir utrekna slik: 50 % av totalkvoten blir delt med likt kvantum på kvart farty. Dei resterande 50 % blir delte på fartya etter den gjennomsnittlege lastekapasiteten i gruppene.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ikkje noko farty kan tildelast ein fartykvote som er større enn fartyet sin godkjende lastekapasitet.</article></article><article class="legalArticle" data-lovdata-URL="LTI/forskrift/1985-01-02-1/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Totalkvoten på 450 tonn ved Vest-Grønland skal delast på farty som seinast 1. februar 1985 er påmelde til Fiskeridirektøren for fiske ved Vest-Grønland i 1985. Dersom den samla godkjende lastekapasiteten til dei påmelde fartya overstig 450 tonn, skal kvoten fordelast etter loddtrekking til 4 av dei påmelde farty med 112, 5 tonn til kvart farty.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom nokon av dei uttrekte farty har ein godkjend lastekapasitet som er mindre enn 112, 5 tonn, skal fartyet sin kvote setjast lik den godkjende lastekapasiteten.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Den resterande delen av den norske totalkvoten skal då delast i høve til storleiken på lastekapasiteten til dei uttrekte farty med godkjend lastekapasitet større enn 112, 4 tonn.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Dersom det 1. februar 1985 ikkje er påmelde farty for fiske ved Vest-Grønland med ein samla godkjend lastekapasitet på minst 420 tonn, blir det opna for fritt fiske frå den 4. februar 1985 fram til totalkvoten på 450 tonn er oppfiska.</article></article><article class="legalArticle" data-lovdata-URL="LTI/forskrift/1985-01-02-1/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren avgjer under kva gruppe det einskilde deltakande fartyet høyrer til, og fastset kvoten til det einskilde fartyet ved Vest-Grønland og Aust-Grønland.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved fastsetting av kvotar etter § 3 kan det gjerast slike justeringar som praktiske omsyn tilseier.</article></article><article class="legalArticle" data-lovdata-URL="LTI/forskrift/1985-01-02-1/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Deltakande farty skal melde frå til Fiskeridirektoratet før avgang til feltet, og skal sende kopi til Fiskeridirektoratet av dei meldingane som dei er pålagde å sende etter vilkåra i lisensen.</article></article><article class="legalArticle" data-lovdata-URL="LTI/forskrift/1985-01-02-1/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Farty som ikkje seinast 12. april 1985 kl. 2400 GMT har starta fiske ved Aust-Grønland, jf. meldeplikta etter § 5, misser den kvoten dei er tildelte etter §§ 2 og 4.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Den dei av den norske totalkvoten på 2050 tonn som er tildelt farty som kjem inn under regelen i første ledd, skal etter 12. april 1985 delast i samsvar med reglane i §§ 2 og 4 på dei farty som seinast 12. april 1985 har starta fisket ved Aust-Grønland. Farty som på grunn av havari blir hindra frå å starte fisket ved Aust-Grønland seinast 12. april 1985 kan etter søknad også takast med ved fordelinga av kvotar etter denne paragrafen.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Kvotar som er fastsette etter denne paragrafen gjeld fram til 7. mai 1985. Deltakande farty kan etter 7. mai 1985 kl. 0000 GMT fiske fritt fram til den totale kvoten på 2050 tonn er oppfiska.</article></article><article class="legalArticle" data-lovdata-URL="LTI/forskrift/1985-01-02-1/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Blir fartykvotane etter §§ 3 og 4 ved Vest-Grønland (NAFOområdet 1) ikkje utnytta innan 15. august 1985 kl. 0000 GMT, blir kvotetildelingane oppheva, og deltakande farty kan fiske fritt fram til den totale kvoten på 450 tonn er oppfiska.</article></article><article class="legalArticle" data-lovdata-URL="LTI/forskrift/1985-01-02-1/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan fastsetje nærare forskrift om gjennomføring og utfylling av reglane i denne forskrifta, under dette også forskrift om dagleg rapporteringsplikt, prøvetaking, og tidspunkt for stopp i fisket når det blir utrekna at kvotane er oppfiska.</article></article><article class="legalArticle" data-lovdata-URL="LTI/forskrift/1985-01-02-1/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Brot på reglane i denne forskrifta eller på reglar gitt med heimel i denne forskrifta blir straffa etter reglane i lov 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTI/forskrift/1985-01-02-1/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrifta vert sett i kraft 1. januar 1985, og gjeld til så lenge.</article></article></main></body></html>