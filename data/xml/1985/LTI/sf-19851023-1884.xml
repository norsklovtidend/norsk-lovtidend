<!DOCTYPE html><html lang="no"><head><title>Forskrift om innkreving av avgift ved omsetning av egg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">FOR-1985-10-23-1884</dd><dt class="dokid">DokumentID</dt><dd class="dokid">LTI/forskrift/1985-10-23-1884</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 19</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§7</li></ul></dd><dt class="dateOfPublication">Kunngjort</dt><dd class="dateOfPublication">1985-11-21</dd><dt class="title">Tittel</dt><dd class="title">Forskrift om innkreving av avgift ved omsetning av egg.</dd><dt class="refid">RefID</dt><dd class="refid">forskrift/1985-10-23-1884</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innkreving av avgift ved omsetning av egg.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-10-23-1884" id="dokument"><h1>Forskrift om innkreving av avgift ved omsetning av egg.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 23. oktober 1985 med hjemmel i lov til å fremja umsetnaden av jordbruksvaror av 10. juli 1936 nr. 6, § 7.</article><article class="legalArticle" data-lovdata-URL="LTI/forskrift/1985-10-23-1884/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For egg som leveres til godkjent eggpakkeri, skal avgiften kreves opp av eggpakkeriet og trekkes fra i oppgjøret med produsenten.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Eggpakkeriet har plikt til å holde avgiften adskilt i egen kasse. Innehaver eller i tilfelle styret eller bestyreren er ansvarlig for avgiften.</article></article><article class="legalArticle" data-lovdata-URL="LTI/forskrift/1985-10-23-1884/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Eggpakkeriet skal føre lister som viser hvor meget egg som er tatt imot fra hver enkelt produsent. Pakkeriet skal hvert kvartal sende oppgave til Omsetningsrådet over mottatt eggkvantum. Oppgaven skal være sendt inn til Omsetningsrådet innen 30 dager etter utløpet av kvartalet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Omsetningsrådet gir nærmere bestemmelser om innbetaling av avgiften.</article></article><article class="legalArticle" data-lovdata-URL="LTI/forskrift/1985-10-23-1884/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Plikt til å kreve opp avgift gjelder enten eggene blir betalt med penger, med andre varer eller blir avregnet i annet mellomregnskap med produsenten.</article></article><article class="legalArticle" data-lovdata-URL="LTI/forskrift/1985-10-23-1884/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved salg som ikke går inn under § 1 i disse forskrifter oppkreves avgiften hos produsenten.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Omsetningsrådet gir nærmere bestemmelser om innbetaling av avgiften.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For hvert kalenderår skal produsenten sende inn oppgave over disse salg til Omsetningsrådet. Oppgaven skal være sendt Omsetningsrådet innen 30 dager etter utløpet av året.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Dersom Omsetningsrådet krever det, kan det for større produsenter forlanges at de sender oppgave for hvert kvartal.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Produsenten plikter også å sende inn oppgave for hvert kalenderår over hvor meget som er levert av egg til godkjente eggpakkerier som nevnt i § 1, samt å oppgi hvor mange høner han har i sin besetning.</article></article><article class="legalArticle" data-lovdata-URL="LTI/forskrift/1985-10-23-1884/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Omsetningsrådet eller den det gir fullmakt fører tilsyn med at oppgavene over innbetalinger etter disse forskrifter er riktige og har adgang til all bokføring, korrespondanse og opptegnelser som vedkommer eggomsetningen.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">De som fører kontroll har taushetsplikt om drifts- og omsetningsforhold som de blir kjent med, så langt de ikke etter sin tjenesteplikt må melde opplysningene videre.</article></article><article class="legalArticle" data-lovdata-URL="LTI/forskrift/1985-10-23-1884/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Omsetningsrådet kan i det enkelte tilfelle dispensere fra disse forskrifter.</article></article><article class="legalArticle" data-lovdata-URL="LTI/forskrift/1985-10-23-1884/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Overtredelse av bestemmelsene i disse forskrifter er straffbar.</article></article><article class="legalArticle" data-lovdata-URL="LTI/forskrift/1985-10-23-1884/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter trer i kraft 1. januar 1986, samtidig oppheves forskrift om avgift ved omsetning av egg av 23, juni 1949.</article></article></main></body></html>