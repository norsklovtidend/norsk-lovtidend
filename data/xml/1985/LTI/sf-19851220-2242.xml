<!DOCTYPE html><html lang="no"><head><title>Forskrift om regulering av fisket etter norsk vårgytende sild i 1986.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1985-12-20-2242</dd><dt class="dokid">DokumentID</dt><dd class="dokid">LTI/forskrift/1985-12-20-2242</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 24</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§6</li><li>lov/1983-06-03-40/§11</li><li>lov/1972-06-16-57/§6</li><li>lov/1972-06-16-57/§8</li></ul></dd><dt class="dateOfPublication">Kunngjort</dt><dd class="dateOfPublication">1986-01-30</dd><dt class="title">Tittel</dt><dd class="title">Forskrift om regulering av fisket etter norsk vårgytende sild i 1986.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 20. desember 1985. Fremmet av Fiskeridepartementet.</dd><dt class="refid">RefID</dt><dd class="refid">forskrift/1985-12-20-2242</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter norsk vårgytende sild i 1986.<ul class="tocSubUl"><li>I. Generelle bestemmelser.<ul class="tocSubUl"><li>§ 1. Fiske, ilandføring og omsetning.</li><li>§ 2. Minstemål.</li><li>§ 3. Oppmaling.</li></ul></li><li>II. Kystfisket.<ul class="tocSubUl"><li>§ 4. Kystfartøy. Gruppekvote m.v.</li><li>§ 5. Agnfisket.</li><li>§ 6. Fritidsfisket.</li></ul></li><li>III. Fiske med ringnot.<ul class="tocSubUl"><li>§ 7. Gruppekvote m.v.</li><li>§ 8. Påmelding.</li></ul></li><li>IV. Fiske med trål.<ul class="tocSubUl"><li>§ 9. Gruppekvote m.v.</li><li>§ 10. Påmelding.</li></ul></li><li>V. Forskjellige bestemmelser.<ul class="tocSubUl"><li>§ 11. Bifangst</li><li>§ 12. Åpningstider, fiskeperioder og fiskeområder.</li><li>§ 13. Begrensning i deltakelsen.</li><li>§ 14. Dumping og neddreping.</li><li>§ 15. Gjennomføring og kontroll.</li><li>§ 16. Straff.</li><li>§ 17. Bemyndigelse.</li><li>§ 18. Ikrafttredelse.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-20-2242" id="dokument"><h1>Forskrift om regulering av fisket etter norsk vårgytende sild i 1986.</h1><article class="legalP" data-absoluteaddress="/ledd/1/" id="ledd-1">I medhold av § 4, § 5, § 6 og § 11 i lov av 3. juni 1983 nr. 40 saltvannsfiske m.v. og § 6 og § 8 i lov av 16. juni 1972 nr. 57 om regulering av deltagelsen i fisket, er det ved kgl.res. 20. desember 1985 fastsatt forskrift om regulering av fisket etter norsk vårgytende sild i 1986.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-12-20-2242/KAPITTEL_1" data-partID="k1"><h2>I. Generelle bestemmelser.</h2><article class="legalArticle" data-lovdata-URL="LTI/forskrift/1985-12-20-2242/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Fiske, ilandføring og omsetning.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt å fiske, ilandføre og omsette norsk vårgytende sild nord for Klovningen (61. gr. 56. min. n. br.) i 1986.</article></article><article class="legalArticle" data-lovdata-URL="LTI/forskrift/1985-12-20-2242/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Minstemål.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det er forbudt å låssette, oppta av sjøen eller ilandbringe sild under 25 cm.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Uten hinder av bestemmelsen i første ledd kan sildefangster bestå av inntil 25 % i vekt av sild under 25 cm.</article></article><article class="legalArticle" data-lovdata-URL="LTI/forskrift/1985-12-20-2242/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Oppmaling.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det er forbudt å levere sild til oppmaling og til for i tiden 1. januar -30. juni. Fiskeridirektøren kan i særlige tilfelle dispensere fra dette forbudet.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Fiskeridirektøren gis fullmakt til å fastsette regler om i hvilken utstrekning oppmaling skal tillates i tiden 1. juli -31. desember.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-12-20-2242/KAPITTEL_2" data-partID="k2"><h2>II. Kystfisket.</h2><article class="legalArticle" data-lovdata-URL="LTI/forskrift/1985-12-20-2242/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kystfartøy. Gruppekvote m.v.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Uten hensyn til forbudet i § 1 kan fiskefartøy mellom 90 og 110 fot 1.1. som hadde tillatelse til å delta i kystnotfisket i 1985 og fiskefartøy under 90 fot som ikke har ringnottillatelse, fiske inntil 925.000 hl norsk vårgytende sild i 1986.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Fiskeridepartementet kan gi nærmere bestemmelser om vilkårene for deltakelse og fastsette maksimalt fangstkvantum for de enkelte fartøy, samt gi bestemmelser om redskapsbruk.</article></article><article class="legalArticle" data-lovdata-URL="LTI/forskrift/1985-12-20-2242/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Agnfisket.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Uten hensyn til forbudet i § 1 kan Fiskeridirektøren gi adgang til å fiske innenfor grunnlinjene med faststående garn til eget forbruk av agn.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Adgangen kan begrenses til bestemte områder, bestemte tidsrom og et bestemt antall garn pr. båt.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Omsetning av sild fisket i medhold av denne paragraf er forbudt.</article></article><article class="legalArticle" data-lovdata-URL="LTI/forskrift/1985-12-20-2242/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fritidsfisket.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Uten hensyn til forbudet i § 1 kan det drives fiske med håndsnøre (hekling) til eget forbruk. Videre kan det drives fiske til eget forbruk med ett garn på inntil 30 meter regnet pr. husstand.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Omsetning av sild fisket i medhold av denne paragraf er forbudt.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1985-12-20-2242/KAPITTEL_3" data-partID="k3"><h2>III. Fiske med ringnot.</h2><article class="legalArticle" data-lovdata-URL="LTI/forskrift/1985-12-20-2242/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gruppekvote m.v.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten hensyn til forbudet i § 1 kan fartøy med ringnottillatelse, jf. forskrifter av 2. mars 1979 om adgang til å delta i fisket med ringnot, fiske inntil 750.000 hl norsk vårgytende sild i 1986.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Fiskeridirektøren fordeler kvoten på grunnlag av antall påmeldte fartøy etter følgende fordelingsnøkkel:<table><tbody><tr><td data-text-align="left" data-vertical-align="top">1.000 hl + 40 % av godkjent lastekapasitet inntil</td><td data-text-align="left" data-vertical-align="top">4.000 hl</td></tr><tr><td data-text-align="left" data-vertical-align="top">1.000 hl + 20 % av godkjent lastekapasitet fra</td><td data-text-align="left" data-vertical-align="top">4000-6.000 hi</td></tr><tr><td data-text-align="left" data-vertical-align="top">1.000 hl + 10 % av godkjent lastekapasitet fra</td><td data-text-align="left" data-vertical-align="top">6.000-10.000 hl</td></tr><tr><td data-text-align="left" data-vertical-align="top">1.000 hl + 5 % av godkjent lastekapasitet over</td><td data-text-align="left" data-vertical-align="top">10.000 hl</td></tr></tbody></table></article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Kvoten for det enkelte fartøy fremkommer ved å multiplisere basiskvoten for fartøyet med den faktoren en får ved å dividere gruppekvoten i § 7 første ledd med summen av basiskvotene.</article></article><article class="legalArticle" data-lovdata-URL="LTI/forskrift/1985-12-20-2242/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Påmelding.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ingen kan delta i fisket uten å være påmeldt til vedkommende salgslag.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1985-12-20-2242/KAPITTEL_4" data-partID="k4"><h2>IV. Fiske med trål.</h2><article class="legalArticle" data-lovdata-URL="LTI/forskrift/1985-12-20-2242/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Gruppekvote m.v.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Uten hensyn til forbudet i § 1 kan fartøy med industritråltillatelse, jf. § 2, pkt. 3 i forskrifter av 28. april 1978 om tildeling av tillatelse til å drive fiske med trål, og fartøy med loddetråltillatelse, jf. § 2, pkt. 4 i forskrifter av 28. april 1978 om tildeling av tillatelse til å drive fiske med trål, fiske inntil 75.000 hl norsk vårgytende sild i 1986.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Fiskeridirektøren fastsetter maksimalkvoten på grunnlag av antall påmeldte fartøy.<ul class="defaultList"><li data-li-identifier="20." data-name="20."><article class="listArticle" data-absoluteaddress="/kapittel/4/paragraf/1/ledd/2/punkt/1/" id="kapittel-4-paragraf-1-ledd-2-punkt-1"><span class="data-originalId">20.</span><article class="legalP" data-absoluteaddress="/kapittel/4/paragraf/1/ledd/2/punkt/1/ledd/1/" id="kapittel-4-paragraf-1-ledd-2-punkt-1-ledd-1">des. Nr. 2242.</article></article></li></ul></article></article><article class="legalArticle" data-lovdata-URL="LTI/forskrift/1985-12-20-2242/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Påmelding.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Ingen kan delta i fisket uten å være påmeldt til vedkommende salgslag.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1985-12-20-2242/KAPITTEL_5" data-partID="k5"><h2>V. Forskjellige bestemmelser.</h2><article class="legalArticle" data-lovdata-URL="LTI/forskrift/1985-12-20-2242/§11" data-name="§11" data-partID="§11" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bifangst</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Fiskeridirektøren kan fastsette hvilken bifangst av sild som kan tas i forbindelse med andre fiskerier og gi tillatelse på nærmere vilkår for omsetning av sild som bifangst.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Uten hinder av forbudet i § 1 kan det i forbindelse med brislingfisket tas inntil 50 % sild som bifangst regnet etter rommål.</article></article><article class="legalArticle" data-lovdata-URL="LTI/forskrift/1985-12-20-2242/§12" data-name="§12" data-partID="§12" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Åpningstider, fiskeperioder og fiskeområder.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Fiskeridirektøren kan fastsette forskjellige åpningstider og tidsrom for fiske etter sild for de forskjellige fartøy- og redskapsgrupper.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Fiskeridirektøren kan avgrense fisket til bestemte områder og stoppe fisket når den enkelte gruppekvote er beregnet oppfisket.</article><article class="legalP" data-absoluteaddress="/kapittel/5/paragraf/2/ledd/3/" id="kapittel-5-paragraf-2-ledd-3">Fiskeridirektøren kan fastsette forbud mot fiske etter sild i nærmere avgrensede områder.</article><article class="legalP" data-absoluteaddress="/kapittel/5/paragraf/2/ledd/4/" id="kapittel-5-paragraf-2-ledd-4">Fiskeridirektøren kan fastsette forbud mot fiske med visse redskaper innenfor grunnlinjene.</article></article><article class="legalArticle" data-lovdata-URL="LTI/forskrift/1985-12-20-2242/§13" data-name="§13" data-partID="§13" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Begrensning i deltakelsen.</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Ingen kan fiske og levere mer enn en kvote eller overskride fastsatt kvote. Hvert fartøy kan bare fiske og levere en kvote.</article></article><article class="legalArticle" data-lovdata-URL="LTI/forskrift/1985-12-20-2242/§14" data-name="§14" data-partID="§14" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Dumping og neddreping.</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Det er forbudt å kaste ut fangst eller avfall fra fangst. Det er også forbudt å slippe fangst som er død eller dødende.</article><article class="legalP" data-absoluteaddress="/kapittel/5/paragraf/4/ledd/2/" id="kapittel-5-paragraf-4-ledd-2">Er sild forsettlig eller uaktsomt dumpet eller er det på andre måter forårsaket neddreping av sild, kan Fiskeridirektøren foreta en forholdsmessig avkorting av kvoten.</article><article class="legalP" data-absoluteaddress="/kapittel/5/paragraf/4/ledd/3/" id="kapittel-5-paragraf-4-ledd-3">Fiskeridirektøren kan i særlige tilfelle gjøre unntak fra forbudet i første ledd.</article></article><article class="legalArticle" data-lovdata-URL="LTI/forskrift/1985-12-20-2242/§15" data-name="§15" data-partID="§15" data-absoluteaddress="/kapittel/5/paragraf/5/" id="kapittel-5-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Gjennomføring og kontroll.</span></h3><article class="legalP" data-absoluteaddress="/kapittel/5/paragraf/5/ledd/1/" id="kapittel-5-paragraf-5-ledd-1">Fiskeridirektøren kan gi forskrift om gjennomføring og kontroll med denne forskrift, herunder regler om låssetting, prøvetaking og kontroll av fangstene ved ilandføring.</article></article><article class="legalArticle" data-lovdata-URL="LTI/forskrift/1985-12-20-2242/§16" data-name="§16" data-partID="§16" data-absoluteaddress="/kapittel/5/paragraf/6/" id="kapittel-5-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Straff.</span></h3><article class="legalP" data-absoluteaddress="/kapittel/5/paragraf/6/ledd/1/" id="kapittel-5-paragraf-6-ledd-1">Forsettlig eller uaktsom overtredelse av denne forskrift eller bestemmelser gitt i medhold av denne forskrift straffes i henhold til § 53 i lov av 3. juni 1983 i nr. 40 om saltvannsfiske m.v. og § 11 i lov av 16. juni 1972 nr. 57 om regulering av deltagelsen i fisket.</article><article class="legalP" data-absoluteaddress="/kapittel/5/paragraf/6/ledd/2/" id="kapittel-5-paragraf-6-ledd-2">På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/1985-12-20-2242/§17" data-name="§17" data-partID="§17" data-absoluteaddress="/kapittel/5/paragraf/7/" id="kapittel-5-paragraf-7"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Bemyndigelse.</span></h3><article class="legalP" data-absoluteaddress="/kapittel/5/paragraf/7/ledd/1/" id="kapittel-5-paragraf-7-ledd-1">Fiskeridepartementet kan endre denne forskrift</article></article><article class="legalArticle" data-lovdata-URL="LTI/forskrift/1985-12-20-2242/§18" data-name="§18" data-partID="§18" data-absoluteaddress="/kapittel/5/paragraf/8/" id="kapittel-5-paragraf-8"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse.</span></h3><article class="legalP" data-absoluteaddress="/kapittel/5/paragraf/8/ledd/1/" id="kapittel-5-paragraf-8-ledd-1">Denne forskrift trer i kraft 1. januar 1986 og gjelder til og med 31. desember 1986.</article></article></section></main></body></html>