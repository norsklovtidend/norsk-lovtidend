<!DOCTYPE html><html lang="no"><head><title>Forskrift om endring i forskrift om ytelse av attføringspenger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1985-03-11-654</dd><dt class="dokid">DokumentID</dt><dd class="dokid">LTI/forskrift/1985-03-11-654</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 5</dd><dt class="dateInForce">I kraft fra</dt><dd class="dateInForce">1985-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1973-12-18-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§5-5</li></ul></dd><dt class="dateOfPublication">Kunngjort</dt><dd class="dateOfPublication">1985-04-10</dd><dt class="title">Tittel</dt><dd class="title">Forskrift om endring i forskrift om ytelse av attføringspenger.</dd><dt class="refid">RefID</dt><dd class="refid">forskrift/1985-03-11-654</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ytelse av attføringspenger.<ul class="tocSubUl"><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-03-11-654" id="dokument"><h1>Forskrift om endring i forskrift om ytelse av attføringspenger.</h1><article class="legalP" data-absoluteaddress="/ledd/1/" id="ledd-1">Sosialdepartementet har 11. mars 1985 fastsatt følgende:</article><article class="legalP" data-absoluteaddress="/ledd/2/" id="ledd-2">I forskrifter om ytelse av attføringspenger, fastsatt av Sosialdepartementet 18. desember 1973 med hjemmel i lov av 17. juni 1966 nr. 12 om folketrygd § 5-5 tredje ledd, gjøres følgende endring:</article> <article class="defaultP" margin-top="true">Hjemmelshenvisningen endres til § 5-5 tredje og fjerde ledd.</article> <article class="defaultP" margin-top="true">Det fastsettes ny § 6 med følgende ordlyd:</article><article class="futureLegalArticle" data-name="§6" data-partID="§6" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader"><span class="legalArticleValue">§ 6</span>.</span><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">Dersom den trygdede gjennomgår yrkesmessig attføring ved skole som mottar offentlig støtte og får kost og losji ved skolen, skal attføringspengene omregnes i henhold til bestemmelsene i lovens § 7-9. Omregningen skal skje fra og med den første hele måned etter at skolegangen har tatt til.</article><article class="legalP" data-absoluteaddress="/foreslåttparagraf/1/ledd/2/" id="foreslåttparagraf-1-ledd-2">Det samme gjelder dersom den trygdede ikke bor på skolen, men på institusjon som får stønad fra folketrygden eller annen offentlig stønad til dekning av oppholdsutgiftene.</article><article class="legalP" data-absoluteaddress="/foreslåttparagraf/1/ledd/3/" id="foreslåttparagraf-1-ledd-3">Dersom den trygdede i løpet av skoletiden har utgifter til familiens underhold, hushold, faste avgifter eller andre faste utgifter, kan det bestemmes at attføringspengene skal utbetales med et høyere beløp enn det som følger av første ledd.</article></article> <article class="defaultP" margin-top="true">Nåværende § 6 blir ny § 7.</article><article class="legalP" data-absoluteaddress="/ledd/3/" id="ledd-3">Endringen trer i kraft fra 1. juli 1985. Den gis virkning for skolegang som påbegynnes etter denne dato.</article></main></body></html>