<!DOCTYPE html><html lang="no"><head><title>Forskrift om opptak av hospitantar ved Norges landbrukshøgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-1985-01-04-4</dd><dt class="dokid">DokumentID</dt><dd class="dokid">LTI/forskrift/1985-01-04-4</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 1</dd><dt class="dateInForce">I kraft fra</dt><dd class="dateInForce">1985-03-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-29-1/§19</li></ul></dd><dt class="dateOfPublication">Kunngjort</dt><dd class="dateOfPublication">1985-02-06</dd><dt class="title">Tittel</dt><dd class="title">Forskrift om opptak av hospitantar ved Norges landbrukshøgskole.</dd><dt class="miscInformation">Annet om dokumentet</dt><dd class="miscInformation">Fastsett av Landbruksdepartementet 4. januar 1985 i samsvar med lov av 29. juni 1962 nr. 1 om Norges landbrukshøgskole § 19, 3. leden.</dd><dt class="refid">RefID</dt><dd class="refid">forskrift/1985-01-04-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak av hospitantar ved Norges landbrukshøgskole.<ul class="tocSubUl"><li>§ 1. Definisjon</li><li>§ 2. Avgrensingar</li><li>§ 3. Opptakskrav</li><li>§ 4. Søknadsbehandling</li><li>§ 5. Rettar og plikter</li><li>§ 6. Iverksetting m.m.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-01-04-4" id="dokument"><h1>Forskrift om opptak av hospitantar ved Norges landbrukshøgskole.</h1><article class="legalArticle" data-lovdata-URL="LTI/forskrift/1985-01-04-4/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjon</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Hospitant er ein person som utan å vera immatrikulert ved høgskolen, følgjer ein del av undervisninga som blir gitt til dei faste studentane.</article></article><article class="legalArticle" data-lovdata-URL="LTI/forskrift/1985-01-04-4/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgrensingar</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Hospitering er ikkje ein alternativ studieveg til kandidateksamen, men eit tilbod om tillegg og oppfrisking av kunnskapane til hospitantane. Normalt kan ein person ikkje hospitere for meir enn til saman 25 vekter, som svarar til eitt års studium på heiltid.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Hospitantar har normalt ikkje høve til å utføre hovudoppgåve.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Hospiteringsplanar blir godkjende med atterhald om ledig plass på dei kursa det gjeld. Hospitantar skal ikkje ta opp plassar for faste studentar.</article></article><article class="legalArticle" data-lovdata-URL="LTI/forskrift/1985-01-04-4/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptakskrav</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hospitantar må som regel ha ei allmennutdanning som blir godkjend for opptak ved universitet og vitskaplege høgskolar.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Hospitantar må oppfylle dei kursbindingane som står oppført i Undervisningsplanen eller ha tilsvarande forkunnskapar. Hospitantar kan ta bindingskurs samtidig med kurset dersom kursansvarleg institutt godkjenner det.</article></article><article class="legalArticle" data-lovdata-URL="LTI/forskrift/1985-01-04-4/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknadsbehandling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om hospitering skal skrivast på særskilt skjema, og rettkjende kopiar av vitnemål og attestar som er kravde for opptak, skal vera lagt ved søknaden.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Studienemnda utarbeider søknadskjema og fastset søknadsfristar.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Studienemnda avgjer søknader om hospitering.</article></article><article class="legalArticle" data-lovdata-URL="LTI/forskrift/1985-01-04-4/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rettar og plikter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Hospitantar har rett til å fylgje undervisninga og gå opp til eksamen i samsvar med hospiteringsplanen. Studienemnda avgjer etter søknad om ein hospitant skal få høve til kontinuasjon eller få utsette prøver.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Hospitantar har rett til å få utskrift av karakterprotokollen for dei kursa som dei har stått eksamen i.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Hospitantar pliktar å rette seg etter dei reglar som gjeld for faste studentar, jf. § 19 i lov om Norges landbrukshøgskole.</article></article><article class="legalArticle" data-lovdata-URL="LTI/forskrift/1985-01-04-4/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Iverksetting m.m.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift tar til å gjelde straks. Reglar for opptak av hospitantar, fastsett av Landbruksdepartementet 14. september 1976, held opp å gjelde frå same tid.</article></article></main></body></html>