<!DOCTYPE html><html lang="no"><head><title>Forskrift om endring i forskrift angående søknad om patent m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">FOR-1985-10-18-1815</dd><dt class="dokid">DokumentID</dt><dd class="dokid">LTI/forskrift/1985-10-18-1815</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 18</dd><dt class="dateInForce">I kraft fra</dt><dd class="dateInForce">1986-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-10-12-6</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-12-15-9/§8</li><li>lov/1967-12-15-9/§8a</li><li>lov/1967-12-15-9/§22</li><li>lov/1967-12-15-9/§40</li><li>lov/1967-12-15-9/§41</li><li>lov/1967-12-15-9/§42</li><li>lov/1967-12-15-9/§68</li><li>lov/1967-12-15-9/§69</li></ul></dd><dt class="dateOfPublication">Kunngjort</dt><dd class="dateOfPublication">1985-10-31</dd><dt class="title">Tittel</dt><dd class="title">Forskrift om endring i forskrift angående søknad om patent m.v.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 18. oktober 1985 i medhold av lov 15. desember 1967 nr. 9 om patenter § 8, § 8 a, § 22, § 40, § 41, § 42, § 68 og § 69. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1985-10-18-1815</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift angående søknad om patent m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-10-18-1815" id="dokument"><h1>Forskrift om endring i forskrift angående søknad om patent m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-10-18-1815/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrifter angående søknad om patent m.v, fastsatt ved kgl.res. 12 oktober 1979 gjøres følgende endringer:</article> <article class="defaultP" margin-top="true">§ 2 annet ledd nytt nr 5 skal lyde:<ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">opplysning om søknaden omfatter deponert kultur av en mikroorganisme som nevnt i patentloven § 8 a,</article></article></li></ul></article> <article class="defaultP" margin-top="true">§ 2 annet ledd nåværende nr 5 blir nytt nr 6.</article> <article class="defaultP" margin-top="true">Overskriften mellom §§ 13 og 14 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Patentkrav.</i></article> <article class="defaultP" margin-top="true">Mellom §§ 16 og 17 inntas ny overskrift:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3"><i>Beskrivelse.</i></article> <article class="defaultP" margin-top="true">§ 17 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Beskrivelsen av oppfinnelsen må ikke inneholde annet enn slikt som bidrar til forståelsen av den. Må nyskapte eller ikke alminnelig godtatte uttrykk anvendes, skal betydningen av dem forklares. Betegnelser og måleenheter må ikke avvike fra dem som er alminnelig brukt i de nordiske land.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Omfatter patentsøknaden en deponert kultur av en mikroorganisme som nevnt i patentloven § 8 a, skal søknaden ved inngivelsen inneholde alle opplysninger av betydning om organismens karakteristiske trekk som søkeren har tilgang til.</article> <article class="defaultP" margin-top="true">Ny § 17 a skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Deponering som nevnt i patentloven § 8 a skal foretas ved en institusjon som er internasjonal deponeringsmyndighet etter Budapest-konvensjonen 28 april 1977 om internasjonal anerkjennelse av deponeringer av mikroorganismer i forbindelse med behandling av patentsaker.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Deponeringen skal foretas i henhold til Budapest-konvensjonen.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Styret fører fortegnelse over institusjoner som er internasjonale deponeringsmyndigheter etter Budapest-konvensjonen.</article> <article class="defaultP" margin-top="true">Ny § 17 b skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Er en kultur av en mikroorganisme deponert, skal søkeren innen 16 måneder fra søknadsdagen eller hvis prioritet er begjært, den dag prioritet er begjært fra, gi Styret skriftlig opplysning om ved hvilken institusjon og på hvilken dag deponeringen ble foretatt, og det nummer institusjonen har gitt kulturen. Ved internasjonale patentsøknader kan opplysningene isteden innen samme frist gis til det internasjonale byrå.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Begjærer søkeren at sakens dokumenter skal holdes alment tilgjengelig fra et tidligere tidspunkt enn fastsatt i patentloven § 22 første og annet ledd, skal opplysninger som nevnt i paragrafen her første ledd gis senest samtidig med begjæringen. Begjærer en søker tidlig publisering av en internasjonal patentsøknad etter samarbeidskonvensjonen artikkel 21.2.b, skal opplysningene gis senest samtidig med begjæringen om publisering.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Er prøve av en deponert kultur overført til en annen internasjonal deponeringsmyndighet etter regel 5.1. i forskriftene til Budapestkonvensjonen, skal søkeren, eller patenthaveren, underrette Styret om dette og om det nummer institusjonen har gitt kulturen.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Styret kan som bevis for at opplysninger som nevnt i paragrafen her er riktige, kreve kopi av den kvittering institusjonen har utstedt.</article> <article class="defaultP" margin-top="true">Ny § 17 c skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Ny deponering som nevnt i patentloven § 8 a annet ledd skal foretas på den måte som foreskrives i Budapest-konvensjonen.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Ny deponering skal foretas innen tre måneder fra den dag deponenten mottok underretning fra den internasjonale deponeringsmyndighet om at prøver av den deponerte kulturen ikke lenger kunne utleveres. Dersom institusjonen har opphørt som internasjonal deponeringsmyndighet for den type mikroorganismer deponeringen gjaldt, eller har opphørt å utføre sine funksjoner etter Budapest-konvensjonen, og deponenten ikke har fått underretning om dette innen seks måneder etter at det internasjonale byrå publiserte opplysninger om forholdet, kan den nye deponeringen foretas innen ni måneder fra publiseringen.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Deponenten skal innen fire måneder etter at den nye deponeringen ble foretatt, innlevere til Styret kopi av den kvittering institusjonen har utstedt.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Kvitteringen kan innleveres innen fristen etter § 17 b første jf. annet ledd dersom denne utløper senere. Opplysning om nummeret på den patentsøknad eller det patent den deponerte kulturen hører til, skal gis sammen med kvitteringen.</article> <article class="defaultP" margin-top="true">Mellom §§ ny § 17 c og 18 inntas ny overskrift:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17"><i>Sammendrag.</i></article> <article class="defaultP" margin-top="true">§ 25 annet ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Kunngjøring etter patentloven § 22 fjerde ledd skal inneholde opplysning om søknadens nummer og klasse, inngivelsesdag, løpedag om denne er en annen enn inngivelsesdagen, oppfinnelsens benevnelse samt søkerens og oppfinnerens navn og adresse. Er prioritet begjært, skal kunngjøringen inneholde opplysning om hvor den prioritetsbegrunnende søknad er inngitt, tidspunktet for dennes inngivelse samt søknadens nummer. Omfatter søknaden en deponert kultur av en mikroorganisme, skal det angis i kunngjøringen. Har søkeren etter patentloven § 22 åttende ledd begjært at prøve av en deponert kultur bare skal utleveres til en særlig sakkyndig, angis også dette i kunngjøringen.</article> <article class="defaultP" margin-top="true">§ 25 tredje ledd skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Er oversettelse av beskrivelse eller patentkrav i en internasjonal søknad blitt endret før utløpet av fristen etter § 58, men etter at sakens dokumenter er blitt alment tilgjengelige, skal det utferdiges kunngjøring om det.</article> <article class="defaultP" margin-top="true">Ny § 25 a skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Begjæring etter patentloven § 22 niende ledd om utlevering av prøve av en deponert kultur skal utformes som foreskrevet i regel 11 i forskriftene til Budapest-konvensjonen.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Gjelder begjæringen prøve av en deponert kultur som hører til en patentsøknad som ikke er endelig avgjort, skal den som begjærer utlevering, forplikte seg overfor søkeren til ikke å anvende prøven for annet enn eksperimenter før søknaden er endelig avgjort og til ikke å la noen annen få tilgang til prøven før søknaden er endelig avgjort eller dersom patent meddeles, før patentet har opphørt.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Gjelder begjæringen prøve av en deponert kultur som hører til et patent, skal den som begjærer utlevering, overfor patenthaveren forplikte seg til ikke å la noen annen få tilgang til prøven før patentet har opphørt.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Den som begjærer utlevering, skal forplikte seg på tilsvarende måte som nevnt i annet og tredje ledd med hensyn til kulturer som er avledet fra prøven, og som har beholdt de karakteristiske trekk ved den deponerte kultur som er vesentlige for utøvelsen av oppfinnelsen.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Begjæringen om utlevering skal inneholde en erklæring om at den som begjærer utlevering, påtar seg de forpliktelser som er nevnt i paragrafen her.</article> <article class="defaultP" margin-top="true">Ny § 25 b skal lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Begjæring etter patentloven § 22 åttende ledd om at prøver av en deponert kultur bare skal utleveres til en særlig sakkyndig, må fremsettes for Styret innen 16 måneder fra søknadsdagen eller hvis prioritet er begjært, den dag prioritet er begjært fra. Ved internasjonale søknader kan begjæringen isteden fremsettes for det internasjonale byrå før de tekniske forberedelser for publisering av søknaden er fullført.</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Styret fører fortegnelse over personer som etter dets vurdering er skikket til å nyttes som sakkyndig.</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Kan prøve bare utleveres til en særlig sakkyndig, skal det i begjæringen om utlevering angis hvem som skal nyttes som sakkyndig. Begjæringen skal inneholde en skriftlig erklæring fra den sakkyndige om at han forplikter seg overfor patentsøkeren på tilsvarende måte som nevnt i § 25 a annet, jf. fjerde ledd.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Som sakkyndig kan nyttes den som er oppført i Styrets fortegnelse, eller som patentsøkeren i det enkelte tilfelle godtar.</article> <article class="defaultP" margin-top="true">Ny § 25 c skal lyde:</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Uten hinder av forpliktelser som nevnt i § 25 a og 25 b kan en avledet kultur deponeres i forbindelse med en senere patentsøknad dersom søknaden forutsetter det.</article> <article class="defaultP" margin-top="true">Ny § 25 d skal lyde:</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">Er begjæring om utlevering av prøve av en deponert kultur fremsatt og vilkårene for utlevering oppfylt, utferdiger Styret erklæring om det. Styret sender begjæringen om utlevering og erklæringen til den institusjon hvor kulturen er deponert. Styret sender samtidig patentsøkeren eller panthaveren kopi av begjæringen og erklæringen.</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">Finner Styret at erklæring som nevnt i første ledd ikke kan utferdiges, underrettes den som har begjært utlevering.</article> <article class="defaultP" margin-top="true">§ 31 nr 11 skal lyde:<ul class="defaultList"><li data-li-identifier="11." data-name="11."><article class="listArticle" data-absoluteaddress="/kapittel/1/ledd/31/punkt/1/" id="kapittel-1-ledd-31-punkt-1"><span class="data-originalId">11.</span><article class="legalP" data-absoluteaddress="/kapittel/1/ledd/31/punkt/1/ledd/1/" id="kapittel-1-ledd-31-punkt-1-ledd-1">hvorvidt søknaden omfatter en deponert kultur av en mikroorganisme,</article></article></li></ul></article> <article class="defaultP" margin-top="true">§ 31 nåværende nr 11 blir nytt nr 12.</article> <article class="defaultP" margin-top="true">§ 39 nr 8 og nytt nr 8 skal lyde:<ul class="defaultList"><li data-li-identifier="8." data-name="8."><article class="listArticle" data-absoluteaddress="/kapittel/1/ledd/31/punkt/2/" id="kapittel-1-ledd-31-punkt-2"><span class="data-originalId">8.</span><article class="legalP" data-absoluteaddress="/kapittel/1/ledd/31/punkt/2/ledd/1/" id="kapittel-1-ledd-31-punkt-2-ledd-1">oppfinnelsens benevnelse,</article></article></li><li data-li-identifier="9." data-name="9."><article class="listArticle" data-absoluteaddress="/kapittel/1/ledd/31/punkt/3/" id="kapittel-1-ledd-31-punkt-3"><span class="data-originalId">9.</span><article class="legalP" data-absoluteaddress="/kapittel/1/ledd/31/punkt/3/ledd/1/" id="kapittel-1-ledd-31-punkt-3-ledd-1">dersom patentsøknaden omfattet en deponert kultur av en mikroorganisme, den institusjon der kulturen er deponert, og det nummer institusjonen har gitt den.</article></article></li></ul></article> <article class="defaultP" margin-top="true">§ 43 nytt fjerde ledd skal lyde:</article><article class="legalP" data-absoluteaddress="/kapittel/1/ledd/32/" id="kapittel-1-ledd-32">Har Styret mottatt underretning om overføring av en prøve av en deponert kultur som nevnt i § 17 b tredje ledd eller kvittering som nevnt i § 17 c tredje ledd, skal anmerkning om overføringen eller den nye deponeringen gjøres i registeret.</article> <article class="defaultP" margin-top="true">§ 44 innledningen skal lyde:</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">I saker vedrørende søknad om patent skal, i tillegg til årsavgifter etter § 45, følgende avgifter betales:</article> <article class="defaultP" margin-top="true">§ 45 innledningen skal lyde:</article><article class="legalP" data-absoluteaddress="/kapittel/1/ledd/34/" id="kapittel-1-ledd-34">Årsavgifter for patentsøknader og patenter skal betales med følgende beløp:</article> <article class="defaultP" margin-top="true">§ 45 annet ledd første punktum skal lyde:</article><article class="legalP" data-absoluteaddress="/kapittel/1/ledd/35/" id="kapittel-1-ledd-35">Årsavgifter som etter patentloven § 41 tredje ledd eller § 42 tredje ledd betales etter forfall, forhøyes med 20 prosent.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-10-18-1815/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften her trer i kraft 1 januar 1986.</article></section></main></body></html>