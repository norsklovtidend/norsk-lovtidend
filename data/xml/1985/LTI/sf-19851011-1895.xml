<!DOCTYPE html><html lang="no"><head><title>Forskrift om innholdet i visse tegningsinnbydelser ved aksjeemisjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:31</dd><dt class="legacyID">Datokode</dt><dd class="legacyID">FOR-1985-10-11-1895</dd><dt class="dokid">DokumentID</dt><dd class="dokid">LTI/forskrift/1985-10-11-1895</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 20</dd><dt class="dateInForce">I kraft fra</dt><dd class="dateInForce">1985-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§9</li><li>forskrift/1985-09-20-1706</li></ul></dd><dt class="dateOfPublication">Kunngjort</dt><dd class="dateOfPublication">1985-12-03</dd><dt class="title">Tittel</dt><dd class="title">Forskrift om innholdet i visse tegningsinnbydelser ved aksjeemisjoner.</dd><dt class="refid">RefID</dt><dd class="refid">forskrift/1985-10-11-1895</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innholdet i visse tegningsinnbydelser ved aksjeemisjoner.<ul class="tocSubUl"><li>§ 1. Anvendelsesområde</li><li>§ 2. Formål</li><li>§ 3. Overskrift</li><li>§ 4. Selskapsinformasjon</li><li>§ 5. Nåværende aksjekapital</li><li>§ 6. Aksjekapitalforhøyelsen</li><li>§ 7. Fortrinnsrett til tegning</li><li>§ 8. Tegningssted og -tid</li><li>§ 9. Tegningsretter</li><li>§ 10. Tildeling og innbetaling</li><li>§ 11. De nye aksjer</li><li>§ 12,. Overdragelse og stemmerett</li><li>§ 13. Garanti</li><li>§ 14. Kostnader</li><li>§ 15. Opplysninger om selskapets drift og kapitalforhold</li><li>§ 16. Formålet med aksjekapitalforhøyelsen</li><li>§ 17. Andre opplysninger</li><li>§ 18. Styremedlemmenes underskrift</li><li>§ 19. Ugyldighet og straffansvar</li><li>§ 20. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1985-10-11-1895" id="dokument"><h1>Forskrift om innholdet i visse tegningsinnbydelser ved aksjeemisjoner.</h1><article class="legalP" data-absoluteaddress="/ledd/1/" id="ledd-1">Med hjemmel i lov om verdipapirhandel av 14, juni 1985 nr. 61 § 9 femte ledd bokstav a, jfr. kgl.res. 20. september 1985 nr. 1706, har Finansdepartementet 11. oktober 1985 gitt forskrifter om hvilke opplysninger offentlige tegningsinnbydelser skal inneholde.</article><article class="legalArticle" data-lovdata-URL="LTI/forskrift/1985-10-11-1895/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder for enhver innbydelse til en ubestemt krets av personer om tegning, herunder tilsvarende erverv, av aksjer i forbindelse med aksjeselskapsstiftelsen og ved senere aksjekapitalforhøyelse når innbydelse gjelder aksjetegning for to millioner kroner eller mer.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Senest samtidig med at det innbys til tegning skal tegningsinnbydelsen sendes Børskomiteen ved Oslo Børs sammen med de opplysninger som kan ha betydning når Børskomiteen skal uttale seg etter lov om verdipapirhandel av 14. juni 1985 nr. 61 § 9 tredje ledd.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forøvrig får også reglene i aksjeloven § 2-5 annet ledd og § 4-6 tredje ledd anvendelse. Børskomiteen skal håndheve de krav aksjeloven stiller: til tegningsinnbydelsen i tillegg til de krav som følger av forskriften.</article></article><article class="legalArticle" data-lovdata-URL="LTI/forskrift/1985-10-11-1895/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med forskriftene er å sikre at selskapene i tegningsinnbydelser ikke gir villedende eller ufullstendige opplysninger om forhold som må tillegges vekt ved bedømmelsen av spørsmålet om å tegne aksjer. Tegningsinnbydelsen skal inneholde opplysninger om alle de forhold forskriftene nedenfor omhandler.</article></article><article class="legalArticle" data-lovdata-URL="LTI/forskrift/1985-10-11-1895/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overskrift</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tegningsinnbydelsens overskrift skal inneholde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Ordet «tegningsinnbydelse»;</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Selskapets navn;</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">tidspunktet tegning kan finne sted.</article></article></li></ul></article></article><article class="legalArticle" data-lovdata-URL="LTI/forskrift/1985-10-11-1895/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Selskapsinformasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det skal angis når selskapet er stiftet, stedet hvor selskapet har sitt forretningskontor og selskapets formål slik det er angitt i selskapets vedtekter.</article></article><article class="legalArticle" data-lovdata-URL="LTI/forskrift/1985-10-11-1895/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nåværende aksjekapital</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Aksjekapitalens størrelse før kapitalforhøyelse samt antall aksjer og aksjenes pålydende skal angis. Likeledes skal angis vedtektsbestemte begrensninger i aksjonærenes rettigheter.</article></article><article class="legalArticle" data-lovdata-URL="LTI/forskrift/1985-10-11-1895/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Aksjekapitalforhøyelsen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tegningsinnbydelsen skal inneholde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Gjengivelse av generalforsamlingens beslutning eller styrets beslutning dersom forhøyelsen skjer i.h.t. aksjeloven §§ 4-8 og 4-9;</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Angivelse av hvor stor aksjekapitalutvidelsen er, eventuelt en øvre og nedre grense for aksjekapitalutvidelsen samt antall nyutstedte aksjer;</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Angivelse av aksjenes pålydende;</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Angivelse av det beløp som skal betales for hver aksje (tegningskurs, eventuell overkurs til reservefond, jf. aksjeloven § 12-1, 2. ledd nr. 3);</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">Angivelse av hvilken klasse de nye aksjene skal tilhøre dersom det er to eller flere aksjeklasser i selskapet;</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">Opplysninger ora eventuell nytegning for bestemte grupper f.eks. ansatte eller om aksjeeierne i et fusjonerende selskap har fortrinnsrett til tegning;</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/6/ledd/1/punkt/7/" id="paragraf-6-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/6/ledd/1/punkt/7/ledd/1/" id="paragraf-6-ledd-1-punkt-7-ledd-1">Angivelse av eventuelle særlige tegningsvilkår, jfr, aksjelovens § 4-5;</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/6/ledd/1/punkt/8/" id="paragraf-6-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/6/ledd/1/punkt/8/ledd/1/" id="paragraf-6-ledd-1-punkt-8-ledd-1">Angivelse av den tillatte andel utenlandske aksjer i henhold til selskapets konsesjoner eller andre vedtektsbegrensninger og i hvilken grad utenlandsandelen er utnyttet.</article></article></li></ul></article></article><article class="legalArticle" data-lovdata-URL="LTI/forskrift/1985-10-11-1895/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fortrinnsrett til tegning</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tegningsinnbydelsen skal opplyse:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Om aksjeeiernes fortrinnsrett til kjøp av nyutstedte aksjer;</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Om kjøp av tegningsretter gir samme rett til tegning og tildeling av aksjer;</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">Om det er anledning til å tegne seg for flere aksjer enn man har tegningsrett til;</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/7/ledd/1/punkt/4/" id="paragraf-7-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/7/ledd/1/punkt/4/ledd/1/" id="paragraf-7-ledd-1-punkt-4-ledd-1">Om fordeling blant aksjeeierne hvis fortrinnsretten ikke utnyttes fullt ut og om eventuell godtgjørelse for ikke-benyttede tegningsretter;</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/7/ledd/1/punkt/5/" id="paragraf-7-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/7/ledd/1/punkt/5/ledd/1/" id="paragraf-7-ledd-1-punkt-5-ledd-1">Om fortrinnsrett for ansatte hvis aksjeeierne ikke har utnyttet fortrinnsretten fullt ut;</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/7/ledd/1/punkt/6/" id="paragraf-7-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/7/ledd/1/punkt/6/ledd/1/" id="paragraf-7-ledd-1-punkt-6-ledd-1">Om behandling av tegningsretter på grunnlag av eventuelle aksjer i morselskap eiet av datterselskaper eller selskapet selv, jf. aksjeloven § 7-1;</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/7/ledd/1/punkt/7/" id="paragraf-7-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/7/ledd/1/punkt/7/ledd/1/" id="paragraf-7-ledd-1-punkt-7-ledd-1">Om større aksjeeiere har tilsagt tegning.</article></article></li></ul></article></article><article class="legalArticle" data-lovdata-URL="LTI/forskrift/1985-10-11-1895/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tegningssted og -tid</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tegningsinnbydelsen skal angi tegningsfristen og den trist aksjeeierne Skal ha for tegning i henhold til fortrinnsretten, som ikke må være kortere enn to uker regnet fra det tidspunkt tegningslistene legges frem, jf. aksjeloven § 4-4 første ledd nr. 4. Videre skal det opplyses om hvor tegning kan finne sted.</article></article><article class="legalArticle" data-lovdata-URL="LTI/forskrift/1985-10-11-1895/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tegningsretter</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tegningsinnbydelsen skal inneholde opplysninger om inntil hvilken dato aksjeeierne har fortrinnsrett til tegning, om hvordan tegningsretten skal legitimeres og dato for utstedelse av tegningsrettene. Videre skal opplyses om omsetning og eventuell kursnotering av tegningsretter, fra dato til dato.</article></article><article class="legalArticle" data-lovdata-URL="LTI/forskrift/1985-10-11-1895/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tildeling og innbetaling</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Det skal opplyses om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">Det tidspunkt tegnerne vil få underretning om tildeling;</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">Behandling av overtegning (eventuelt forbehold fra styret om å redusere/stryke tegninger som ikke er sikret ved fortrinnsrett). Ved stiftelse av aksjeselskap, jf. aksjeloven § 2-3 annet ledd nr. 1;</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/10/ledd/1/punkt/3/" id="paragraf-10-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/10/ledd/1/punkt/3/ledd/1/" id="paragraf-10-ledd-1-punkt-3-ledd-1">Tidspunktet for innbetaling. Ved stiftelse av aksjeselskap, jf. aksjeloven § 3-2 annet ledd nr. 2;</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/10/ledd/1/punkt/4/" id="paragraf-10-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/10/ledd/1/punkt/4/ledd/1/" id="paragraf-10-ledd-1-punkt-4-ledd-1">Rentesats ved for sen innbetaling;</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/10/ledd/1/punkt/5/" id="paragraf-10-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/10/ledd/1/punkt/5/ledd/1/" id="paragraf-10-ledd-1-punkt-5-ledd-1">Om selskapets adgang til å selge eller slette aksjer for tegnernes regning som det ikke er innbetalt aksjeinnskudd for innen betalingsfristens utløp.</article></article></li></ul></article></article><article class="legalArticle" data-lovdata-URL="LTI/forskrift/1985-10-11-1895/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">De nye aksjer</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Tegningsinnbydelsen skal opplyse om nye aksjers rett til utbytte og tidspunkt for når de nye aksjer forøvrig gir rettigheter i selskapet.</article></article><article class="legalArticle" data-lovdata-URL="LTI/forskrift/1985-10-11-1895/§12," data-name="§12," data-partID="§12," data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12,</span>. <span class="legalArticleTitle">Overdragelse og stemmerett</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Det skal opplyses om eventuelle vedtektsbestemmelser i selskapet som begrenser aksjenes omsettelighet og/eller stemmerett.</article></article><article class="legalArticle" data-lovdata-URL="LTI/forskrift/1985-10-11-1895/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Garanti</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Det skal opplyses om aksjekapitalforhøyelse helt eller delvis er garantert fulltegnet.</article></article><article class="legalArticle" data-lovdata-URL="LTI/forskrift/1985-10-11-1895/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Kostnader</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Kostnader i forbindelse med aksjekapitalforhøyelsen skal angis.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Ved stiftelse av aksjeselskap, jf. aksjeloven § 2-4 første ledd nr. 3 og annet ledd nr. 3.</article></article><article class="legalArticle" data-lovdata-URL="LTI/forskrift/1985-10-11-1895/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Opplysninger om selskapets drift og kapitalforhold</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Tegningsinnbydelsen skal gi opplysninger om<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/15/ledd/1/punkt/1/" id="paragraf-15-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/15/ledd/1/punkt/1/ledd/1/" id="paragraf-15-ledd-1-punkt-1-ledd-1">Selskapets virksomhet, jf. aksjeloven § 2-5 annet ledd og § 4-6 tredje ledd nr. 2.1;</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/15/ledd/1/punkt/2/" id="paragraf-15-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/15/ledd/1/punkt/2/ledd/1/" id="paragraf-15-ledd-1-punkt-2-ledd-1">Resultatet av virksomheten de to siste regnskapsår, herunder resultatet før ekstraordinære poster og årsoppgjørsdisposisjoner siste to regnskapsår og utbetalt utbytte de to siste regnskapsår.</article><article class="legalP" data-absoluteaddress="/paragraf/15/ledd/1/punkt/2/ledd/2/" id="paragraf-15-ledd-1-punkt-2-ledd-2">Dersom det er utarbeidet tertial/halvårsrapport siden utløpet av siste regnskapsår, skal resultatet av virksomheten i følge siste delårsrapport også oppgis;</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/15/ledd/1/punkt/3/" id="paragraf-15-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/15/ledd/1/punkt/3/ledd/1/" id="paragraf-15-ledd-1-punkt-3-ledd-1">Sammensetning av selskapets eiendeler og gjeld i.h.t. siste fastsatte balanse;</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/15/ledd/1/punkt/4/" id="paragraf-15-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/15/ledd/1/punkt/4/ledd/1/" id="paragraf-15-ledd-1-punkt-4-ledd-1">Hendelse av vesentlig betydning etter at styret la frem forslag til siste årsoppgjør, jfr, aksjeloven § 4-6 tredje ledd nr. 2.4;</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/15/ledd/1/punkt/5/" id="paragraf-15-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/15/ledd/1/punkt/5/ledd/1/" id="paragraf-15-ledd-1-punkt-5-ledd-1">Anslag over forventet omsetning og resultat for inneværende regnskapsår.</article></article></li></ul></article></article><article class="legalArticle" data-lovdata-URL="LTI/forskrift/1985-10-11-1895/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Formålet med aksjekapitalforhøyelsen</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Det skal informeres om formålet med aksjekapitalforhøyelsen, jf. aksjeloven § 4-6 tredje ledd nr. 2.4.</article></article><article class="legalArticle" data-lovdata-URL="LTI/forskrift/1985-10-11-1895/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Andre opplysninger</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Det skal opplyses om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/17/ledd/1/punkt/1/" id="paragraf-17-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/17/ledd/1/punkt/1/ledd/1/" id="paragraf-17-ledd-1-punkt-1-ledd-1">Hvor vedtekter, dokumenter (jf. aksjeloven § 4-6, 2. ledd) samt årsoppgjør for de siste to år holdes tilgjengelig;</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/17/ledd/1/punkt/2/" id="paragraf-17-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/17/ledd/1/punkt/2/ledd/1/" id="paragraf-17-ledd-1-punkt-2-ledd-1">Henvisning til prospekt og hvor ytterligere opplysninger finnes.</article></article></li></ul></article></article><article class="legalArticle" data-lovdata-URL="LTI/forskrift/1985-10-11-1895/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Styremedlemmenes underskrift</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Tegningsinnbydelsen skal undertegnes av samtlige styremedlemmer.</article></article><article class="legalArticle" data-lovdata-URL="LTI/forskrift/1985-10-11-1895/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ugyldighet og straffansvar</span></h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">Tegning som foretas på grunnlag av villedende tegningsinnbydelse er ikke bindende, jf. verdipapirhandelloven § 10.</article><article class="legalP" data-absoluteaddress="/paragraf/19/ledd/2/" id="paragraf-19-ledd-2">Den som forsettlig eller uaktsomt overtrer disse forskrifter straffes med bøter eller fengsel inntil 1 år eller begge deler jf. verdipapirhandelloven § 62 første ledd nr. 2.</article><article class="legalP" data-absoluteaddress="/paragraf/19/ledd/3/" id="paragraf-19-ledd-3">Medvirkning straffes på samme måte.</article></article><article class="legalArticle" data-lovdata-URL="LTI/forskrift/1985-10-11-1895/§20" data-name="§20" data-partID="§20" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">Disse forskrifter trer i kraft fra 1. november 1985. Tegningsinnbydelser som er under utarbeidelse, og hvor det vil være forbundet med uforholdsmessige omkostninger å endre disse i tråd med forskriftene ovenfor kan unntas disse forskrifter. Dette gjelder dog ikke etter 15. november 1985.</article></article></main></body></html>