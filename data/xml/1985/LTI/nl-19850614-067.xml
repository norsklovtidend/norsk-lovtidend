<!DOCTYPE html><html lang="no"><head><title>Lov om endringer i lov av 19. juni 1969 nr. 71 om særregler for skattlegging av aksjeselskaper og aksjonærer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">LOV-1985-06-14-67</dd><dt class="dokid">DokumentID</dt><dd class="dokid">LTI/lov/1985-06-14-67</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 11</dd><dt class="dateInForce">I kraft fra</dt><dd class="dateInForce">1985-08-17</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-19-71</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-07-17</dd><dt class="titleShort">Korttittel</dt><dd class="titleShort">Endringslov til aksjeskatteloven</dd><dt class="title">Tittel</dt><dd class="title">Lov om endringer i lov av 19. juni 1969 nr. 71 om særregler for skattlegging av aksjeselskaper og aksjonærer.</dd><dt class="miscInformation">Annet om dokumentet</dt><dd class="miscInformation">Ot.prp.nr.76 (1984–1985), Innst.O.nr.71 (1984–1985), Besl.O.nr.107 (1984–1985), jf. Besl.L.nr.101 (1984–1985) og Besl.O.nr.84 (1984–1985). Odelstingsvedtak 21. mai og 6. juni 1985. Lagtingsvedtak 30. mai og 11. juni 1985. Fremmet av Finans- og tolldepartementet.</dd><dt class="refid">RefID</dt><dd class="refid">lov/1985-06-14-67</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 19. juni 1969 nr. 71 om særregler for skattlegging av aksjeselskaper og aksjonærer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1985-06-14-67" id="dokument"><h1>Lov om endringer i lov av 19. juni 1969 nr. 71 om særregler for skattlegging av aksjeselskaper og aksjonærer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-06-14-67/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 19. juni 1969 nr. 71 om særregler for skattlegging av aksjeselskaper og aksjonærer inntas følgende bestemmelse:</article> <article class="defaultP" margin-top="true">Ny § 17:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Aksjonær bosatt/hjemmehørende i riket kan kreve fradrag i skattepliktig nettoinntekt for bidrag som er innbetalt kontant for å dekke underskudd i norsk aksjeselskap, som driver ny virksomhet.</article><article class="legalP" data-absoluteaddress="/kapittel/1/ledd/1/punkt/1/ledd/2/" id="kapittel-1-ledd-1-punkt-1-ledd-2">Selskapets ligningsmessige underskudd fordeles på samtlige aksjer etter pålydende 31. desember i underskuddsåret. Den enkelte aksjonærs fradrag begrenses til den forholdsmessige andel av underskudd som henføres til hans aksjer.</article><article class="legalP" data-absoluteaddress="/kapittel/1/ledd/1/punkt/1/ledd/3/" id="kapittel-1-ledd-1-punkt-1-ledd-3">Aksjonæren gis fradrag og bidraget må innbetales senest det år som følger etter underskuddsåret. Krav om fradrag må fremsettes innen utløpet av fristen for levering av selvangivelse.</article><article class="legalP" data-absoluteaddress="/kapittel/1/ledd/1/punkt/1/ledd/4/" id="kapittel-1-ledd-1-punkt-1-ledd-4">Ved fusjon eller fisjon i stiftelsesåret eller de påfølgende 4 kalenderår bortfaller retten til fradrag.</article><article class="legalP" data-absoluteaddress="/kapittel/1/ledd/1/punkt/1/ledd/5/" id="kapittel-1-ledd-1-punkt-1-ledd-5">Det gis ikke fradrag i inntekt vunnet ved utvinning og rørledningstransport av petroleum, jf. lov av 13. juni 1975 om skattlegging av undersjøiske petroleumsforekomster m.v. §§ 1, 3 og 5.</article><article class="legalP" data-absoluteaddress="/kapittel/1/ledd/1/punkt/1/ledd/6/" id="kapittel-1-ledd-1-punkt-1-ledd-6">Det kan ikke kreves fradrag for bidrag til selskap registrert som konsern etter § 15.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Et aksjeselskap anses for å drive ny virksomhet i stiftelsesåret og de påfølgende 4 kalenderår, såfremt virksomheten ikke i det vesentlige er en videreføring av tidligere næringsvirksomhet. Hvis det er grunn til å anta at dette er tilfelle, plikter selskapet å godtgjøre at det ikke foreligger slik videreføring.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Det kan ikke kreves fradrag for bidrag til selskap som driver bank, forsikrings- eller finansieringsvirksomhet (herunder leasing). Det samme gjelder selskap som for en ikke uvesentlig del driver utleie av fast eiendom eller løsøre.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Aksjonærbidrag regnes som skattepliktig inntekt for selskapet i det år det innbetales. Bidraget regnes ikke som innbetalt aksjekapital etter bestemmelsene i denne lov.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">30 pst. av innrømmede fradrag tilbakeføres til beskatning, dersom<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/5/ledd/1/punkt/1/" id="kapittel-1-ledd-1-punkt-5-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/5/ledd/1/punkt/1/ledd/1/" id="kapittel-1-ledd-1-punkt-5-ledd-1-punkt-1-ledd-1">en aksjonær overdrar aksjer eller tar bopel utenfor riket innen 3 år etter utløpet av det siste år fradrag er innrømmet, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/5/ledd/1/punkt/2/" id="kapittel-1-ledd-1-punkt-5-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/5/ledd/1/punkt/2/ledd/1/" id="kapittel-1-ledd-1-punkt-5-ledd-1-punkt-2-ledd-1">selskapet fusjonerer eller fisjonerer i etableringsperioden eller innen 3 år etter utløpet av etableringsperioden. Overdras bare en del av en aksjepost tilbakeføres en forholdsmessig andel av innrømmede fradrag svarende til de aksjer som er overdratt.</article></article></li></ul></article><article class="legalP" data-absoluteaddress="/kapittel/1/ledd/1/punkt/5/ledd/2/" id="kapittel-1-ledd-1-punkt-5-ledd-2">Tilbakeførte beløp beskattes som inntekt i det år overdragelse, utflytting eller fusjon/fisjon fant sted.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Kongen kan gi nærmere forskriften til utfylling: og gjennomføring av denne paragraf, herunder stille: krav om registrering.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-06-14-67/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen under I gjelder, første gang for selskaper som starter ny virksomhet i kalenderåret 1985.</article></section></main></body></html>