<!DOCTYPE html><html lang="no"><head><title>Forskrift om endringer i forskrift om kjøttråvarer og kjøttprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1985-02-08-294</dd><dt class="dokid">DokumentID</dt><dd class="dokid">LTI/forskrift/1985-02-08-294</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 3</dd><dt class="dateInForce">I kraft fra</dt><dd class="dateInForce">1985-02-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-02-18-150</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11/§1</li></ul></dd><dt class="dateOfPublication">Kunngjort</dt><dd class="dateOfPublication">1985-03-04</dd><dt class="title">Tittel</dt><dd class="title">Forskrift om endringer i forskrift om kjøttråvarer og kjøttprodukter.</dd><dt class="refid">RefID</dt><dd class="refid">forskrift/1985-02-08-294</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om kjøttråvarer og kjøttprodukter.<ul class="tocSubUl"><li>§ 10.</li><li>§ 10.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-02-08-294" id="dokument"><h1>Forskrift om endringer i forskrift om kjøttråvarer og kjøttprodukter.</h1><article class="legalP" data-absoluteaddress="/ledd/1/" id="ledd-1">Helsedirektoratet har 8. februar 1985, med hjemmel i lov om tilsyn med næringsmidler av 19. mai 1933, § 1, jf. kgl.res. av 8. juli 1983 nr. 1252, jf. Sosialdepartementets delegeringsrundskriv av 11. november 1983 nr. 1611, foretatt følgende endringer i forskrift av 18. februar 1983 nr. 150 om kjøttråvarer og kjøttprodukter.</article> <article class="defaultP" margin-top="true">Bindevevsprotein i kjøttprodukter:</article><article class="futureLegalArticle" data-name="§10" data-partID="§10" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader">§ 10.</span><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">3. <i>Deiger</i></article><article class="legalP" data-absoluteaddress="/foreslåttparagraf/1/ledd/2/" id="foreslåttparagraf-1-ledd-2">Det er foretatt en endring av § 10.3 ved at det er føyet til en ny tredje setning.</article></article> <article class="defaultP" margin-top="true">§ 10.3 blir som følger:</article><article class="legalP" data-absoluteaddress="/ledd/2/" id="ledd-2">Ved produksjon av deiger kan det tilsettes inntil 5,0 % vann eller is og 1,0 % salt til kjøttråvarene. Deiger skal når ikke annet er bestemt, ha et proteininnhold på minimum 17,0 % og fettinnholdet må ikke overstige 14,0 <i>%.</i> Andelen bindevevsprotein i forhold til totalprotein må ikke overstige 17,0 %. Vanninnholdet skal være maksimum 78,0 % i fettfri vare.</article><article class="futureLegalArticle" data-name="§10" data-partID="§10_1" data-absoluteaddress="/foreslåttparagraf/2/" id="foreslåttparagraf-2"><span class="futureLegalArticleHeader">§ 10.</span><article class="legalP" data-absoluteaddress="/foreslåttparagraf/2/ledd/1/" id="foreslåttparagraf-2-ledd-1">4. <i>Kjøttfarseprodukter</i></article><article class="legalP" data-absoluteaddress="/foreslåttparagraf/2/ledd/2/" id="foreslåttparagraf-2-ledd-2">Det er foretatt tilføyelser i § 10.4, tredje og fjerde ledd.</article></article> <article class="defaultP" margin-top="true">§ 10.4, tredje og fjerde ledd blir som følger:</article><article class="legalP" data-absoluteaddress="/ledd/3/" id="ledd-3">Rå kjøttfarseprodukter skal, når ikke annet er bestemt, ha et proteininnhold på minimum 9,0 %, et fettinnhold på maksimum 21,0 % og et karbohydratinnhold på maksimum 5,0 %. Andelen bindevevsprotein i forhold til totalprotein må ikke overstige 20,0 %. Vanninnholdet må ikke være over 80,0 % i fettfri vare.</article><article class="legalP" data-absoluteaddress="/ledd/4/" id="ledd-4">Ferdig stekte eller kokte kjøttfarseprodukter skal, når ikke annet er bestemt, ha et proteininnhold på minimum 9,5 %, et fettinnhold på maksimum 23,0 % og et karbohydratinnhold på maksimum 6,0 %. Andelen bindevevsprotein i forhold til totalprotein må ikke overstige 20,0 % i definerte middagsfarseprodukter (§ 11.4.1) og alle påleggsvarer av kjøttfarseprodukter. I middagsfarseprodukter som ikke kommer inn under § 11.4.1 må andelen bindevevsprotein i forhold til totalprotein ikke overstige 25,0 %. Vanninnholdet i ferdig stekte eller kokte kjøttfarseprodukter må ikke være over 80,0 % i fettfri vare.</article><article class="futureLegalArticle" data-name="§10" data-partID="§10_2" data-absoluteaddress="/foreslåttparagraf/3/" id="foreslåttparagraf-3"><span class="futureLegalArticleHeader">§ 10.</span><article class="legalP" data-absoluteaddress="/foreslåttparagraf/3/ledd/1/" id="foreslåttparagraf-3-ledd-1">5. <i>Spekede kjøttprodukter</i></article><article class="legalP" data-absoluteaddress="/foreslåttparagraf/3/ledd/2/" id="foreslåttparagraf-3-ledd-2">Det er foretatt en endring i § 10.5.</article></article> <article class="defaultP" margin-top="true">§ 10.5 blir som følger:</article><article class="legalP" data-absoluteaddress="/ledd/5/" id="ledd-5">Fettinnholdet i spekepølser skal være maksimum 60,0 % i tørrstoffet. Andelen bindevevsprotein i forhold til totalprotein må ikke overstige 20,0 % i definerte spekepølser (§ 11.5). I spekepølser som ikke kommer inn under § 11.5 må andelen bindevevsprotein i forhold til totalprotein ikke overstige 25,0 %.</article><article class="legalP" data-absoluteaddress="/ledd/6/" id="ledd-6">De nye bestemmelsene trer ikraft straks.</article></main></body></html>