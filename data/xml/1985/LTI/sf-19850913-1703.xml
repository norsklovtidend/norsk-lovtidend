<!DOCTYPE html><html lang="no"><head><title>Forskrift om endring i forskrift om arbeidervern og arbeidsmiljø m.v. i forbindelse med undersøkelse etter og utnyttelse av undersjøiske petroleumsforekomster.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1985-09-13-1703</dd><dt class="dokid">DokumentID</dt><dd class="dokid">LTI/forskrift/1985-09-13-1703</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 17</dd><dt class="dateInForce">I kraft fra</dt><dd class="dateInForce">1985-09-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-06-01-9457</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§2</li></ul></dd><dt class="dateOfPublication">Kunngjort</dt><dd class="dateOfPublication">1985-10-14</dd><dt class="title">Tittel</dt><dd class="title">Forskrift om endring i forskrift om arbeidervern og arbeidsmiljø m.v. i forbindelse med undersøkelse etter og utnyttelse av undersjøiske petroleumsforekomster.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 13. september 1985. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1985-09-13-1703</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidervern og arbeidsmiljø m.v. i forbindelse med undersøkelse etter og utnyttelse av undersjøiske petroleumsforekomster.</li></ul></dd></dl></header><main class="documentBody" data-lovdata-URL="LTI/forskrift/1985-09-13-1703" id="dokument"><h1>Forskrift om endring i forskrift om arbeidervern og arbeidsmiljø m.v. i forbindelse med undersøkelse etter og utnyttelse av undersjøiske petroleumsforekomster.</h1><article class="legalP" data-absoluteaddress="/ledd/1/" id="ledd-1">I medhold av lov av 4. februar 1977 nr. 4 om arbeidervern og arbeidsmiljø m.v. § 2 nr. 3, første – tredje ledd endres forskrifter om arbeidervern og arbeidsmiljø i forbindelse med undersøkelse etter og utnyttelse av undersjøiske petroelumsforekomster fastsatt ved kgl.res. 1. juni 1979:</article> <article class="defaultP" margin-top="true">§ 5 fagforeningsvirksomhet utgår.</article> <article class="defaultP" margin-top="true">§ 9. <i>Den alminnelige arbeidstid</i></article><article class="legalP" data-absoluteaddress="/ledd/2/" id="ledd-2">Arbeidsmiljøloven §§ 42-45 A, 46, nr. 1-6, 8 og 47 nr. 1 og 2 kommer ikke til anvendelse. Arbeidsmiljøloven § 46 nr. 9 får bare anvendelse på arbeidstaker som har vaktplikt i henhold til avtale, instruks o.l.</article><article class="legalP" data-absoluteaddress="/ledd/3/" id="ledd-3">For arbeid av ledende art m.v. som beskrevet i arbeidsmiljøloven § 41 kommer forskriftenes §§ 9,11 og 12 ikke til anvendelse.</article><article class="legalP" data-absoluteaddress="/ledd/4/" id="ledd-4">Den alminnelige arbeidstid skal ikke overstige 12 timer i døgnet og 36 timer i uken i gjennomsnitt i løpet av en periode på høyst 1 år.</article><article class="legalP" data-absoluteaddress="/ledd/5/" id="ledd-5">Fagforening som har innstillingsrett, jfr. arbeidsmiljøloven § 46 nr. 10, kan slutte tariffavtale om ordning av den alminnelige arbeidstid uten hinder av de grenser for arbeidstidens lengde som er fastsatt i denne paragrafs tredje ledd. Med godkjennelse av departementet kan arbeidsgiver som er bundet av tariffavtale som nevnt gjøre avtalens bestemmelser om arbeidstid gjeldende for alle arbeidstakere som utfører arbeid av den art avtalen omfatter.</article><article class="legalP" data-absoluteaddress="/ledd/6/" id="ledd-6">Departementet kan bestemme at det som er fastsatt i denne paragrafs fjerde ledd skal gjelde for arbeidstakersammenslutninger som ikke har innstillingsrett, men som organiserer arbeidstakere i flere bedrifter/virksomheter, og som ikke har begrenset geografisk virkefelt.</article> <article class="defaultP" margin-top="true">Ny § 9 a – <i>Reisetid</i></article><article class="legalP" data-absoluteaddress="/ledd/7/" id="ledd-7">Den tid som brukes til reiser til og fra arbeidssted ved begynnelse eller slutt av hver arbeids- eller oppholdsperiode, regnes ikke som arbeidstid.</article> <article class="defaultP" margin-top="true">§ 11. <i>Overtidsarbeid</i></article><article class="legalP" data-absoluteaddress="/ledd/8/" id="ledd-8">Arbeidsmiljøloven § 50 nr. 1, annet ledd, nr. 2, nr. 3, første ledd, nr. 4 og 5 kommer ikke til anvendelse.</article><article class="legalP" data-absoluteaddress="/ledd/9/" id="ledd-9">Den samlede arbeidstid, medregnet overtid, skal ikke overstige 16 timer i døgnet. Den samlede overtid skal ikke overstige 200 timer i kalenderåret med mindre det fattes vedtak etter arbeidsmiljøloven § 50 nr. 3, annet ledd.</article> <article class="defaultP" margin-top="true">Ny § 11 a – <i>Oppholdsperioder</i></article><article class="legalP" data-absoluteaddress="/ledd/10/" id="ledd-10">Oppholdsperioden skal normalt ikke overstige 14 døgn.</article><article class="legalP" data-absoluteaddress="/ledd/11/" id="ledd-11">Arbeidsgiver og arbeidstakernes tillitsvalgte kan slutte avtale om oppholdsperioder på inntil 16 døgn.</article><article class="legalP" data-absoluteaddress="/ledd/12/" id="ledd-12">Når det foreligger særlige omstendigheter, kan arbeidsgiver etter forutgående drøftelser med arbeidstakernes tillitsvalgte, utvide oppholdsperioden etter første og annet ledd, med inntil 5 døgn for en enkelt periode.</article><article class="legalP" data-absoluteaddress="/ledd/13/" id="ledd-13">Når vilkårene etter tredje ledd er til stede kan Oljedirektoratet fatte vedtak om å utvide oppholdsperioden utover 5 døgn. Oljedirektoratet kan også når disse vilkårene foreligger, fatte vedtak om ekstra oppholdsperiode i friperioden.</article><article class="legalP" data-absoluteaddress="/ledd/14/" id="ledd-14">For arbeidstakere med særskilte kvalifikasjoner kan Oljedirektoratet unntaksvis for et begrenset tidsrom, godkjenne oppholdsperioder som overskrider 16 døgn. Uttalelse fra bedriftens arbeidsmiljøutvalg skal følge søknaden.</article> <article class="defaultP" margin-top="true">§ 12. <i>Fritid</i><p class="leddfortsettelse">Første ledd:</p></article><article class="legalP" data-absoluteaddress="/ledd/15/" id="ledd-15">Arbeidstaker skal ha en arbeidsfri periode på minst 8 timer i sammenheng mellom to arbeidsperioder.</article> <article class="defaultP" margin-top="true">§ 13. <i>Innsendelse av plan over arbeidstidsordninger og oppholdsperioder</i></article><article class="legalP" data-absoluteaddress="/ledd/16/" id="ledd-16">Hovedbedrift skal, om mulig 2 uker før virksomhet som nevnt i § 1 igangsettes, og ellers snarest mulig, sende Oljedirektoratet en plan over de arbeidstidsordninger og oppholdsperioder som skal nyttes.</article><article class="legalP" data-absoluteaddress="/ledd/17/" id="ledd-17">Plikten etter første ledd omfatter plan over arbeidstidsordninger og oppholdsperioder for rettighetshavers egne ansatte og entreprenører og underentreprenører som utfører arbeid for dem.</article> <article class="defaultP" margin-top="true">§ 16. <i>Ikrafttredelse</i></article><article class="legalP" data-absoluteaddress="/ledd/18/" id="ledd-18">Disse endringer trer i kraft straks. Fra samme tidspunkt oppheves § 5 i forskrifter om arbeidervern og arbeidsmiljø i forbindelse med undersøkelse etter og utnyttelse av undersjøiske petroleumsforekomster fastsatt ved kgl.res. 1. juni 1979.</article></main></body></html>