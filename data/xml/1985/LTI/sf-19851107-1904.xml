<!DOCTYPE html><html lang="no"><head><title>Forskrift om klekking av rogn og for produksjon av settefisk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">FOR-1985-11-07-1904</dd><dt class="dokid">DokumentID</dt><dd class="dokid">LTI/forskrift/1985-11-07-1904</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 20</dd><dt class="dateInForce">I kraft fra</dt><dd class="dateInForce">1985-11-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68</li></ul></dd><dt class="dateOfPublication">Kunngjort</dt><dd class="dateOfPublication">1985-12-03</dd><dt class="title">Tittel</dt><dd class="title">Forskrift om klekking av rogn og for produksjon av settefisk.</dd><dt class="refid">RefID</dt><dd class="refid">forskrift/1985-11-07-1904</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om klekking av rogn og for produksjon av settefisk.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-11-07-1904" id="dokument"><h1>Forskrift om klekking av rogn og for produksjon av settefisk.</h1><article class="legalP" data-absoluteaddress="/ledd/1/" id="ledd-1">Fastsatt av Fiskeridepartementet 7. november 1985 i medhold av lov av 14. juni 1985 nr. 68 om oppdrett av fisk, skalldyr m.v.</article><article class="legalArticle" data-lovdata-URL="LTI/forskrift/1985-11-07-1904/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene her gjelder for klekking av rogn og for produksjon av settefisk av laks, regnbueørret, ørret og røyearter.</article></article><article class="legalArticle" data-lovdata-URL="LTI/forskrift/1985-11-07-1904/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten tillatelse av Fiskeridirektøren eller den han bemyndiger må ingen bygge, innrede, utvide, erverve, drive,, eie eller inneha majoritetsinteresser i anlegg for oppdrett av fisk og skalldyr. Oppdrett på annen måte enn ved anleggsdrift kan heller ingen drive uten. tillatelse.</article></article><article class="legalArticle" data-lovdata-URL="LTI/forskrift/1985-11-07-1904/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Søknad etter disse forskrifter utfylles i to eksemplarer på fastsatt skjema hvorav ett sendes fiskerisjefen i fylket, og ett til kommunen der anlegget søkes lokalisert.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Søker skal etter anvisning fra kommunen sørge for at søknaden legges ut til offentlig innsyn, og at dette kunngjøres i Norsk Lysingsblad og i to aviser som er vanlig lest i området.</article></article></li></ul></article><article class="legalArticle" data-lovdata-URL="LTI/forskrift/1985-11-07-1904/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tillatelse etter § 2 i disse forskrifter skal ikke gis dersom<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">anlegget vil volde fare for utbredelse av sykdom på fisk eller skalldyr</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">anlegget vil volde fare for forurensning</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">anlegget har en klart uheldig plassering i forhold til det omkringliggende miljø eller lovlig ferdsel eller annen utnytting av området.</article><article class="legalP" data-absoluteaddress="/paragraf/4/ledd/1/punkt/3/ledd/2/" id="paragraf-4-ledd-1-punkt-3-ledd-2">I denne sammenheng kan det også legges vekt på om anlegget representerer fare for viktige bestander av lakse- og innenlandsfisk eller i vesentlig grad antas å medføre skade eller ulempe på natur- eller friluftsinteresser. Videre skal det tas hensyn til kommunal- og fylkeskommunale godkjente planer for annen bruk av område eller vassdrag, herunder om det omsøkte anlegg vil medføre hindringer for en mer rasjonell/effektiv utnyttelse av vassdraget til settefiskproduksjon.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">den privatrettslige hjemmel for å etablere anlegget som omsøkt, utvilsomt mangler.</article></article></li></ul></article></article><article class="legalArticle" data-lovdata-URL="LTI/forskrift/1985-11-07-1904/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tillatelse etter disse forskrifter kan gis for en produksjonskapasitet på inntil 1 million stk. sjødyktig settefisk pr. år.</article></article><article class="legalArticle" data-lovdata-URL="LTI/forskrift/1985-11-07-1904/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Produksjonskapasitet som nevnt i § 5 i disse forskrifter kan reduseres i forhold til søknad, på grunnlag av<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">§ 4 nr. 1-3</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">tilgjengelig vannmengde.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Søknaden blir å behandle ut fra at nødvendig minimumsbehov for ferskvann vil være 1,5m<sup>3</sup> vann/min, for en produksjon av 100.000 stk. sjødyktig settefisk.</article></article><article class="legalArticle" data-lovdata-URL="LTI/forskrift/1985-11-07-1904/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Anlegg som ikke har vært benyttet over en periode på 2 år, kan forlanges fjernet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Tillatelse som ikke har vært benyttet innen 2 år, faller bort.</article></article><article class="legalArticle" data-lovdata-URL="LTI/forskrift/1985-11-07-1904/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter trer i kraft straks.</article></article></main></body></html>