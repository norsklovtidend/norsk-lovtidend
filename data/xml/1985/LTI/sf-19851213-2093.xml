<!DOCTYPE html><html lang="no"><head><title>Forskrift om endring i forskrift om telefonkontroll ved etterforskning av overtredelser av narkotikalovgivningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1985-12-13-2093</dd><dt class="dokid">DokumentID</dt><dd class="dokid">LTI/forskrift/1985-12-13-2093</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 22</dd><dt class="dateInForce">I kraft fra</dt><dd class="dateInForce">1985-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-12-17-99/§7</li><li>lov/1976-12-17-99/§9</li></ul></dd><dt class="dateOfPublication">Kunngjort</dt><dd class="dateOfPublication">1986-01-13</dd><dt class="title">Tittel</dt><dd class="title">Forskrift om endring i forskrift om telefonkontroll ved etterforskning av overtredelser av narkotikalovgivningen.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 13. desember 1985. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1985-12-13-2093</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om telefonkontroll ved etterforskning av overtredelser av narkotikalovgivningen.<ul class="tocSubUl"><li>I<ul class="tocSubUl"><li>Kap. 1. Alminnelige bestemmelser om telefonkontroll</li><li>Kap. 2. Kontrollutvalget for telefonavlytting i narkotikasaker.</li><li>II</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-13-2093" id="dokument"><h1>Forskrift om endring i forskrift om telefonkontroll ved etterforskning av overtredelser av narkotikalovgivningen.</h1><article class="legalP" data-absoluteaddress="/ledd/1/" id="ledd-1">I medhold av midlertidig lov 17. desember 1976 nr. 99 § 7 og § 9 gjøres følgende endringer i forskriftene om telefonkontroll ved etterforskning av overtredelser av narkotikalovgivningen, fastsatt ved kgl.res. 19. januar 1979 med senere endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-12-13-2093/KAPITTEL_1" data-partID="k1"><h2>I</h2><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1985-12-13-2093/KAPITTEL_1-1" data-partID="k1-1"><h3>Kap. 1. Alminnelige bestemmelser om telefonkontroll</h3><article class="defaultP">§ 1 skal lyde:</article><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Politimesteren eller overordnet påtalemyndighet avgjør om det skal bes om rettens tillatelse til avlytting av telefon, teleksanlegg eller liknende anlegg for telekommunikasjon i medhold av midlertidig lov 17. desember ,1976 nr. 99 om adgang til telefonkontroll ved etterforsking av overtredelser av narkotikalovgivningen (telefonkontrollloven) § 1 første ledd.</article><article class="legalP" data-absoluteaddress="/kapittel/1/kapittel/1/ledd/2/" id="kapittel-1-kapittel-1-ledd-2">Ordre om avlytting i hastesaker etter telefonkontrolloven § 1 annet ledd treffes av politimesteren eller overordnet påtalemyndighet.</article><article class="legalP" data-absoluteaddress="/kapittel/1/kapittel/1/ledd/3/" id="kapittel-1-kapittel-1-ledd-3">Bestemmelsene i disse forskriftene gjelder tilsvarende så langt de passer for telefonkontroll som nevnt i telefonkontrolloven § 2.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/kapittel/1/ledd/4/" id="kapittel-1-kapittel-1-ledd-4">Kopi av enhver begjæring og ordre om telefonavlytting skal sammen med rettens kjennelse uten opphold sendes direkte til riksadvokaten.</article> <article class="defaultP" margin-top="true">§ 6 første ledd bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" data-absoluteaddress="/kapittel/1/kapittel/1/ledd/4/punkt/1/" id="kapittel-1-kapittel-1-ledd-4-punkt-1"><span class="data-originalId">g)</span><article class="legalP" data-absoluteaddress="/kapittel/1/kapittel/1/ledd/4/punkt/1/ledd/1/" id="kapittel-1-kapittel-1-ledd-4-punkt-1-ledd-1">makulering, jf. loven § 6 og forskriftene § 8.</article></article></li></ul></article> <article class="defaultP" margin-top="true">§ 8 første ledd skal lyde:</article><article class="legalP" data-absoluteaddress="/kapittel/1/kapittel/1/ledd/5/" id="kapittel-1-kapittel-1-ledd-5">Viser det seg at avlyttede telefonsamtaler er uten betydning for etterforskingen, skal opptaket eller andre gjengivelser av samtalens innhold straks tilintetgjøres. Det samme gjelder uttalelser som retten etter reglene i straffeprosessloven §§ 117 til 120 og 122 ikke vil kunne kreve vedkommendes vitneforklaring om, med mindre vedkommende mistenkes for overtredelse av straffeloven § 162.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/kapittel/1/ledd/6/" id="kapittel-1-kapittel-1-ledd-6">Ved utgangen av hvert kvartal sender politimesteren innberetning i to eksemplarer til riksadvokaten med opplysning om telefonavlytting som har funnet sted eller som er blitt begjært eller beordret i hans distrikt i vedkommende kvartal. Innberetningen skal inneholde en orientering om gjennomføringen og resultatene av avlyttingene. Riksadvokaten sender det ene eksemplaret av innberetningen til Kontrollutvalget for telefonavlytting i narkotikasaker, § jf. § 11. med eventuelle merknader.</article> <article class="defaultP" margin-top="true">§ 9 tredje ledd (nytt) tredje punktum skal lyde:</article><article class="legalP" data-absoluteaddress="/kapittel/1/kapittel/1/ledd/7/" id="kapittel-1-kapittel-1-ledd-7">Kopi av rapporten skal sendes til kontrollutvalget for telefonavlytting i narkotikasaker, jf. § 11.</article><article class="legalP" data-absoluteaddress="/kapittel/1/kapittel/1/ledd/8/" id="kapittel-1-kapittel-1-ledd-8">Etter gjeldende § 10 inntas et nytt kap. 2 med følgende bestemmelser:</article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1985-12-13-2093/KAPITTEL_1-2" data-partID="k1-2"><h3>Kap. 2. Kontrollutvalget for telefonavlytting i narkotikasaker.</h3><article class="defaultP">§ 11 skal lyde:</article><article class="legalP" data-absoluteaddress="/kapittel/1/kapittel/2/ledd/1/" id="kapittel-1-kapittel-2-ledd-1">Kontrollutvalget for telefonavlytting i narkotikasaker består av tre medlemmer samt et varamedlem som tiltrer utvalget i forfallstilfelle. Formannen for utvalget skal oppfylle de krav som stilles til høyesterettsdommere. Funksjonstiden er 4 år.</article> <article class="defaultP" margin-top="true">§ 12 skal lyde:</article><article class="legalP" data-absoluteaddress="/kapittel/1/kapittel/2/ledd/2/" id="kapittel-1-kapittel-2-ledd-2">Utvalget skal kontrollere at politiets bruk av telefonavlytting og annen telefonkontroll i narkotikasaker skjer innenfor rammen av lov og instrukser og at politiets bruk av telefonkontroll i disse sakene begrenses mest mulig. Utvalget skal herunder særlig ha for Øye den enkeltes rettssikkerhet.</article><article class="legalP" data-absoluteaddress="/kapittel/1/kapittel/2/ledd/3/" id="kapittel-1-kapittel-2-ledd-3">Utvalget skal kontrollere at de, opplysninger som politiet har fått ved telefonkontrollen bare blir brukt på lovlig måte, og at lovens regler om tilintetgjøring av materiale blir fulgt. Utvalget skal også påse at bestemmelsene om taushetsplikt blir etterfulgt.</article><article class="legalP" data-absoluteaddress="/kapittel/1/kapittel/2/ledd/4/" id="kapittel-1-kapittel-2-ledd-4">Utvalget kan ikke bestemme at løpende telefonkontroll skal avbrytes.</article> <article class="defaultP" margin-top="true">§ 13 skal lyde:</article><article class="legalP" data-absoluteaddress="/kapittel/1/kapittel/2/ledd/5/" id="kapittel-1-kapittel-2-ledd-5">Utvalget skal gjennomgå de innberetninger og rapporter som det mottar fra politiet og riksadvokaten, jfr. § 9.</article><article class="legalP" data-absoluteaddress="/kapittel/1/kapittel/2/ledd/6/" id="kapittel-1-kapittel-2-ledd-6">Utvalget skal innen sitt myndighetsområde, jf. § 12, undersøke enhver klage fra enkeltpersoner eller organisasjoner som mener seg urettmessig utsatt for hemmelig telefonkontroll.</article><article class="legalP" data-absoluteaddress="/kapittel/1/kapittel/2/ledd/7/" id="kapittel-1-kapittel-2-ledd-7">Utvalget kan for øvrig av eget tiltak ta opp enhver sak eller ethvert forhold i tilknytning til politiets og påtalemyndighetens bruk av telefonkontroll i narkotikasaker som det finner grunn tir å behandle. Utvalget skal herunder særlig legge vekt på forhold som har vært gjenstand for offentlig omtale eller kritikk.</article><article class="legalP" data-absoluteaddress="/kapittel/1/kapittel/2/ledd/8/" id="kapittel-1-kapittel-2-ledd-8">Påtalemyndigheten kan ikke forelegge løpende enkeltsaker for utvalget.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/kapittel/2/ledd/9/" id="kapittel-1-kapittel-2-ledd-9">Politiet og påtalemyndigheten skal gi utvalget de opplysninger, dokumenter, lydbåndopptak m.v. om telefonkontroll i narkotikasaker som utvalget finner nødvendig av hensyn til sin kontrollfunksjon.</article><article class="legalP" data-absoluteaddress="/kapittel/1/kapittel/2/ledd/10/" id="kapittel-1-kapittel-2-ledd-10">Utvalget kan innkalle enhver av politiets og påtalemyndighetens tjenestemenn, samt andre offentlige ansatte som bistår ved telefonkontroll til avhør. Tjenestemennene har plikt til å forklare seg for utvalget uten hensyn til taushetsplikt.</article> <article class="defaultP" margin-top="true">§ 15 skal lyde:</article><article class="legalP" data-absoluteaddress="/kapittel/1/kapittel/2/ledd/11/" id="kapittel-1-kapittel-2-ledd-11">Utvalget gir klageren underretning om resultatet av behandlingen i form av en ikke grunngitt konklusjon som går ut på at klagen enten gir eller ikke gir grunn til kritikk mot politiet. Dersom utvalget finner grunn til å kritisere politiet, skal saken innberettes til riksadvokaten og Justisdepartementet.</article><article class="legalP" data-absoluteaddress="/kapittel/1/kapittel/2/ledd/12/" id="kapittel-1-kapittel-2-ledd-12">Utvalget skal hvert år gi innberetning til Justisdepartementet om sin virksomhet og kan ellers på ethvert tidspunkt gi særskilt innberetning til departementet om enkeltsaker vedrørende telefonkontroll.</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/kapittel/1/kapittel/2/ledd/13/" id="kapittel-1-kapittel-2-ledd-13">Uvalget skal ikke motta instrukser eller direktiver fra andre enn Kongen i statsråd.</article><article class="legalP" data-absoluteaddress="/kapittel/1/kapittel/2/ledd/14/" id="kapittel-1-kapittel-2-ledd-14">Utvalget bestemmer selv sin arbeidsmåte og antar nødvendig sekretærhjelp. Utvalget kan herunder søke bistand av Justisdepartementet. Sekretærens godtgjørelse m.v. avgjøres i det enkelte tilfelle av Justisdepartementet.</article> <article class="defaultP" margin-top="true">§ 17 skal lyde:</article><article class="legalP" data-absoluteaddress="/kapittel/1/kapittel/2/ledd/15/" id="kapittel-1-kapittel-2-ledd-15">Utvalgets medlemmer, dets sekretærer og andre som utfører arbeid for utvalget, har taushetsplikt etter reglene i telefonkontrolloven § 8. Taushetsplikten skal gjelde også etter at saken er avsluttet, men skal ikke være til hinder for at opplysninger blir brukt som ledd i kontrollen.</article><article class="legalP" data-absoluteaddress="/kapittel/1/kapittel/2/ledd/16/" id="kapittel-1-kapittel-2-ledd-16">Utvalgets formann eller den utvalget gir slik myndighet, kan meddele utad om en sak er under undersøkelse eller om den er ferdigbehandlet og om det har vært grunnlag for kritikk eller ikke. For øvrig skal verken utvalget, dets medlemmer eller sekretær uttale seg offentlig.</article></section><section class="section" data-name="kapII" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1985-12-13-2093/KAPITTEL_1-3" data-partID="k1-3"><h3>II</h3><article class="legalP" data-absoluteaddress="/kapittel/1/kapittel/3/ledd/1/" id="kapittel-1-kapittel-3-ledd-1">Disse forskrifter trer i kraft 31. desember 1985.</article><article class="legalP" data-absoluteaddress="/kapittel/1/kapittel/3/ledd/2/" id="kapittel-1-kapittel-3-ledd-2">Kontrollutvalgets adgang til å føre tilsyn med politiets bruk av telefonavlytting og annen telefonkontroll i narkotikasaker gjelder også saker som er under behandling 31. desember 1985.</article></section></section></main></body></html>