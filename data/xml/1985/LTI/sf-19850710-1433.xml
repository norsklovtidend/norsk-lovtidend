<!DOCTYPE html><html lang="no"><head><title>Forskrift om endring i byggeforskrift 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-1985-07-10-1433</dd><dt class="dokid">DokumentID</dt><dd class="dokid">LTI/forskrift/1985-07-10-1433</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 14</dd><dt class="dateInForce">I kraft fra</dt><dd class="dateInForce">1985-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-7/§6</li><li>forskrift/1984-11-15-1892</li></ul></dd><dt class="dateOfPublication">Kunngjort</dt><dd class="dateOfPublication">1985-08-14</dd><dt class="title">Tittel</dt><dd class="title">Forskrift om endring i byggeforskrift 1985.</dd><dt class="refid">RefID</dt><dd class="refid">forskrift/1985-07-10-1433</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i byggeforskrift 1985.<ul class="tocSubUl"><li>Kap. 15 Mindre byggearbeid på boligeiendom</li></ul></li></ul></dd></dl></header><main class="documentBody" data-lovdata-URL="LTI/forskrift/1985-07-10-1433" id="dokument"><h1>Forskrift om endring i byggeforskrift 1985.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 10. juli 1985 i medhold av § 6 i bygningsloven av 18. juni 1965 nr 7 gitt ett nytt kapittel til byggeforskrift 1985 av 15. november 1984 nr. 1892.</article><article class="legalP" data-absoluteaddress="/ledd/2/" id="ledd-2">Kapitlet skal lyde slik:</article><section class="section" data-name="kap15" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-07-10-1433/KAPITTEL_1" data-partID="k1"><h2>Kap. 15 Mindre byggearbeid på boligeiendom</h2><ul class="defaultList"><li data-li-identifier=":1" data-name=":1"><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">:1</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Generelt</article></article></li><li data-li-identifier=":11" data-name=":11"><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">:11</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Bestemmelsene i dette kapittel gjelder for mindre byggearbeider på boligeiendom som er bebygd med småhus og som utføres i samsvar med bestemmelsene i bygningslovens § 86 a. Arbeidene må ikke føre til nye eller endrede avkjørselsforhold.</article></article></li><li data-li-identifier=":12" data-name=":12"><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">:12</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Mindre byggearbeider</article><article class="legalP" data-absoluteaddress="/kapittel/1/punkt/3/ledd/2/" id="kapittel-1-punkt-3-ledd-2">Som mindre byggearbeider regnes:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/punkt/3/ledd/2/punkt/1/" id="kapittel-1-punkt-3-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/1/punkt/3/ledd/2/punkt/1/ledd/1/" id="kapittel-1-punkt-3-ledd-2-punkt-1-ledd-1">Oppføring av en enkelt frittliggende uthusbygning, hageveksthus, lekestue, garasje o.l.</article><article class="legalP" data-absoluteaddress="/kapittel/1/punkt/3/ledd/2/punkt/1/ledd/2/" id="kapittel-1-punkt-3-ledd-2-punkt-1-ledd-2">Bygningen må ikke ha større bruttoareal enn 30m<sup>2</sup> og må ikke nyttes til beboelse eller til næringsdrift. Den må ikke være underbygget med kjeller e.l. Avstanden til nabogrensen må være i samsvar med bygningslovens § 70 nr. 2.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/punkt/3/ledd/2/punkt/2/" id="kapittel-1-punkt-3-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/1/punkt/3/ledd/2/punkt/2/ledd/1/" id="kapittel-1-punkt-3-ledd-2-punkt-2-ledd-1">Ett enkelt tilbygg som skal nyttes til boligrom (oppholdsrom, soverom, arbeidsrom) eller til formål som har direkte tilknytning til boligfunksjonen (entre, vindfang, terrasse, redskapsrom, garasje o.l.).</article><article class="legalP" data-absoluteaddress="/kapittel/1/punkt/3/ledd/2/punkt/2/ledd/2/" id="kapittel-1-punkt-3-ledd-2-punkt-2-ledd-2">Tilbygget må ikke ha større bruttoareal en 30m<sup>2</sup> . Det kan i tillegg være underbygget med kjeller. Avstanden til nabogrensen må være i samsvar med bygningslovens § 70 nr. 2.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/punkt/3/ledd/2/punkt/3/" id="kapittel-1-punkt-3-ledd-2-punkt-3"><span class="data-originalId">c.</span><article class="legalP" data-absoluteaddress="/kapittel/1/punkt/3/ledd/2/punkt/3/ledd/1/" id="kapittel-1-punkt-3-ledd-2-punkt-3-ledd-1">Mindre endring av fasade når endringen ikke medfører at bygningens eksteriørkarakter blir endret.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/punkt/3/ledd/2/punkt/4/" id="kapittel-1-punkt-3-ledd-2-punkt-4"><span class="data-originalId">d.</span><article class="legalP" data-absoluteaddress="/kapittel/1/punkt/3/ledd/2/punkt/4/ledd/1/" id="kapittel-1-punkt-3-ledd-2-punkt-4-ledd-1">Levegg (skjermvegg) forbundet med bygning når høyden over marknivå ikke overstiger 1,8 m og den ikke stikker mer enn 4 m ut fra bygningens veggliv.</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/punkt/3/ledd/2/punkt/5/" id="kapittel-1-punkt-3-ledd-2-punkt-5"><span class="data-originalId">e.</span><article class="legalP" data-absoluteaddress="/kapittel/1/punkt/3/ledd/2/punkt/5/ledd/1/" id="kapittel-1-punkt-3-ledd-2-punkt-5-ledd-1">Innhegning mot veg samt forstøtningsmur når høyden over marknivå ikke overstiger 0,5 m.</article></article></li></ul></article></article></li><li data-li-identifier=":13" data-name=":13"><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">:13</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Den som utfører eller lar utføre arbeid etter bestemmelsene i dette kapitlet skal<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/punkt/4/ledd/1/punkt/1/" id="kapittel-1-punkt-4-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/punkt/4/ledd/1/punkt/1/ledd/1/" id="kapittel-1-punkt-4-ledd-1-punkt-1-ledd-1">påse at arbeidet ikke er i strid med bygningslovgivningen herunder gjeldende reguleringsbestemmelser – eller med regelverket i annen lovgiving og</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/punkt/4/ledd/1/punkt/2/" id="kapittel-1-punkt-4-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/punkt/4/ledd/1/punkt/2/ledd/1/" id="kapittel-1-punkt-4-ledd-1-punkt-2-ledd-1">være ansvarlig overfor bygningsmyndighetene for at arbeidet blir riktig og fagmessig utført og at det treffes de nødvendige sikkerhetstiltak etter bygningslovens § 100.</article></article></li></ul></article></article></li><li data-li-identifier=":14" data-name=":14"><article class="listArticle" data-absoluteaddress="/kapittel/1/punkt/5/" id="kapittel-1-punkt-5"><span class="data-originalId">:14</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Byggearbeid etter dette kapittel må settes i gang innen 3 år etter at melding er sendt bygningsrådet. Bygningslovens § 96 får tilsvarende anvendelse ved innstilt byggearbeid.</article></article></li><li data-li-identifier=":2" data-name=":2"><article class="listArticle" data-absoluteaddress="/kapittel/1/punkt/6/" id="kapittel-1-punkt-6"><span class="data-originalId">:2</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Varsel til, naboer og gjenboere</article></article></li><li data-li-identifier=":21" data-name=":21"><article class="listArticle" data-absoluteaddress="/kapittel/1/punkt/7/" id="kapittel-1-punkt-7"><span class="data-originalId">:21</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">Den som ønsker å iverksette arbeider som er nevnt i:1 skal i dokumentert varsel gjøre naboer og gjenboere kjent med byggeplanene. I varslet skal det gis opplysning om arbeidets art dg omfang samt om tid og sted for utleggelse av de nærmere planer for gjennomsyn. Varslet skal videre gi opplysning om at krav om behandling av byggesaken som søknad om byggetillatelse må være kommet inn til bygningsrådet innen 2 uker etter at varslet er sendt.</article></article></li><li data-li-identifier=":3" data-name=":3"><article class="listArticle" data-absoluteaddress="/kapittel/1/punkt/8/" id="kapittel-1-punkt-8"><span class="data-originalId">:3</span><article class="legalP" data-absoluteaddress="/kapittel/1/punkt/8/ledd/1/" id="kapittel-1-punkt-8-ledd-1">Melding til bygningsrådet. Bygningsrådets myndighet</article></article></li><li data-li-identifier=":31" data-name=":31"><article class="listArticle" data-absoluteaddress="/kapittel/1/punkt/9/" id="kapittel-1-punkt-9"><span class="data-originalId">:31</span><article class="legalP" data-absoluteaddress="/kapittel/1/punkt/9/ledd/1/" id="kapittel-1-punkt-9-ledd-1">Arbeider som nevnt i:1 kan bare utføres når melding er sendt bygningsrådet etter reglene i § 86 a. Meldingen utferdiges på fastsatt skjema. Meldingen skal være så fullstendig at bygningsrådet på grunnlag av meldingen kan vurdere om arbeidet kan utføres i samsvar med regelverket. Bygningsrådet eller bygningssjefen kan innen 3 uker etter at meldingen er mottatt kreve at byggeplanen legges fram for bygningsrådet som søknad om byggetillatelse etter bygningslovens § 94.</article><article class="legalP" data-absoluteaddress="/kapittel/1/punkt/9/ledd/2/" id="kapittel-1-punkt-9-ledd-2">Bygningsrådet kan føre tilsyn med arbeider som nevnt i:1. Bygningslovens § 97 får for øvrig tilsvarende anvendelse.</article><article class="legalP" data-absoluteaddress="/kapittel/1/punkt/9/ledd/3/" id="kapittel-1-punkt-9-ledd-3">Med melding om mindre byggearbeid skal alltid følge<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/9/ledd/3/punkt/1/" id="kapittel-1-punkt-9-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/9/ledd/3/punkt/1/ledd/1/" id="kapittel-1-punkt-9-ledd-3-punkt-1-ledd-1">gjenpart av varsel til naboer og gjenboere med kvittering for at det er mottatt eller kvittering fra postverket om at varsel er sendt</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/9/ledd/3/punkt/2/" id="kapittel-1-punkt-9-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/9/ledd/3/punkt/2/ledd/1/" id="kapittel-1-punkt-9-ledd-3-punkt-2-ledd-1">situasjonsplan som viser anlegget med omgivelser</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/9/ledd/3/punkt/3/" id="kapittel-1-punkt-9-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/1/punkt/9/ledd/3/punkt/3/ledd/1/" id="kapittel-1-punkt-9-ledd-3-punkt-3-ledd-1">planer, snitt og fasader m.v. med angivelse av rommenes funksjon og størrelse. Tegninger og beskrivelser skal vise alt som er nødvendig for å bedømme arbeidets lovlighet og redegjøre for forholdene slik de er før og slik de vil være etter at byggearbeidet er gjennomført.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/9/ledd/3/punkt/4/" id="kapittel-1-punkt-9-ledd-3-punkt-4"><span class="data-originalId">-</span><article class="legalP" data-absoluteaddress="/kapittel/1/punkt/9/ledd/3/punkt/4/ledd/1/" id="kapittel-1-punkt-9-ledd-3-punkt-4-ledd-1">angivelse av arbeidets art og omfang, herunder størrelse på bruksareal.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/9/ledd/3/punkt/5/" id="kapittel-1-punkt-9-ledd-3-punkt-5"><span class="data-originalId">-</span><article class="legalP" data-absoluteaddress="/kapittel/1/punkt/9/ledd/3/punkt/5/ledd/1/" id="kapittel-1-punkt-9-ledd-3-punkt-5-ledd-1">angivelse av hvem som skal utføre arbeidene.</article></article></li></ul></article></article></li></ul><article class="legalP" data-absoluteaddress="/kapittel/1/ledd/1/" id="kapittel-1-ledd-1">Det nye kapittel trer i kraft 1. august 1985.</article></section></main></body></html>