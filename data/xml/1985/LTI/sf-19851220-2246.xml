<!DOCTYPE html><html lang="no"><head><title>Forskrift om jegerprøve.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1985-12-20-2246</dd><dt class="dokid">DokumentID</dt><dd class="dokid">LTI/forskrift/1985-12-20-2246</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 24</dd><dt class="dateInForce">I kraft fra</dt><dd class="dateInForce">1986-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§39</li></ul></dd><dt class="dateOfPublication">Kunngjort</dt><dd class="dateOfPublication">1986-01-30</dd><dt class="title">Tittel</dt><dd class="title">Forskrift om jegerprøve.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 20. desember 1985 med hjemmel i lov 29. mai 1981 nr 38 om viltet § 39. Fremmet av Miljøverndepartementet.</dd><dt class="refid">RefID</dt><dd class="refid">forskrift/1985-12-20-2246</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jegerprøve.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-20-2246" id="dokument"><h1>Forskrift om jegerprøve.</h1><article class="legalArticle" data-lovdata-URL="LTI/forskrift/1985-12-20-2246/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Alle førstegangsjegere skall ha bestått jegerprøve i samsvar med denne forskrift. Som førstegangsjeger regnes den som vil utøve jakt uten å kunne godtgjøre å ha betalt jegeravgift for en tidligere sesong. Personer som fyller 16 år etter 31. mars 1986 må i alle tilfelle avlegge jegerprøve.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Jegerprøve kan avlegges fra den dag vedkommende fyller 14 år. Personer under 16 år trenger ikke avlegge jegerprøve for å delta i jakt sammen med myndig jeger, forutsatt at deltakelsen er i samsvar med forskrift om aldersgrense for jegere. Fylkesmannen kan etter søknad gi personer over 16 år inntil ett års utsettelse med å ta praktisk kurs dersom det ikke er kurstilbud i rimelig nærhet:</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Personer som er fast bosatt i utlandet trenger ikke avlegge jegerprøve dersom de på oppfordring fra viltmyndighetene kan dokumentere at de fyller vilkårene for å drive tilsvarende jakt i sitt bopelsland.</article></article><article class="legalArticle" data-lovdata-URL="LTI/forskrift/1985-12-20-2246/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Jegerprøven består av en skriftlig teoretisk eksamen og et praktisk kurs.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Personer under 18 år må ha særskilt dispensasjon fra politimesteren etter våpenlovens § 29 eller samtykke fra den som har foreldreansvaret til å gjennomgå det praktiske kurset.</article></article><article class="legalArticle" data-lovdata-URL="LTI/forskrift/1985-12-20-2246/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fylkesmannen bestemmer hvem som skal arrangere den teoretiske eksamen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Praktiske kurs holdes etter avtale med Direktoratet for naturforvaltning av frivillige studieorganisasjoner i samsvar med lov om voksenopplæring, eller av andre.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Teoretisk eksamen og praktisk kurs holdes normalt to ganger årlig. Om mulig bør det gis slikt tilbud i hver kommune eller i en nabokommune.</article></article><article class="legalArticle" data-lovdata-URL="LTI/forskrift/1985-12-20-2246/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som vil avlegge jegerprøven, skal betale gebyr for teoretisk eksamen med kr 150, –. Den som ikke består teoretisk eksamen, kan gå opp til fornyet prøve en gang uten ekstra gebyr. For det praktiske kurs kan arrangøren kreve kursavgift som settes slik at kursutgiftene blir dekket.</article></article><article class="legalArticle" data-lovdata-URL="LTI/forskrift/1985-12-20-2246/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Teoretisk eksamen er en skriftlig prøve med 50 spørsmål hvor prøvedeltakerne kan velge mellom tre oppgitte svar på hvert spørsmål. 80 % (40 spørsmål) må være riktig, besvart for at prøven skal være bestått.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Direktoratet for naturforvaltning bestemmer hvem som skal fastsette spørsmålene. De skal være hentet fra følgende emner: generell viltøkologi, artskunnskap, viltloven og andre aktuelle bestemmelser, viltkonvensjoner, viltforvaltning, naturvern, viltsykdommer, viltstell, jaktvåpen, ammunisjon, jakthunder, norske jaktformer og behandling av felt vilt.</article></article><article class="legalArticle" data-lovdata-URL="LTI/forskrift/1985-12-20-2246/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det praktiske kurs skal særlig gi instruksjon om jaktvåpnenes oppbygging og funksjon, sikkerhetsprinsipper, grunnleggende regler om human og sikker jakt, avstandsbedømmelse og skyting med haglgevær. Det skal skytes minst 15 skudd med haglgevær mot skyteskive og lerdue. Kurset skal følge et opplegg godkjent av Direktoratet for naturforvaltning,</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Kurset skal være på 12 timer fordelt over tre dager og ledes, av en instruktør utdannet etter.retningslinjer fastsatt av Direktoratet for naturforvaltning. Dersom kursarrangøren finner det uforholdsmessig kostbart for kursdeltakerne å holde kurset over tre dager, kan det i stedet holdes over to dager.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">For fullført praktisk kurs kreves at prøvedeltakeren har vært til stede og deltatt under hele kurset. Den som ikke har fått fullført hele kurset, kan ta de manglende deler ved et annet kurs samme eller påfølgende halvår. Kursarrangøren gir melding til viltnemnda eller den fylkesmannen bestemmer om fullført deltakelse i kurset</article></article><article class="legalArticle" data-lovdata-URL="LTI/forskrift/1985-12-20-2246/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Viltnemnda eller den fylkesmannen bestemmer skriver ut bevis for avlagt jegerprøve til den som har bestått teoretisk eksamen og fullført praktisk kurs, og sender rapport om dette til jegerregisteret.</article></article><article class="legalArticle" data-lovdata-URL="LTI/forskrift/1985-12-20-2246/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Jegerprøven gjelder uten tidsbegrensning. Den som blir frådømt retten til å drive jakt, må likevel avlegge ny jegerprøve for a bli registrert som jeger.</article></article><article class="legalArticle" data-lovdata-URL="LTI/forskrift/1985-12-20-2246/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Miljøverndepartementet kan vedta endringer i denne forskrift Direktoratet for naturforvaltnittg kan gi utfyllende bestemmelser om jegerprøvens innhold og avvikling og kan i særlige tilfelle dispensere fra reglene i denne forskrift.</article></article><article class="legalArticle" data-lovdata-URL="LTI/forskrift/1985-12-20-2246/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Den som i strid med denne forskrift driver jakt uten å ha avlagt jegerprøve, straffes med bøter eller fengsel inntil ett år, jf. viltlovens § 56. Forsøk og medvirkning straffes på samme måte.</article></article><article class="legalArticle" data-lovdata-URL="LTI/forskrift/1985-12-20-2246/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft 1. april 1986.</article></article></main></body></html>