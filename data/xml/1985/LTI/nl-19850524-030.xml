<!DOCTYPE html><html lang="no"><head><title>Lov om endringer i lov 15 desember 1967 nr. 9 om patenter og lov 26 juni 1953 nr. 8 om oppfinnelser av betydning for rikets forsvar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:00</dd><dt class="legacyID">Datokode</dt><dd class="legacyID">LOV-1985-05-24-30</dd><dt class="dokid">DokumentID</dt><dd class="dokid">LTI/lov/1985-05-24-30</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 9</dd><dt class="dateInForce">I kraft fra</dt><dd class="dateInForce">1985-07-10</dd><dt class="changesToDocuments">Endrer</dt><dd class="changesToDocuments"><ul><li>lov/1967-12-15-9</li><li>lov/1953-06-26-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-06-10</dd><dt class="titleShort">Korttittel</dt><dd class="titleShort">Endringslov til patentloven</dd><dt class="title">Tittel</dt><dd class="title">Lov om endringer i lov 15 desember 1967 nr. 9 om patenter og lov 26 juni 1953 nr. 8 om oppfinnelser av betydning for rikets forsvar.</dd><dt class="miscInformation">Annet om dokumentet</dt><dd class="miscInformation">Ot.prp.nr.3 (1984–1985), Innst.O.nr.39 (1984–1985) og Besl.O.nr.39 (1984–1985). Odels- og Lagtingsvedtak 25. mars og 12. april 1985. Fremmet av Justis- og politidepartementet.</dd><dt class="refid">RefID</dt><dd class="refid">lov/1985-05-24-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 15 desember 1967 nr. 9 om patenter og lov 26 juni 1953 nr. 8 om oppfinnelser av betydning for rikets forsvar.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1985-05-24-30" id="dokument"><h1>Lov om endringer i lov 15 desember 1967 nr. 9 om patenter og lov 26 juni 1953 nr. 8 om oppfinnelser av betydning for rikets forsvar.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-05-24-30/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 15 desember 1967 nr 9 om patenter gjøres følgende endringer:</article> <article class="defaultP" margin-top="true">§ 8 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Søknaden skal inneholde en beskrivelse av oppfinnelsen, innbefattet tegninger når slike er nødvendige, samt en bestemt angivelse av hva som søkes beskyttet ved patentet (patentkrav). Den omstendighet at oppfinnelsen gjelder en kjemisk forbindelse, medfører ikke at en bestemt anvendelse må angis i patentkravet. Beskrivelsen skal være så tydelig at en fagmann på grunnlag av denne skal kunne utøve oppfinnelsen. En oppfinnelse som gjelder en mikrobiologisk framgangsmåte eller et produkt av en slik framgangsmåte, skal i de tilfelle som omhandles i § 8 a, bare anses tilstrekkelig tydelig angitt såfremt også vilkårene i § 8 a er oppfylt.</article> <article class="defaultP" margin-top="true">§ 8 femte og nytt sjette ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Søkeren skal betale fastsatt Søknadsavgift. For søknaden skal også betales fastsatt årsavgift for hvert avgiftsår som begynner før søknaden er endelig avgjort.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Et avgiftsår etter denne lov omfatter ett år og regnet første gang fra den dag då søknaden ble inngitt og deretter fra den tilsvarende dag i kalenderåret</article> <article class="defaultP" margin-top="true">Ny § 8 a skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Skal det ved utøvelsen av en oppfinnelse anvendes en mikroorganisme som verken er allment tilgjengelig eller kan beskrives slik i søknadsdokumentene at en fagmann på grunnlag av disse kan utøve oppfinnelsen, skal en kultur av organismen deponeres senest den dag søknaden inngis. Kulturen skal deretter fortløpende være deponert slik at den som i henhold til denne lov har rett til å få utlevert prøve av kulturen, kan få prøven utlevert i Norge. Kongen fastsetter hvor deponeringer kan foretas.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Opphører en deponert kultur å være levedyktig eller kan en prøve av kulturen av andre grunner ikke utleveres, kan den erstattes med en ny kultur av samme mikroorganisme innen den frist og på de øvrige vilkår som Kongen fastsetter. I så fall skal den nye deponering anses foretatt allerede den dag da den tidligere deponering ble foretatt.</article> <article class="defaultP" margin-top="true">§ 14 annet ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Begjæring som omhandlet i første ledd må settes fram innen to år fra den dag søknaden ble inngitt. Slik begjæring kan ikke framsettes mer enn en gang og kan ikke tas tilbake.</article> <article class="defaultP" margin-top="true">§ 15 nytt fjerde ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Betales ikke årsavgift i samsvar med §§ 8, 41 og 42, henlegges søknaden uten forutgående underretning. Behandlingen av en søknad som er henlagt av denne grunn, kan ikke gjenopptas.</article> <article class="defaultP" margin-top="true">§ 22 sjuende og nye åttende og niende ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Er en kultur av en mikroorganisme deponert etter § 8 a, har enhver rett til å få utlevert en prøve av kulturen når dokumentene i saken er blitt tilgjengelige etter første, annet eller tredje ledd. Dette innebærer likevel ikke at prøve skal utleveres til noen som i henhold til lov eller forskrift ikke har rett til å ha befatning med den deponerte mikroorganisme. Bestemmelsen i første punktum medfører heller ikke at prøve skal utleveres til noen hvis befatning med den må antas å være forbundet med betydelig risiko på grunn av organismens skadevoldende egenskaper.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Med virkning for tiden før søknaden er utlagt eller endelig avgjort uten å ha blitt utlagt, kan søkeren uansett sjuende ledd kreve at prøve bare utleveres til en særlig sakkyndig. Kongen fastsetter en frist for å sette fram kravet og hvem som kan nyttes som sakkyndig.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Krav om utlevering av prøve framsettes skriftlig overfor Styret og skal inneholde en erklæring om å iaktta de begrensninger i bruken av prøven som Kongen fastsetter. Kan prøven bare utleveres til en særlig sakkyndig, skal erklæringen i steden avgis av denne.</article> <article class="defaultP" margin-top="true">§ 24 tredje ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Blir en søknad etter § 22 femte ledd eller krav om utlevering etter § 22 niende ledd avslått, kan avgjørelsen påklages til annen avdeling av den som avslaget gjelder.</article> <article class="defaultP" margin-top="true">§ 31 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Vil søkeren videreføre en internasjonal patentsøknad i Norge, skal han innen 20 måneder fra den internasjonale inngivelsesdag eller hvis prioritet er begjært, den dag som prioritet er begjært fra, inngi til Styret en oversetting av den internasjonale søknad til norsk i den utstrekning Kongen fastsetter, eller når søknaden er på norsk, en avskrift av den. Søkeren skal innen samme frist betale fastsatt avgift til styret.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Har søkeren begjært at den internasjonale søknad skal underkastes internasjonal forberedende patenterbarhetsprøving, og har han innen 19 måneder fra den dag som er angitt i første ledd, erklært i samsvar med samarbeidskonvensjonen at han har til hensikt å bruke resultatene av denne prøving ved søknad om patent for Norge, skal han foreta det som er foreskrevet i første ledd, innen 30 måneder fra den nevnte dag.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Har søkeren betalt den fastsatte avgift innen fristen etter første eller annet ledd, kan oversettingen eller avskriften inngis innen en ytterligere frist på to måneder mot at det betales en fastsatt tilleggsavgift innen den ytterligere frist.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Foretar søkeren ikke det som påligger ham etter paragrafen her, skal søknaden anses trukket tilbake for så vidt angår Norge.</article> <article class="defaultP" margin-top="true">§ 32 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Trekker søkeren tilbake begjæring om internasjonal forberedende patenterbarhetsprøving eller erklæring om at han vil bruke resultatene av slik prøving ved søknad om patent for Norge, skal den internasjonale patentsøknad anses trukket tilbake for så vidt angår Norge, dersom ikke tilbaketrekkingen gjøres før utløpet av den frist som gjelder etter § 31 første ledd, og søkeren dessuten viderefører søknaden innen fristen etter § 31 første jf tredje ledd.</article> <article class="defaultP" margin-top="true">§ 33 første ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Er en internasjonal patentsøknad videreført etter § 31, kommer bestemmelsene i kapittel 2 til anvendelse på søknaden og dens be- handling med de avvik som følger av denne paragraf og §§ 34 -37. Søknaden kan dog ikke uten søkerens samtykke opptas til behandling før utløpet av den frist som gjelder etter § 31 første eller annet ledd.</article> <article class="defaultP" margin-top="true">§ 33 tredje ledd skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Bestemmelsen i § 22 får anvendelse også før søknaden videreføres, når søkeren har oppfylt sin plikt etter § 31 til å inngi oversettelse av søknaden eller, om søknaden er på norsk, når søkeren har inngitt en avskrift til Styret</article> <article class="defaultP" margin-top="true">§ 34 skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">En internasjonal patentsøknad må ikke godkjennes for utlegging eller avslås før utløpet av en frist som Kongen fastsetter, om ikke søkeren samtykker i at søknaden avgjøres tidligere.</article> <article class="defaultP" margin-top="true">§ 38 annet ledd skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Begjæring om omprøving etter første ledd skal fremsettes for det internasjonale byrå innen den frist Kongen fastsetter. Søkeren skal innen samme frist inngi til Styret oversettelse av søknaden i den utstrekning Kongen fastsetter, samt betale fastsatt Søknadsavgift.</article> <article class="defaultP" margin-top="true">§ 40 skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Et meddelt patent kan opprettholdes i inntil 20 år fra den dag patentsøknaden ble inngitt.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">For opprettholdelse av patent skal det betales fastsatt årsavgift for hvert avgiftsår som begynner etter at patentet er meddelt Er patentet meddelt før årsavgift for patentsøknaden har begynt å forfalle etter § 41, skal patenthaveren når årsavgift for patentet første gang forfaller, betale årsavgift også for avgiftsår som er påbegynt før meddelelsen av patentet</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">I kapittel 5 skal overskriften lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Betaling av årsavgifter</article> <article class="defaultP" margin-top="true">§ 41 skal lyde:</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Årsavgift forfaller på den siste dag i den kalendermåned da avgiftsåret begynner. Årsavgiftene for de to første avgiftsår forfaller likevel først samtidig med avgiften for det tredje avgiftsår. Årsavgift kan ikke betales tidligere enn seks måneder før den forfaller. Dersom domstolene opphever en avgjørelse av Styrets annen avdeling om å avslå en søknad om patent, forfaller årsavgift for avgiftsår som har begynt etter at annen avdeling traff sin avgjørelse og fram til den dag da dommen ble rettskraftig, likevel først to måneder etter sistnevnte dag.</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">For en senere søknad som nevnt i § 11, forfaller årsavgiftene for avgiftsår som har begynt før den dag da den senere søknad ble inngitt eller som begynner innen to måneder fra denne dag, ikke i noe fall før to måneder etter denne dag. For en internasjonal patentsøknad forfaller årsavgifter for avgiftsår som har begynt før den dag da søknaden ble videreført etter § 31 eller opptatt til behandling etter § 38 eller som begynner innen to måneder fra denne dag, ikke i noe fall før to måneder etter denne dag.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Mot betaling av fastsatt forhøyelse kan årsavgift betales innen seks måneder etter at den forfalt.</article> <article class="defaultP" margin-top="true">§ 42 skal lyde:</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Er oppfinneren søker eller innehaver av patentet og Styret finner at han har betydelige vansker med å betale årsavgift, kan det gi ham henstand med betalingen dersom han ber om det senest når årsavgift første gang forfaller. Henstand kan gis for inntil tre år om gangen, men ikke lenger enn inntil tre år fra patentes meddelelse. Forlenget henstand må det søkes om før gitt henstand utløper.</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">Avslås søknad om henstand eller forlenget henstand, skal avgift anses betalt i rett tid når den betales innen to måneder etter at melding om avslaget er sendt til patentsøkeren eller patenthaveren.</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">Årsavgift, hvis betaling det etter første ledd er gitt henstand med, kan mot samme forhøyelse som nevnt i § 41 tredje ledd, betales innen seks måneder etter det tidspunkt som henstand er gitt til.</article> <article class="defaultP" margin-top="true">§ 51 skal lyde:</article><article class="legalP" data-absoluteaddress="/kapittel/1/ledd/32/" id="kapittel-1-ledd-32">Betales ikke årsavgift i overensstemmelse med §§ 40, 41 og 42, bortfaller patentet fra og med inngangen av det avgiftsår som avgift ikke er betalt for.</article> <article class="defaultP" margin-top="true">§ 52 første ledd skal lyde:</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">Et patent kan kjennes ugyldig ved dom dersom det<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/33/punkt/1/" id="kapittel-1-ledd-33-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/33/punkt/1/ledd/1/" id="kapittel-1-ledd-33-punkt-1-ledd-1">er meddelt til tross for at vilkårene i §§ 1 og 2 ikke er oppfylt,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/33/punkt/2/" id="kapittel-1-ledd-33-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/33/punkt/2/ledd/1/" id="kapittel-1-ledd-33-punkt-2-ledd-1">gjelder en oppfinnelse som ikke er så tydelig beskrevet at en fagmann på grunnlag av beskrivelsen kan utøve den,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/33/punkt/3/" id="kapittel-1-ledd-33-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/33/punkt/3/ledd/1/" id="kapittel-1-ledd-33-punkt-3-ledd-1">omfatter noe som ikke fremgikk av søknaden da den ble inngitt, eller</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/33/punkt/4/" id="kapittel-1-ledd-33-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/33/punkt/4/ledd/1/" id="kapittel-1-ledd-33-punkt-4-ledd-1">er meddelt til tross for at patentvernets omfang er blitt utvidet etter at søknaden ble godkjent til utlegning.</article></article></li></ul></article> <article class="defaultP" margin-top="true">§ 56 første ledd skal lyde:</article><article class="legalP" data-absoluteaddress="/kapittel/1/ledd/34/" id="kapittel-1-ledd-34">En patentsøker som påberoper seg søknaden overfor en annen før den er blitt tilgjengelig for enhver, er pliktig til på begjæring å gi vedkommende adgang til å gjøre seg kjent med dokumentene i søknadssaken. Omfatter søknaden en deponert kultur av en mikroorganisme som nevnt i § 8 a, skal vedkommende også ha rett til å få utlevert prøve av kulturen. Bestemmelsene i § 22 sjuende ledd annet og tredje punktum samt åttende og niende ledd får tilsvarende anvendelse.</article> <article class="defaultP" margin-top="true">§ 68 første ledd annet punktum skal lyde:</article><article class="legalP" data-absoluteaddress="/kapittel/1/ledd/35/" id="kapittel-1-ledd-35">Han kan bestemme at ett eller flere av de første avgiftsår skal være avgiftsfrie.</article> <article class="defaultP" margin-top="true">§ 69 første ledd annet punktum skal lyde:</article><article class="legalP" data-absoluteaddress="/kapittel/1/ledd/36/" id="kapittel-1-ledd-36">Journaler over innkomne patentsøknader er allment tilgjengelige i den utstrekning Kongen bestemmer.</article> <article class="defaultP" margin-top="true">§ 72 skal lyde:</article><article class="legalP" data-absoluteaddress="/kapittel/1/ledd/37/" id="kapittel-1-ledd-37">En patentsøker som, bortsett fra i de tilfelle som er nevnt i annet ledd, har oversittet en frist fastsatt i eller i medhold av denne lov, og som følge av dette har lidt rettstap, skal på begjæring gis oppreisning såfremt han godtgjør at han eller hans fullmektig har utvist all den omhu som med rimelighet kan kreves. Slik begjæring må fremsettes skriftlig til Styret innen to måneder etter at den hindring som førte til fristoversittelse er opphørt, og senest ett år etter fristens utløp. Innen samme tid skal den unnlatte handling være foretatt og fastsatt avgift innbetalt.</article><article class="legalP" data-absoluteaddress="/kapittel/1/ledd/38/" id="kapittel-1-ledd-38">Første ledd gjelder tilsvarende når en patentsøker eller patenthaver ikke har betalt årsavgift innen den frist som er fastsatt i § 41 tredje ledd eller § 42 tredje ledd. Begjæring om oppreisning må likevel være framsatt og årsavgiften betalt senest seks måneder etter fristens utløp.</article><article class="legalP" data-absoluteaddress="/kapittel/1/ledd/39/" id="kapittel-1-ledd-39">Første ledd gjelder ikke frister som nevnt i § 6 første ledd og § 25 annet ledd.</article><article class="legalP" data-absoluteaddress="/kapittel/1/ledd/40/" id="kapittel-1-ledd-40">For internasjonale patentsøknader som videreføres i Norge får første jf tredje ledd også anvendelse når det gjælder oversittelse av frister overfor mottakende myndighet, internasjonal nyhetsgranskingsmyndighet, myndighet for internasjonal forberedende patenterbarhetsprøving eller det internasjonale byrå. Den unnlatte handling foretas overfor Styret.</article> <article class="defaultP" margin-top="true">§ 73 første ledd skal lyde:</article><article class="legalP" data-absoluteaddress="/kapittel/1/ledd/41/" id="kapittel-1-ledd-41">Har søkeren i de tilfelle som er omhandlet i §§ 31 eller 38, sendt dokument eller avgift med posten og sendingen ikke kommer frem til Styret i rett tid, skal oppreisning alltid gis dersom handlingen blir foretatt innen to måneder fra søkeren innså eller burde ha innsett at fristen var overskredet, likevel senest innen ett år fra fristens utløp, og<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/41/punkt/1/" id="kapittel-1-ledd-41-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/41/punkt/1/ledd/1/" id="kapittel-1-ledd-41-punkt-1-ledd-1">postforbindelsene har vært avbrutt i løpet av de ti siste dager før fristens utløp på grunn av krig, revolusjon, urolighet, streik, naturkatastrofe, eller annen liknende årsak på det sted der avsenderen oppholder seg eller har sin virksomhet, og dokumentet eller avgiften er sendt til Styret innen fem dager fra postforbindelsene ble gjenopprettet, eller</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/41/punkt/2/" id="kapittel-1-ledd-41-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/41/punkt/2/ledd/1/" id="kapittel-1-ledd-41-punkt-2-ledd-1">dokumentet eller avgiften ble sendt til Styret ved rekommandert brev senest fem dager før utløpet av fristen. Er brevet ikke sendt som flypost, skal dette likevel bare gjelde dersom avsenderen har hatt grunn til å tro at brevet ville komme frem innen to dager fra avsendingsdagen, eller dersom sending som flypost ikke var mulig.</article></article></li></ul></article> <article class="defaultP" margin-top="true">§ 75 skal lyde:</article><article class="legalP" data-absoluteaddress="/kapittel/1/ledd/42/" id="kapittel-1-ledd-42">Styrets sjef bestemmer hvem som skal avgjøre begjæringer om oppreisning i henhold til §§ 72 og 73. Avslag på slik begjæring kan av patentsøkeren eller patenthaveren påklages til Styrets annen avdeling. Bestemmelsene i § 25 får tilsvarende anvendelse.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-05-24-30/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov 26 juni 1953 nr 8 om oppfinnelser av betydning for rikets forsvar gjøres følgende endringer:</article> <article class="defaultP" margin-top="true">§ 3 første ledd første punktum skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Vil noen utnytte oppfinnelse som nevnt i § 2, må han inngi fullstendig skriftlig fremstilling av oppfinnelsen til departementet, eller på vanlig måte inngi patentsøknad til Styret for det industrielle rettsvern dersom han ønsker industrielt rettsvern for oppfinnelsen.</article> <article class="defaultP" margin-top="true">§ 3 annet ledd første punktum skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Departementet kan gi tillatelse til at en rettighetshaver, uten hinder av bestemmelsene i § 2, første ledd, henvender seg til andre for utarbeidelse av fremstilling eller patentsøknad eller for, uteksperimentering eller prøving av oppfinnelsen.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4"><i>Patentstyrets medvirkning</i></article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Styret for det industrielle rettsvern skal holde inngitte patentsøknader tilgjengelige for den som av Kongen likeoverfor Styret er bemyndiget til ettersyn, og gjøre vedkommende oppmerksom på patentsøknader som anses å være av betydning for rikets forsvar.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/2/ledd/6/" id="kapittel-2-ledd-6"><i>Hemmelig patent m v</i></article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Kongen kan bestemme at patentsøknad på oppfinnelse som går inn under denne lov, skal holdes hemmelig og at patentet i tilfelle skal meddeles som hemmelig. Hemmelige patenter innføres ikke i det i patentlovens § 27 omhandlede patentregister. De innføres i stedet i et eget register som ikke er tilgjengelig for almenheten. Bestemmelsene i patentlovens §§ 19-22 og § 26 om utlegning, trykning, kunngjøring, og saksdokumentenes offentlige tilgjengelighet får ikke anvendelse, og innsigelsesfristen etter § 21, 2. ledd, gjelder ikke hemmelige patentsøknader. Så lenge patentsøknaden eller patentet holdes hemmelig, betales ikke årsavgift etter patentloven §§ 8 og 40. Kongen kan innen utløpet av patenttiden bestemme at oppfinnelsen skal holdes hemmelig også en nærmere fastsatt tid etter at patentet er trådt ut av kraft.</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">Kongen kan oppheve bestemmelse truffet i henhold til første ledd. Skjer dette før patent er meddelt, blir patentsøknaden deretter å behandle på vanlig måte i henhold til patentloven. Gjelder opphevelsen et meddelt patent, innføres patentet i det alminnelige patentregister, patentskrift trykkes og kunngjøring finner sted i samsvar med patentlovens § 26. Søknadens dokumenter blir tilgjengelige for enhver i overensstemmelse med reglene i patentlovens § 22. Det som her er fastsatt, gjelder også når hemmelig patent er trådt ut av kraft uten at fortsatt hemmeligholdelse er bestemt. Årsavgift, svarende til vedkommende avgiftsår, betales fra og med avgiftsåret etter det avgiftsår hvori melding om opphevelsen innkommer til Styret for det industrielle rettsvern. Reglene om trykningsavgiftens størrelse og betaling fastsettes av Kongen.</article><article class="legalP" data-absoluteaddress="/kapittel/2/ledd/9/" id="kapittel-2-ledd-9">Kongen kan under forutsetning av gjensidighet treffe overenskomst med fremmed stat om at patentsøknader på oppfinnelser som er av betydning for vedkommende stats forsvar og som inngis i Norge av noen bosatt i den fremmede stat, på anmodning i hvert tilfelle fra kompetent myndighet i denne stat skal holdes hemmelig, og at patent i tilfelle meddeles som hemmelig patent.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1985-05-24-30/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Ikrafttredelses- og overgangsbestemmelser<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/ledd/1/punkt/1/" id="kapittel-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/ledd/1/punkt/1/ledd/1/" id="kapittel-3-ledd-1-punkt-1-ledd-1">Loven trer i kraft fra den tid Kongen fastsetter. De enkelte bestemmelser kan settes i kraft til ulik tid.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/ledd/1/punkt/2/" id="kapittel-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/3/ledd/1/punkt/2/ledd/1/" id="kapittel-3-ledd-1-punkt-2-ledd-1">Patentloven tidligere § 52 første ledd nr 2 skal gjelde for patenter som er meddelt før endringene i § 52 trer i kraft.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/ledd/1/punkt/3/" id="kapittel-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/3/ledd/1/punkt/3/ledd/1/" id="kapittel-3-ledd-1-punkt-3-ledd-1">Endringene i patentlovens bestemmelser om årsavgift skal ikke gjelde for søknad som er inngitt før endringene trer i kraft. For patent som er eller blir meddelt på grunnlag av slik søknad, gjelder tidligere bestemmelser. Patentloven § 41 første ledd, første punktum slik den er endret ved loven her, skal likevel gjelde tilsvarende.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/ledd/1/punkt/4/" id="kapittel-3-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/3/ledd/1/punkt/4/ledd/1/" id="kapittel-3-ledd-1-punkt-4-ledd-1">Med hensyn til patentsøknad som er inngitt før endringene i patentloven § 14 trer i kraft, kan begjæringen som nevnt i § 14 framsettes inntil to år fra endringens ikrafttredelse.</article></article></li></ul></article></section></main></body></html>