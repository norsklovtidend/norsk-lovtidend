<!DOCTYPE html><html lang="no"><head><title>Forskrift om graving og avstivning av grøfter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:21</dd><dt class="legacyID">Datokode</dt><dd class="legacyID">FOR-1985-11-19-2105</dd><dt class="dokid">DokumentID</dt><dd class="dokid">LTI/forskrift/1985-11-19-2105</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 23</dd><dt class="dateInForce">I kraft fra</dt><dd class="dateInForce">1986-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§8</li><li>lov/1977-02-04-4/§14</li><li>forskrift/1982-06-04-959</li><li>lov/1958-12-19-3/§32</li></ul></dd><dt class="dateOfPublication">Kunngjort</dt><dd class="dateOfPublication">1986-01-15</dd><dt class="title">Tittel</dt><dd class="title">Forskrift om graving og avstivning av grøfter</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 19. november 1985 med hjemmel i lov om arbeidervern og arbeidsmiljø av 4. februar 1977, nr. 4, § 8 nr. 4, og § 14 tredje ledd, jf. kgl.res. av 4. juni 1982 nr. 959 og § 32 i lov om arbeidsvilkår for arbeidarar i jordbruket av 19. desember 1958.</dd><dt class="refid">RefID</dt><dd class="refid">forskrift/1985-11-19-2105</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om graving og avstivning av grøfter<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Planlegging</li><li>§ 4. Uavstivede grøfter, sjakter m.v.</li><li>§ 5. Avstivede grøfter, sjakter m.v.</li><li>§ 6. Gravemasser</li><li>§ 7. Spesielle grøfteprofiler</li><li>§ 8. Bygningskonstruksjoner</li><li>§ 9. Atkomst og rømningsvei</li><li>§ 10. Dispensasjon.</li><li>§ 11. Straff</li><li>§ 12. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1985-11-19-2105" id="dokument"><h1>Forskrift om graving og avstivning av grøfter</h1><article class="legalArticle" data-lovdata-URL="LTI/forskrift/1985-11-19-2105/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder for graving av grøfter og sjakter m.v. i jordmasser og for plassering av gravemassene.</article></article><article class="legalArticle" data-lovdata-URL="LTI/forskrift/1985-11-19-2105/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med grøfter og sjakter menes utgravde hull i jordmasser der utrasing kan gå fra en vegg til en annen. Grøft er langstrakt, mens i en sjakt vil en utrasing treffe veggene hele veien rundt.</article></article><article class="legalArticle" data-lovdata-URL="LTI/forskrift/1985-11-19-2105/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Planlegging</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Før graving av grøft eller sjakt dypere enn 2,0 m, skal det utarbeides planer.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Planen skal:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">vise lengdeprofil med beskrivelse av jordarter ned til 1,0 m under grøfte-/sjaktbunn når grøften ikke skal avstives.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">vise typiske tverrprofiler. Når avstivning er planlagt, skal dette vises på tegningen.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">vise plassering av gravemasser.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">inneholde arbeidsinstruks som dekker alle arbeidsoperasjonene. Ved mindre arbeider og i krisesituasjoner kan planene forenkles til en skisse.</article></article></li></ul></article></article><article class="legalArticle" data-lovdata-URL="LTI/forskrift/1985-11-19-2105/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Uavstivede grøfter, sjakter m.v.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For grøfter som er grunnere enn 2,0 m, kan det brukes vertikale vegger uten avstivning, med mindre det foreligger særlige faremomenter. For alle andre uavstivede grøfter og sjakter skal grøfte-/ sjaktsidene gis en forsvarlig helling. Hellingsvinkelen skal kontrolleres med skråmal og vaterpass eller annen likeverdig måte.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I frossen jord kan det graves med vertikale grøfte-/sjaktsider når gjenfylling skal foretas før det er fare for opptining. Er grøften-/sjakten dypere enn telen, skal veggene under telen avstives, når det er fare for utrasning som kan skade person.</article></article><article class="legalArticle" data-lovdata-URL="LTI/forskrift/1985-11-19-2105/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avstivede grøfter, sjakter m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Grøfter og sjakter med loddrette sider og som er dypere enn 2,0 m, skal avstives, eller en skal sørge for annen form for personsikring. Ved dybder større enn 3,0 m skal avstivningen dimensjoneres av faglig kvalifisert person og beregningene skal kunne dokumenteres på forespørsel. Ved prefabrikerte avstivninger eller annet personvern til bruk i grøft, skal bruksveiledning klart vise til hvilke dybder og til hvilke jordarter konstruksjonen er beregnet Kravet om dokumentasjon av beregninger på arbeidsplassen vil da bortfalle. Spunt regnes i denne sammenheng ikke som prefabrikert og skal dimensjoneres av faglig kvalifisert person ved dybder større enn 3,0 m.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Unødig opphold i grøften under riving av avstivning skal ikke forekomme.</article></article><article class="legalArticle" data-lovdata-URL="LTI/forskrift/1985-11-19-2105/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gravemasser</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Gravemassser skal plasseres slik at de ikke kan forårsake utrasning.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Massene skal ikke legges nærmere sjakt- eller grøftekant enn at det er 1,0 m fri avstand mellom massens fyllingsfot og kanten.</article></article><article class="legalArticle" data-lovdata-URL="LTI/forskrift/1985-11-19-2105/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Spesielle grøfteprofiler</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved graving av grøft på langs av en skråningsfot eller skråning som heller mer enn 1:10 inn mot grøfteside, skal planene for gravingen vurderes av en erfaren person med tilstrekkelige lokale geotekniske kunnskaper før graving igangsettes.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Likeledes skal det tas spesielle forholdsregler ved graving der grunnen i umiddelbar nærhet av grøften har ekstra belastning, f.eks. ved lagerplass, ved støttemur o.l.</article></article><article class="legalArticle" data-lovdata-URL="LTI/forskrift/1985-11-19-2105/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bygningskonstruksjoner</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Før det settes i gang graving under fundamenteringsnivået for bygningskonstruksjoner, skal gravingen vurderes av person med geotekniske fagkunnskaper.</article></article><article class="legalArticle" data-lovdata-URL="LTI/forskrift/1985-11-19-2105/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Atkomst og rømningsvei</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">I grøft dypere enn 1,0 m skal det alltid være en eller flere rømningsveier.</article></article><article class="legalArticle" data-lovdata-URL="LTI/forskrift/1985-11-19-2105/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Arbeidstilsynet kan, når det finnes vernemessig forsvarlig, gi dispensasjon fra forskriftene. Likeså kan det fastsette skjerpede krav i enkelttilfeller når det finnes nødvendig for vern av liv og helse.</article></article><article class="legalArticle" data-lovdata-URL="LTI/forskrift/1985-11-19-2105/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Overtredelse av disse forskrifter er straffbart, jf. arbeidsmiljølovens kap. XIV.</article></article><article class="legalArticle" data-lovdata-URL="LTI/forskrift/1985-11-19-2105/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Disse forskrifter trer i kraft 1. mars 1986.</article></article></main></body></html>