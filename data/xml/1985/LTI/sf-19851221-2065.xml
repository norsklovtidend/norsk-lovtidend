<!DOCTYPE html><html lang="no"><head><title>Forskrift om regulering av vinterloddefisket i Barentshavet i 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1985-12-21-2065</dd><dt class="dokid">DokumentID</dt><dd class="dokid">LTI/forskrift/1985-12-21-2065</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 27</dd><dt class="dateInForce">I kraft fra</dt><dd class="dateInForce">1985-02-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§11</li><li>lov/1972-06-16-57/§6</li><li>lov/1972-06-16-57/§8</li></ul></dd><dt class="dateOfPublication">Kunngjort</dt><dd class="dateOfPublication">1985-01-16</dd><dt class="title">Tittel</dt><dd class="title">Forskrift om regulering av vinterloddefisket i Barentshavet i 1985.</dd><dt class="refid">RefID</dt><dd class="refid">forskrift/1985-12-21-2065</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av vinterloddefisket i Barentshavet i 1985.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-21-2065" id="dokument"><h1>Forskrift om regulering av vinterloddefisket i Barentshavet i 1985.</h1><article class="legalP" data-absoluteaddress="/ledd/1/" id="ledd-1">Fastsett ved kgl. res. av 21. desember 1984 med heimel i § 4, § 5 og § 11 i lov om saltvannsfiske m.v. av 3. juni 1983 nr. 40 og § 6 og § 8 i lov av 16. juni 1972 nr. 57 om regulering av deltakelsen i fisket. Fremja av Fiskeridepartementet.</article><article class="legalArticle" data-lovdata-URL="LTI/forskrift/1985-12-21-2065/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbode å fiske lodde i det nordaustlege Atlanterhavet og i Barentshavet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utan hinder av forbodet i første ledd kan norske farty frå den tida Fiskeridirektøren fastset og fram til 30. april 1985 fiske inntil 3.400.000 hi lodde.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Av kvoten i andre ledd kan:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">farty med ringnotkonsesjon fiske inntil 2.600.000 hl</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">ringnotfarty under konsesjonsgrensa fiske inntil 168.000 hl</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/3/punkt/3/" id="paragraf-1-ledd-3-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/3/punkt/3/ledd/1/" id="paragraf-1-ledd-3-punkt-3-ledd-1">loddetrålarar fiske inntil 645.000 hl</article></article></li></ul></article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Fiskeridirektøren kan stoppe fisket i kortare tid for å sikre produksjon av konsumlodde og fordele moglege udisponerte kvanta for konsumføremål.</article></article><article class="legalArticle" data-lovdata-URL="LTI/forskrift/1985-12-21-2065/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kvantumet fastsett i § 1, tredje ledd bokstav a og b vert fordelt av Fiskeridirektøren på dei deltakande fartya med følgjande basiskvotar:<table><tbody><tr><td data-text-align="left" data-vertical-align="top">1.000 hl</td><td data-text-align="left" data-vertical-align="top">+ 40 % av godkjend lastekap, frå</td><td data-text-align="left" data-vertical-align="top">0-4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 20 % av godkjend lastekap, frå</td><td data-text-align="left" data-vertical-align="top">4.000-6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 10 % av godkjend lastekap, frå</td><td data-text-align="left" data-vertical-align="top">6.000-10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 5 % av godkjend lastekap, frå</td><td data-text-align="left" data-vertical-align="top">10.000 hl</td></tr></tbody></table></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kvoten for det einskilde fartyet kjem fram ved å multiplisere basiskvoten for fartyet med den faktoren ein får ved å dividere gruppekvoten i § 1 tredje ledd bokstav a eller b med summen av basiskvotane for fartya i dei respektive gruppene.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Den faktoren som kjem fram etter andre leden i paragrafen her, må ikkje være større for den fartygruppa som er nemnd i § 1, tredje leden, bokstav b enn for den fartygruppa som er nemnd i § 1, tredje leden, bokstav a.</article></article><article class="legalArticle" data-lovdata-URL="LTI/forskrift/1985-12-21-2065/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den som skal delta med ringnotfarty under konsesjonsgrensa må ha levert lodde fiska med ringnotfarty under konsesjonsgrensa i 1983 og 1984.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det kan i særlege tilfelle dispenserast frå regelen i første ledd.</article></article><article class="legalArticle" data-lovdata-URL="LTI/forskrift/1985-12-21-2065/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan fordele kvantumet fastsett i § 1, tredje ledd bokstav c på dei deltakande trålarane med like store kvoter innan følgjande grupperingar:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">farty med lastekapasitet under 1.000 hl</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">farty med lastekapasitet mellom 1.000-1.499 hl</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">farty med lastekapasitet mellom 1.500-1.999 hl</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">farty med lastekapasitet mellom 2.000-2.499 hl</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">farty med lastekapasitet over 2.500 hl</article></article></li></ul></article></article><article class="legalArticle" data-lovdata-URL="LTI/forskrift/1985-12-21-2065/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Farty som skal delta i fisket må snarast og seinast innan 27. desember 1984 melda seg på til Feitsildfiskernes Salgslag, Trondheim eller Harstad eller Noregs Sildesalslag, Haugesund.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det er forbode for farty som ikkje er påmelde å delta i vinterloddefisket i Barentshavet i 1985.</article></article><article class="legalArticle" data-lovdata-URL="LTI/forskrift/1985-12-21-2065/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Farty som ikkje har teke til med å fiske innan 4. mars 1985 kan ikkje delta i fisket.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fiskeridirektøren kan dispensere frå kravet om siste startdato i første ledd i denne paragrafen.</article></article><article class="legalArticle" data-lovdata-URL="LTI/forskrift/1985-12-21-2065/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Lastekapasiteten for trålarar og ringnotfarty under konsesjonsgrensa vert fastsett på grunnlag av største leverte einskildfangst av lodde, augepål eller tobis i eitt av åra 1982–1984.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Dersom eit farty ikkje har levert fangstar som fastsett i første ledd fastset Fiskeridirektøren lastekapasiteten på grunnlag av berekna volum av lasterom. Med lasterom meinast her rom der det er tillete å føre last i bulk.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Utan hinder av 2, ledd i denne paragrafen kan Fiskeridirektøren fastsetje kapasiteten for frysetrålarane på basis av fryseromkapasitet.</article></article><article class="legalArticle" data-lovdata-URL="LTI/forskrift/1985-12-21-2065/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Farty kan under fisket nytte faktisk lastekapasitet på alle turar.</article></article><article class="legalArticle" data-lovdata-URL="LTI/forskrift/1985-12-21-2065/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Kvantumet som det einskilde fartyet kan fiske, kan ikkje overførast til anna farty, men må fiskast og leverast berre av det fartyet som har kvote.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Fiskeridirektøren kan ved forlis, havari o.l. etter søknad dispensere frå forbodet i første ledd.</article></article><article class="legalArticle" data-lovdata-URL="LTI/forskrift/1985-12-21-2065/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved rognloddeproduksjon er omrekningsfaktoren 2,0 slik at 1 tonn rognlodde vert avrekna med 2 tonn (= 20,62 hl) fersk lodde på fartykvoten.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Ved lodderognproduksjon er omrekningsfaktoren 7,58, slik at 1 tonn lodderogn vert avrekna med 7,58 tonn ( = 78,14 hl) fersk lodde på kvoten.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Summen av alle leverte produkt, inklusiv kapp og faks, må ikkje overstige den kvoten det einskilde fartyet har etter §§ 2 og 4 i denne forskrifta.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Levering av kapp og faks må kontrollerast av Fiskeridirektoratets kontrollverk og førast særskilt på sluttsetelen.</article></article><article class="legalArticle" data-lovdata-URL="LTI/forskrift/1985-12-21-2065/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Det er forbode å dumpe fangst av lodde eller utkast etter konsumproduksjon.</article></article><article class="legalArticle" data-lovdata-URL="LTI/forskrift/1985-12-21-2065/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Det er forbode å fiske lodde under 11 cm.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Utan hinder av forbodet i første ledd i denne paragrafen kan kvar landing ha inntil 10 % i tal av lodde under minstemålet.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Loddefangster kan innehalde inntil 10 % sild av vekta i kvar landing.</article><article class="legalP" data-absoluteaddress="/paragraf/12/ledd/4/" id="paragraf-12-ledd-4">Fiskeridirektøren kan stengje området dersom innblandinga av sild overstig 10 %.</article></article><article class="legalArticle" data-lovdata-URL="LTI/forskrift/1985-12-21-2065/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Fiskeridirektøren kan gje nærare forskrifter om gjennomføring og utfylling av desse forskriftene.</article></article><article class="legalArticle" data-lovdata-URL="LTI/forskrift/1985-12-21-2065/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Fiskeridepartementet kan endre eller oppheve desse forskriftene.</article></article><article class="legalArticle" data-lovdata-URL="LTI/forskrift/1985-12-21-2065/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Aktlause eller forsettlege brot på reglar gjevne i eller med heimel i desse forskriftene vert straffa i samsvar med § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1985-12-21-2065/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Denne forskrifta vert sette i verk straks.</article></article></main></body></html>