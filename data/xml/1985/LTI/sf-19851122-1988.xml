<!DOCTYPE html><html lang="no"><head><title>Forskrift om utsetting av anadrome laksefisk, innlandsfisk, ferskvannskreps og næringsdyr for fisk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1985-11-22-1988</dd><dt class="dokid">DokumentID</dt><dd class="dokid">LTI/forskrift/1985-11-22-1988</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 21</dd><dt class="dateInForce">I kraft fra</dt><dd class="dateInForce">1986-01-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-03-06/§34</li><li>lov/1964-03-06/§86</li></ul></dd><dt class="dateOfPublication">Kunngjort</dt><dd class="dateOfPublication">1985-12-16</dd><dt class="title">Tittel</dt><dd class="title">Forskrift om utsetting av anadrome laksefisk, innlandsfisk, ferskvannskreps og næringsdyr for fisk.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 22. november 1885 med hjemmel i lov 6. mars 1964 om laksefisket og innlandsfisket § 34 og § 86. Fremmet av Miljøverndepartementet.</dd><dt class="refid">RefID</dt><dd class="refid">forskrift/1985-11-22-1988</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utsetting av anadrome laksefisk, innlandsfisk, ferskvannskreps og næringsdyr for fisk.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Generelt forbud mot utsetting</li><li>§ 4. Utsetting av innlandsfisk</li><li>§ 5. Utsetting av anadrome laksefisk i vassdrag</li><li>§ 6. Utsetting av anadrome laksefisk i sjøen</li><li>§ 7. Store utsettinger i et kalenderår</li><li>§ 8. Utsetting av kreps og næringsdyr</li><li>§ 9. Kontroll</li><li>§ 10. Meldeplikt</li><li>§ 11. Straf f</li><li>§ 12. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1985-11-22-1988" id="dokument"><h1>Forskrift om utsetting av anadrome laksefisk, innlandsfisk, ferskvannskreps og næringsdyr for fisk.</h1><article class="legalArticle" data-lovdata-URL="LTI/forskrift/1985-11-22-1988/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter regulerer utsetting av anadrome Laksefisk, innlandsfisk og levende, rogn. av disse arter i vassdrag, fjorder og havområder, samt kreps og næringsdyr for fisk i vassdrag. Formålet med reguleringene er:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">å verne naturlige bestander,</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">å fremme hensiktsmessig kultivering,</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">å hindre uønsket spredning og sammenblanding: av forskjellige arter og stammer.</article></article></li></ul></article></article><article class="legalArticle" data-lovdata-URL="LTI/forskrift/1985-11-22-1988/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med «anadrome laksefisk» menes alle arter laksefisk som vandrer mellom sjø og ferskvann, og som er avhengig av ferskvann for å reprodusere. Med «innlandsfisk» menes all annen fisk i vassdrag enn anadrome laksefisk, herunder ål. Anadrome laksefisk og innlandsfisk omfatter også levende rogn av disse.</article></article><article class="legalArticle" data-lovdata-URL="LTI/forskrift/1985-11-22-1988/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelt forbud mot utsetting</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Uten særskilt tillatelse er det forbudt å sette ut anadrome laksefisk og innlandsfisk (medregnet levende rogn av disse arter) i vassdrag, fjorder og havområder. Likeledes er det uten særskilt tillatelse forbudt å sette ut i vassdrag kreps og næringsdyr for fisk.</article></article><article class="legalArticle" data-lovdata-URL="LTI/forskrift/1985-11-22-1988/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utsetting av innlandsfisk</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Uten hensyn til § 3 kan det settes ut aure, røye, sik, gjørs, ål og harr i et vassdrag når fiskearten finnes i den aktuelle avgrensede del av vassdraget fra før. Slik utsetting kan ikke skje fra fiskeanlegg som fører flere fiskearter eller har flere fiskearter i vanninntaket.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fylkesmannen kan gi tillatelse til utsetting av innlandsfisk som ikke er nevnt i første ledd.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Departementet kan forby eller gi regulerende bestemmelser for utsetting av innlandsfisk.</article></article><article class="legalArticle" data-lovdata-URL="LTI/forskrift/1985-11-22-1988/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utsetting av anadrome laksefisk i vassdrag</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Anadrome laksefisk kan – uten hensyn til § 3 settes ut i den del av vassdraget der fisken har naturlig adgang når det brukes stedegen stamme.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Direktoratet for naturforvaltning kan tillate utsetting av anadrome laksefisk som ikke er av stedegen stamme. Når tillatelse gis, kan det bl.a. settes vilkår om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">Hvilke fiskestammer som skal benyttes</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">Hvilke stamfisk som skal benyttes</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">Smoltkvalitet</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/ledd/2/punkt/4/" id="paragraf-5-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/5/ledd/2/punkt/4/ledd/1/" id="paragraf-5-ledd-2-punkt-4-ledd-1">Sykdomskontroll</article></article></li><li data-li-identifier="5." data-name="5."><article class="listArticle" data-absoluteaddress="/paragraf/5/ledd/2/punkt/5/" id="paragraf-5-ledd-2-punkt-5"><span class="data-originalId">5.</span><article class="legalP" data-absoluteaddress="/paragraf/5/ledd/2/punkt/5/ledd/1/" id="paragraf-5-ledd-2-punkt-5-ledd-1">Valg av utsettingssted og -tid.</article></article></li></ul></article></article><article class="legalArticle" data-lovdata-URL="LTI/forskrift/1985-11-22-1988/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utsetting av anadrome laksefisk i sjøen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Utsetting av anadrome laksefisk kan også foretas i sjøen utenfor elvemunningen eller lengre ute. Er kravene i § 5 første ledd ikke oppfylt, kreves tillatelse fra Direktoratet for naturforvaltning. Dersom tillatelse gis, kan det settes vilkår etter § 5, annet ledd.</article></article><article class="legalArticle" data-lovdata-URL="LTI/forskrift/1985-11-22-1988/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Store utsettinger i et kalenderår</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Overstiger utsettingsantallet 10 millioner smoltenheter pr. år herunder utsettinger i vassdrag for kulturbetinget fiske – skal ytterligere utsettinger vurderes og eventuelle tillatelser gis av Miljøverndepartementet i samråd med Fiskeridepartementet.</article></article><article class="legalArticle" data-lovdata-URL="LTI/forskrift/1985-11-22-1988/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utsetting av kreps og næringsdyr</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Direktoratet for naturforvaltning kan uten hensyn til § 3 gi tillatelse til utsetting av kreps og næringsdyr i vassdrag.</article></article><article class="legalArticle" data-lovdata-URL="LTI/forskrift/1985-11-22-1988/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Den som vil sette ut fisk eller næringsdyr, herunder kreps, i medhold av særskilt tillatelse etter §§ 4, 5, 6, 7 eller 8, skal varsle fylkesmannen minst 14 dager før utsetting skjer, slik at fylkesmannen kan foreta nødvendig kontroll av kvalitet og av utsettingen. Foregår transporten over fylkesgrense, skal fylkesmannen både i leveringsfylket og mottakerfylket varsles.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Utsetting omhandlet i § 7 skal også meldes til Fiskeridirektoratet med samme frist.</article></article><article class="legalArticle" data-lovdata-URL="LTI/forskrift/1985-11-22-1988/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Meldeplikt</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Den som i medhold av §§ 4, 5 eller 6 foretar utsetting uten særskilt tillatelse, skal innen en måned skriftlig gi melding om dette til vedkommende fylkesmann for statistisk bruk. Meldingen skal opplyse:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">Hvor fisken er satt ut.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">Utsettingstidspunkt.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/10/ledd/1/punkt/3/" id="paragraf-10-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/10/ledd/1/punkt/3/ledd/1/" id="paragraf-10-ledd-1-punkt-3-ledd-1">Mengde utsatt.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/10/ledd/1/punkt/4/" id="paragraf-10-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/10/ledd/1/punkt/4/ledd/1/" id="paragraf-10-ledd-1-punkt-4-ledd-1">Fiskens avstamning.</article></article></li></ul></article></article><article class="legalArticle" data-lovdata-URL="LTI/forskrift/1985-11-22-1988/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straf f</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Den som setter ut fisk eller næringsdyr, herunder kreps, i strid med disse forskrifter eller som overtrer vilkår satt med hjemmel i forskriftene, straffes med bøter eller fengsel inntil tre måneder.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Den som forsettlig eller uaktsomt unnlater å gi påbudt melding etter §§ 9 eller 10, straffes med bøter i henhold til straffelovens § 339 nr. 1. Uriktig forklaring straffes etter straffelovens § 166 dersom den er avgitt med forsett.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Medvirkning straffes på samme måte.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">En overtredelse straffes ikke etter denne bestemmelse dersom den rammes av et strengere straffebud.</article></article><article class="legalArticle" data-lovdata-URL="LTI/forskrift/1985-11-22-1988/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Disse forskrifter trer i kraft L januar 1986.</article></article></main></body></html>