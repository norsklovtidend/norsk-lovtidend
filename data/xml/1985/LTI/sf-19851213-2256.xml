<!DOCTYPE html><html lang="no"><head><title>Forskrift om helse- og miljøskadelige stoffer i motorbensin.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1985-12-13-2256</dd><dt class="dokid">DokumentID</dt><dd class="dokid">LTI/forskrift/1985-12-13-2256</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 25</dd><dt class="dateInForce">I kraft fra</dt><dd class="dateInForce">1986-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2</li></ul></dd><dt class="dateOfPublication">Kunngjort</dt><dd class="dateOfPublication">1986-01-23</dd><dt class="title">Tittel</dt><dd class="title">Forskrift om helse- og miljøskadelige stoffer i motorbensin.</dd><dt class="refid">RefID</dt><dd class="refid">forskrift/1985-12-13-2256</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om helse- og miljøskadelige stoffer i motorbensin.<ul class="tocSubUl"><li>§ 1. Virkeområde</li><li>§ 2. Innhold av bly og benzen i motorbensin</li><li>§ 3. Omsetning og bruk</li><li>§ 4. Tilsetning til blyfri motorbensin</li><li>§ 5. Innretninger for distribusjon og omsetning, merking m.v.</li><li>§ 6. Meldeplikt og kontroll</li><li>§ 7. Unntak</li><li>§ 8. Tilsyn</li><li>§ 9. Tvangsmulkt</li><li>§ 10. Klage</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-13-2256" id="dokument"><h1>Forskrift om helse- og miljøskadelige stoffer i motorbensin.</h1><article class="legalP" data-absoluteaddress="/ledd/1/" id="ledd-1">Fastsatt av Miljøverndepartementet 13. desember 1985 i medhold av lov av 11. juni 1976 nr. 79 om produktkontroll § 4, jf kgl.res. 5. august 1977.</article><article class="legalArticle" data-lovdata-URL="LTI/forskrift/1985-12-13-2256/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder sammensetning, import, distribusjon, omsetning og bruk av motorbensin. Bensin for flymotorer omfattes ikke.</article></article><article class="legalArticle" data-lovdata-URL="LTI/forskrift/1985-12-13-2256/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innhold av bly og benzen i motorbensin</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Blyfri motorbensin skal ved import eller distribusjon fra raffineri ikke være tilsatt bly, og ved omsetning fra utsalgssted ikke inneholde mer bly enn maksimalt 0,013 gram pr. liter.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Blyholdig motorbensin skal ikke inneholde mer bly enn maksimalt 0,15 gram pr. liter.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Motorbensin skal ikke inneholde mer benzen enn maksimalt 50 ml pr. liter.</article></article><article class="legalArticle" data-lovdata-URL="LTI/forskrift/1985-12-13-2256/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Omsetning og bruk</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fra 1. juli 1987 skal alle utsalgssteder som omsetter blyholdig motorbensin også omsette blyfri motorbensin.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For utsalgssteder som bare har tank og pumpe for én bensinkvalitet og som er i drift når denne forskrift trer i kraft, gjelder dette kravet fra 1. januar 1992.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Motorbensin er bare tillatt omsatt eller brukt som drivstoff til motorer og som drivstoff til bensindrevet varmeapparat i motorvogn eller motorfartøy.</article></article><article class="legalArticle" data-lovdata-URL="LTI/forskrift/1985-12-13-2256/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsetning til blyfri motorbensin</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Blyfri motorbensin skal ved import eller distribusjon fra raffineri og ved omsetning fra utsalgssted ikke være tilsatt stoffer som kan skade eller endre utslippsbegrensende innretninger på kjøretøy eller motorfartøy.</article></article><article class="legalArticle" data-lovdata-URL="LTI/forskrift/1985-12-13-2256/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innretninger for distribusjon og omsetning, merking m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tankanlegg, ledningsnett og pumper på utsalgssted for motorbensin skal være slik innrettet at blyholdig motorbensin ikke kali trenge inn i systemet for blyfri motorbensin. Påfyllingskobling til tank for blyfri motorbensin skal være forskjellig fra påfyllingskobling til tank for blyholdig motorbensin, og den skal være tydelig merket <i>BLYFRI.</i></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Pumper som leverer blyfri motorbensin skal være tydelig merket <i>BLYFRI.</i> Teksten skal være på grønt felt eller grønt skilt. Slik pumpe skal ha et påfyllingsmunnstykke med et utløpsrør som i diameter ikke er større enn 2,13 cm og ha et endestykke som er minst 6,34 cm langt.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Pumper som leverer blyholdig motorbensin skal ha et påfyllingsmunnstykke med et utløpsrør som i diameter ikke skal være mindre enn 2,37 cm.</article></article><article class="legalArticle" data-lovdata-URL="LTI/forskrift/1985-12-13-2256/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Meldeplikt og kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens forurensningstilsyn kan i det enkelte tilfelle pålegge produsenter, importører og forhandlere av motorbensin å levere meldinger om motorbensinens innhold av bly og benzen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Det kan fastsettes nærmere bestemmelser om prøvetaking og analysemetoder.</article></article><article class="legalArticle" data-lovdata-URL="LTI/forskrift/1985-12-13-2256/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statens forurensningstilsyn kan etter søknad gjøre unntak fra forskriften.</article></article><article class="legalArticle" data-lovdata-URL="LTI/forskrift/1985-12-13-2256/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens forurensningstilsyn eller den Miljøverndepartementet gir fullmakt, fører tilsyn med at denne forskrift følges.</article></article><article class="legalArticle" data-lovdata-URL="LTI/forskrift/1985-12-13-2256/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tvangsmulkt</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">For å sikre at bestemmelsens i denne forskrift eller vedtak truffet i medhold av forskriften blir gjennomført, kan Statens forurensningstilsyn ilegge tvangsmulkt etter lov om produktkontroll § 13.</article></article><article class="legalArticle" data-lovdata-URL="LTI/forskrift/1985-12-13-2256/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak Statens forurensningstilsyn treffer i medhold av denne forskrift kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/1985-12-13-2256/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Overtredelse av denne forskrift eller vedtak truffet i medhold av forskriften straffes etter lov om produktkontroll: § 12 hvis ikke strengere straffebestemmelser kommer til anvendelse.</article></article><article class="legalArticle" data-lovdata-URL="LTI/forskrift/1985-12-13-2256/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft 1. februar 1986.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Ved ikrafttredelsen av denne forskrift oppheves forskrift av 10. juli 1980 om innholdet av blyforbindelser og benzen i motorbensin.</article></article></main></body></html>