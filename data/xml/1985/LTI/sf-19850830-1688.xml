<!DOCTYPE html><html lang="no"><head><title>Forskrift om praktisk tjeneste (turnustjeneste) for å få autorisasjon som lege.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1985-08-30-1688</dd><dt class="dokid">DokumentID</dt><dd class="dokid">LTI/forskrift/1985-08-30-1688</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 16</dd><dt class="dateInForce">I kraft fra</dt><dd class="dateInForce">1985-08-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-42/§2</li><li>forskrift/1983-07-08-1255</li></ul></dd><dt class="dateOfPublication">Kunngjort</dt><dd class="dateOfPublication">1985-09-30</dd><dt class="title">Tittel</dt><dd class="title">Forskrift om praktisk tjeneste (turnustjeneste) for å få autorisasjon som lege.</dd><dt class="refid">RefID</dt><dd class="refid">forskrift/1985-08-30-1688</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om praktisk tjeneste (turnustjeneste) for å få autorisasjon som lege.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 3.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-08-30-1688" id="dokument"><h1>Forskrift om praktisk tjeneste (turnustjeneste) for å få autorisasjon som lege.</h1><article class="legalP" data-absoluteaddress="/ledd/1/" id="ledd-1">Fastsatt av Helsedirektoratet 30. august 1985 med hjemmel i § 2, første ledd nr. 2 i lov av 13. juni 1980 nr. 42 om leger, jf. kgl.res. av 8. juli 1983 nr. 1255 og delegering til Helsedirektoratet frå Sosialdepartementet 11. november 1983 rir. 1611.</article><article class="legalArticle" data-lovdata-URL="LTI/forskrift/1985-08-30-1688/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kandidater som har bestått medisinsk embetseksamen i Norge, samt de kandidater med medisinsk eksamen fra utlandet, som etter beståtte tilleggsprøver ved norsk universitet har fått anerkjent sin utenlandske eksamen som faglig jevngod med denne, må godtgjøre at de i Norge, etter eksamen og etter Helsedirektoratets nærmere bestemmelse, har utført følgende praktiske tjeneste (turnustjeneste) for å få autorisasjon som lege:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">1/2 års turnuskandidattjeneste ved kirurgisk avdeling og 1/2 års turnuskandidattjeneste ved medisinsk avdeling ved sykehus, eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">4 måneders turnuskandidattjeneste ved generell kirurgisk avdeling, 4 måneders turnuskandidattjeneste ved generell medisinsk avdeling, og i alt 4 måneders turnuskandidattjeneste ved en eller flere godkjente spesialavdelinger, samt deretter</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">1/2 års tjeneste i distrikt (kommunehelsetjenesten) som assistent hos og under faglig veiledning av lege knyttet til kommunens helsetjeneste (kommunelege).</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For kandidater med medisinsk eksamen fra vest-tysk universitet og for kandidater med medisinsk eksamen fra belgisk, fransk eller nederlandsk universitet, som har utført likeverdig praktisk tjeneste ved sykehus i disse land, er det dog tilstrekkelig med utførelse av 1/2 års turnustjeneste som nevnt under punkt c).</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Kandidater med medisinsk eksamen fra dansk eller svensk universitet som har utført praktisk tjeneste i så lang tid som kreves for å få ubegrenset rett (autorisasjon) til å utøve legevirksomhet i vedkommende land, fritas i sin helhet for turnustjeneste. Det samme gjelder kandidater med medisinsk eksamen fra finsk og islandsk universitet som etter eksamen har utført praktisk tjeneste i tilnærmet så lang tid som kreves for å få autorisasjon i de øvrige nordiske land.</article></article><article class="legalArticle" data-lovdata-URL="LTI/forskrift/1985-08-30-1688/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Turnustjenesten skal i alminnelighet utføres i sammenheng med og i tilknytning til medisinsk embetseksamen eller beståtte tilleggsprøver. Utsettelse skal gis dersom kandidaten ikke har tilstrekkelige kunnskaper i norsk språk og/eller nødvendig innsikt i norske medisinske forhold. Etter særskilt søknad kan det også ellers samtykkes i utsettelse og/eller avbrudd når dette etter forholdene anses rimelig.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tjeneste utført i utsettelsestiden godkjennes hverken helt eller delvis som turnustjeneste.</article></article><article class="legalArticle" data-lovdata-URL="LTI/forskrift/1985-08-30-1688/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tjeneste som ikke er utført i samsvar med bestemmelsene under § 1, punkt a) og b), kan etter søknad unntaksvis helt eller delvis godkjennes som turnustjeneste ved sykehus. Turnustjeneste i distrikt (kommunehelsetjenesten) skal utføres her i landet etter nærmere anvisning fra Helsedirektoratet.</article></article><article class="legalArticle" data-lovdata-URL="LTI/forskrift/1985-08-30-1688/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Helsedirektoratet avgjør hva som er likeverdig etter § 1 annet ledd og søknader som er omhandlet under § 2 og § 3.</article></article><article class="legalArticle" data-lovdata-URL="LTI/forskrift/1985-08-30-1688/§3" data-name="§3" data-partID="§3_1" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Når særlige grunner foreligger, kan Helsedirektoratet, i det enkelte tilfelle, gjøre unntak fra bestemmelsene i §§ 1, 2 og 3 i denne forskrift.</article></article><article class="legalArticle" data-lovdata-URL="LTI/forskrift/1985-08-30-1688/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks. Samtidig oppheves forskrift om praktisk tjeneste for å få autorisasjon som lege (turnustjeneste), fastsatt ved kgl.res. av 10. mars 1972, med endringer av 1. september 1976,1. februar 1978,1. april 1979 og 15. februar 1981.</article></article></main></body></html>