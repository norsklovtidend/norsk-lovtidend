<!DOCTYPE html><html lang="no"><head><title>Lov om endringer i bygningsloven av 18. juni 1965 nr. 7.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">LOV-1985-06-14-74</dd><dt class="dokid">DokumentID</dt><dd class="dokid">LTI/lov/1985-06-14-74</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 11</dd><dt class="dateInForce">I kraft fra</dt><dd class="dateInForce">1985-08-17</dd><dt class="changesToDocuments">Endrer</dt><dd class="changesToDocuments"><ul><li>lov/1965-06-18-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-07-17</dd><dt class="titleShort">Korttittel</dt><dd class="titleShort">Endringslov til bygningsloven 1965</dd><dt class="title">Tittel</dt><dd class="title">Lov om endringer i bygningsloven av 18. juni 1965 nr. 7.</dd><dt class="miscInformation">Annet om dokumentet</dt><dd class="miscInformation">Ot.prp.nr.45 (1984–1985), Innst.O.nr.97 (1984–1985) og Besl.O.nr.98 (1984–1985). Odels- og Lagtingsvedtak henholdsvis 28. mai og 6. juni 1985. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1985-06-14-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i bygningsloven av 18. juni 1965 nr. 7.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1985-06-14-74" id="dokument"><h1>Lov om endringer i bygningsloven av 18. juni 1965 nr. 7.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-06-14-74/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I bygningsloven av 18. juni 1965 nr. 7 skal følgende bestemmelser lyde;</article> <article class="defaultP" margin-top="true">§ 8. <i>Delegasjon av kommunestyrets myndighet til formannskapet.</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kommunestyret kan delegere sin myndighet etter loven til formannskapet. Dette gjelder ikke gjøremål etter lovens kapittel I, kapittel II, med unntak av §§ 9 annet ledd og 14 nr. 2, kapittel III – IV, med unntak av § 28 nr. 2 annet punktum og §§ 35 nr. 1 første ledd, 36, 37, 69 nr. 4 eller 109 annet ledd. ,</article> <article class="defaultP" margin-top="true">§ 18 nr. 2<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">Når det trengs felles planlegging i 2 eller flere kommuner for å samordne utnyttingen av grunn, så som til byggeområder, jord- eller skogbruksområder, naturområder, trafikklinjer og andre kommunikasjonsanlegg, eller for felles løsning av vann- og avløpsspørsmål eller andre spørsmål av felles interesse, skal kommunene ta opp samarbeid om regionplan. Melding om at regionplansamarbeid ønskes igangsatt sendes gjennom fylkesutvalget og fylkesmannen til departementet.</article></article></li></ul></article> <article class="defaultP" margin-top="true">§ 50. <i>Refusjon for veg, vann og avløpsanlegg langs kommunegrense.</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når en kommune har lagt veg, vann eller avløpsanlegg langs grensen mellom to kommuner, kan departementet samtykke i at den gjør krav om refusjon gjeldende også overfor eiendommer i nabokommunen. Før samtykke blir gitt, skal nabokommunen og de interesserte grunneiere gis høve til å uttale seg.</article> <article class="defaultP" margin-top="true">§ 86. <i>Hemmelige militære anlegg.</i></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Når område, anlegg eller byggverk er erklært hemmelig i medhold av lovgivningen om forsvarshemmeligheter, påhviler det vedkommende militære myndighet å se til at de bestemmelser som er gitt i denne lov, vedtekt eller forskrift blir holdt. Tillatelse etter § 93 kreves ikke, og kontroll ved bygningsrådet finner ikke sted, unntatt for avløp og atkomst.</article> <article class="defaultP" margin-top="true">§ 86 a. <i>Mindre byggearbeid på boligeiendom</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Mindre byggearbeid på boligeiendom som er bebygd med småhus, kan utføres uten byggetillatelse etter § 93 dersom<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">naboer og gjenboere er varslet og deretter ikke krever at planene legges frem for bygningsrådet som søknad om byggetillatelse etter § 94. Krav om slik saksbehandling må være kommet til bygningsrådet innen 2 uker etter at varslet er sendt, og</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">melding om byggearbeidet er sendt bygningsrådet og dette ikke innen 3 uker etter at det har mottatt slik melding, krever at byggeplanene legges fram for bygningsrådet som søknad om byggetillatelse etter § 94. og</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">byggearbeidet ellers utføres i samsvar med gjeldende bestemmelser i eller i medhold av lov.</article></article></li></ul></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">For byggearbeid som utføres i samsvar med reglene i første ledd gjelder ikke lovens kap. XIII.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dersom lovens kapittel XIII eller deler av det, ved vedtekt er gjort gjeldene for bygninger som nevnt i § 82, gjelder første ledd tilsvarende. Bestemmelsen i første ledd gjelder ikke i områder der det i eller i medhold av lov er nedlagt byggeforbud.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Nærmere bestemmelser gis ved forskrift.</article> <article class="defaultP" margin-top="true">§ 86 b. <i>Byggearbeide innenfor en enkelt bedrifts område</i></article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Etter departementets vedtak kan byggearbeider innenfor en enkelt bedrifts område utføres uten at bygningslovens kapittel XIII om byggetillatelse og kontroll med byggearbeid får anvendelse. Departementet kan knytte vilkår til slik bestemmelse. Før departementet treffer vedtak skal bygningsrådet og kommunestyret ha hatt høve til å uttale seg.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Byggearbeid etter første ledd må ikke utføres før melding om arbeidet er sendt til bygningsrådet.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Nærmere bestemmelser kan gis ved forskrift</article> <article class="defaultP" margin-top="true">§ 92 første ledd</article><article class="defaultP"><i>Andre bestemmelser.</i></article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Reglene i § 65 annet til fjerde ledd, § 66 nr. 2 annet til tredje ledd om tilknytning til vann og avløpsledning, § 68 tredje ledd, for så vidt angår avledningen av grunn- og overvann, § 69 nr. 1 tredje punktum om fjerning og beskjæring av trær og beplantning, § 80 nr. 2 om bygning eller virksomhet som medfører fare eller særlig ulempe, § 103 om innhegning, § 105 om belysning og reinhold m.v. og § 106 om fyringsanlegg, piper og ventilasjonsanlegg, gjelder også i forhold til bestående bygning. Det samme gjelder § 75 om privet og vannklosett, men slik at påbud etter § 75 nr. 2 annet punktum gis av kommunestyret, og slik at bygningsrådet kan godta at ett vannklosett installeres til felles bruk for flere leiligheter.</article> <article class="defaultP" margin-top="true">§ 93. <i>Arbeid som krever byggetillatelse.</i></article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Følgende arbeid – herunder graving og fylling – må ikke utføres uten at søknad på forhånd er sendt bygningsrådet, og dette deretter har gitt tillatelse:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/13/punkt/1/" id="kapittel-1-ledd-13-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/13/punkt/1/ledd/1/" id="kapittel-1-ledd-13-punkt-1-ledd-1">Oppføring av bygning.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/13/punkt/2/" id="kapittel-1-ledd-13-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/13/punkt/2/ledd/1/" id="kapittel-1-ledd-13-punkt-2-ledd-1">De arbeid som nevnt i § 87.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/13/punkt/3/" id="kapittel-1-ledd-13-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/13/punkt/3/ledd/1/" id="kapittel-1-ledd-13-punkt-3-ledd-1">Endring av fasade.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/ledd/13/punkt/4/" id="kapittel-1-ledd-13-punkt-4"><span class="data-originalId">d.</span><article class="legalP" data-absoluteaddress="/kapittel/1/ledd/13/punkt/4/ledd/1/" id="kapittel-1-ledd-13-punkt-4-ledd-1">Ominnredning av bygning, når bygningen er i strid med reguleringsplan.</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/ledd/13/punkt/5/" id="kapittel-1-ledd-13-punkt-5"><span class="data-originalId">e.</span><article class="legalP" data-absoluteaddress="/kapittel/1/ledd/13/punkt/5/ledd/1/" id="kapittel-1-ledd-13-punkt-5-ledd-1">Oppføring av forstøtningsmur og av innhegning mot veg.</article></article></li><li data-li-identifier="f." data-name="f."><article class="listArticle" data-absoluteaddress="/kapittel/1/ledd/13/punkt/6/" id="kapittel-1-ledd-13-punkt-6"><span class="data-originalId">f.</span><article class="legalP" data-absoluteaddress="/kapittel/1/ledd/13/punkt/6/ledd/1/" id="kapittel-1-ledd-13-punkt-6-ledd-1">Riving av bygning, unntatt når rivingen skjer etter påbud av bygningsrådet (jf. § 91).</article></article></li></ul></article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Tillatelse av bygningsrådet må også innhentes før bygning eller del av bygning blir brukt til annet formål enn forutsatt i den tillatelse som er gitt, eller til annet formål enn bygningen eller vedkommende del av den tidligere har tjent.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Tillatelse etter første ledd er ikke nødvendig for arbeider som utføres i medhold av § 86 a eller § 86 b.</article> <article class="defaultP" margin-top="true">§ 106 a. <i>Heis, rulletrapp og rullebånd</i><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/15/punkt/1/" id="kapittel-1-ledd-15-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/15/punkt/1/ledd/1/" id="kapittel-1-ledd-15-punkt-1-ledd-1">Heis, rulletrapp og rullebånd skal være slik utført og driften av slikt anlegg så betryggende at bruken av anlegget ikke kan medføre personskade.</article><article class="legalP" data-absoluteaddress="/kapittel/1/ledd/15/punkt/1/ledd/2/" id="kapittel-1-ledd-15-punkt-1-ledd-2">Eieren av anlegget er ansvarlig for at anlegget som er i bruk er i driftsikker stand. Arbeid med installasjon av slike anlegg må ikke utføres uten at søknad på forhånd er sendt bygningsrådet og dette deretter har gitt tillatelse. Anlegget må ikke settes i drift uten at melding på forhånd er sendt bygningsrådet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/15/punkt/2/" id="kapittel-1-ledd-15-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/15/punkt/2/ledd/1/" id="kapittel-1-ledd-15-punkt-2-ledd-1">Eieren av heisanlegget skal sørge for at det føres tilsyn og sikkerhetskontroll med anlegget og for at nødvendig vedlikehold og reparasjon blir foretatt av fagkyndig personell. Ordningen med tilsyn og sikkerhetskontroll skal meldes til bygningsrådet for hvert enkelt anlegg.</article><article class="legalP" data-absoluteaddress="/kapittel/1/ledd/15/punkt/2/ledd/2/" id="kapittel-1-ledd-15-punkt-2-ledd-2">Bygningsrådet kan føre sikkerhetskontroll med heisanlegg. Slik kontroll kan også føres av departementet eller den det bemyndiger.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/15/punkt/3/" id="kapittel-1-ledd-15-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/15/punkt/3/ledd/1/" id="kapittel-1-ledd-15-punkt-3-ledd-1">Bestemmelsen i § 109 (Gebyr) gjelder tilsvarende. Gebyr til kommunene kan fastsettes også for bygningsrådets kontroll med heisanlegg som er i drift. Kommune som ikke selv har tilsatt fagkyndig personell for behandling av søknad om anleggstillatelse, for kontroll av anleggsarbeidet eller for kontroll med anlegg som er i drift skal nytte fagkyndig bistand. Utgiftene til slik bistand kan kreves dekket hos anleggseier og fastsettes ved gebyr etter reglene i § 109.</article><article class="legalP" data-absoluteaddress="/kapittel/1/ledd/15/punkt/3/ledd/2/" id="kapittel-1-ledd-15-punkt-3-ledd-2">For øvrig gjelder bestemmelsene i §§ 77, 87, 89, 90, 91 og i kapittelene XIII, XV og XVI tilsvarende så langt de passer.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/15/punkt/4/" id="kapittel-1-ledd-15-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/15/punkt/4/ledd/1/" id="kapittel-1-ledd-15-punkt-4-ledd-1">Ved forskrift gis nærmere bestemmelser bl.a. om anleggsinstallasjon, om tilsyn, sikkerhetskontroll og reparasjon for anlegg som er i drift, om kvalifikasjonskrav til heisinstallatører, montører og tilsyns- og kontrollpersonell, om anleggseierens plikter, om bygningsrådets oppgaver samt om bygnings- og branntekniske krav til heisrom med tilhørende utstyr.</article><article class="legalP" data-absoluteaddress="/kapittel/1/ledd/15/punkt/4/ledd/2/" id="kapittel-1-ledd-15-punkt-4-ledd-2">Ved forskrift kan bestemmelser om<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/15/punkt/4/ledd/2/punkt/1/" id="kapittel-1-ledd-15-punkt-4-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/15/punkt/4/ledd/2/punkt/1/ledd/1/" id="kapittel-1-ledd-15-punkt-4-ledd-2-punkt-1-ledd-1">krav til sikring av anlegget for å hindre skade på eiendom,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/15/punkt/4/ledd/2/punkt/2/" id="kapittel-1-ledd-15-punkt-4-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/15/punkt/4/ledd/2/punkt/2/ledd/1/" id="kapittel-1-ledd-15-punkt-4-ledd-2-punkt-2-ledd-1">at bygning eller andre varige konstruksjoner og anlegg av særlig art eller høyde skal planlegges og oppføres med heis, for å sikre hensiktsmessige kommunikasjonsveier, og</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/15/punkt/4/ledd/2/punkt/3/" id="kapittel-1-ledd-15-punkt-4-ledd-2-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/15/punkt/4/ledd/2/punkt/3/ledd/1/" id="kapittel-1-ledd-15-punkt-4-ledd-2-punkt-3-ledd-1">at de bestemmelser som gjelder for heis, rulletrapp og rullebånd helt eller delvis skal gjelde også for andre permanente løfteinnretninger.</article></article></li></ul></article></article></li></ul></article> <article class="defaultP" margin-top="true">§ 110 nr. 2<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/15/punkt/5/" id="kapittel-1-ledd-15-punkt-5"><span class="data-originalId">2.</span><article class="legalP" data-absoluteaddress="/kapittel/1/ledd/15/punkt/5/ledd/1/" id="kapittel-1-ledd-15-punkt-5-ledd-1">utfører eller lar utføre byggearbeid i strid med de bestemmelser som er gitt i eller i medhold av §§ 86 a, 86 b og 106 a.</article></article></li></ul></article> <article class="defaultP" margin-top="true">Gjeldende nr. 2, 3, 4 og 5 blir 3, 4, 5 og 6.</article> <article class="defaultP" margin-top="true">§ 118 nr. 5<ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/1/ledd/15/punkt/6/" id="kapittel-1-ledd-15-punkt-6"><span class="data-originalId">5.</span><article class="legalP" data-absoluteaddress="/kapittel/1/ledd/15/punkt/6/ledd/1/" id="kapittel-1-ledd-15-punkt-6-ledd-1">De tidligere gjeldende regler om refusjon for utgifter til veg og avløpsanlegg m.v. skal fortsatt gjelde ved refusjon for utgifter som gjelder gjennomføring av reguleringsplan stadfestet før denne loven trer i kraft, dersom ervervet eller utføringen har funnet sted før lovens ikrafttreden. Hai både ervervet og utføringen funnet sted etter lovens ikrafttreden, eller gjelder det utgifter til gjennomføring av reguleringsplan som er stadfestet etter lovens ikrafttreden, skal reglene i kapittel VI i denne loven gjelde.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-06-14-74/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra den tid Kongen bestemmer. Kongen kan bestemme at de enkelte endringer skal tre i kraft til ulike tid.</article></section></main></body></html>