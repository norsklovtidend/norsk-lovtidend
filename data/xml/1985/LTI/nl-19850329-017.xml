<!DOCTYPE html><html lang="no"><head><title>Lov om endringer i lov av 9. juni 1972 om reinbeiting i henhold til konvensjon av 9. februar 1972 mellom Norge og Sverige om reinbeite.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-10-16 14:23:21</dd><dt class="legacyID">Datokode</dt><dd class="legacyID">LOV-1985-03-29-17</dd><dt class="dokid">DokumentID</dt><dd class="dokid">LTI/lov/1985-03-29-17</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 6</dd><dt class="dateInForce">I kraft fra</dt><dd class="dateInForce">1985-05-22</dd><dt class="changesToDocuments">Endrer</dt><dd class="changesToDocuments"><ul><li>null</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-04-22</dd><dt class="titleShort">Korttittel</dt><dd class="titleShort">Endringslov til reinbeiteloven</dd><dt class="title">Tittel</dt><dd class="title">Lov om endringer i lov av 9. juni 1972 om reinbeiting i henhold til konvensjon av 9. februar 1972 mellom Norge og Sverige om reinbeite.</dd><dt class="miscInformation">Annet om dokumentet</dt><dd class="miscInformation">Ot.prp.nr.24 (1984–1985), Innst.O.nr.31 (1984–1985) og Besl.O.nr.42 (1984–1985). Odels- og Lagtingsvedtak henholdsvis 26. februar og 14. mars 1985. Fremmet av Landbruksdepartementet.</dd><dt class="refid">RefID</dt><dd class="refid">lov/1985-03-29-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 9. juni 1972 om reinbeiting i henhold til konvensjon av 9. februar 1972 mellom Norge og Sverige om reinbeite.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1985-03-29-17" id="dokument"><h1>Lov om endringer i lov av 9. juni 1972 om reinbeiting i henhold til konvensjon av 9. februar 1972 mellom Norge og Sverige om reinbeite.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-03-29-17/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 9. juni 1972 om reinbeiting i henhold til konvensjon av 9. februar 1972 mellom Norge og Sverige om reinbeite gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Svensk reinbeiting i Norge kan bare foregå i de beiteområder som er beskrevet i § 1 i Konvensjonen av 9. februar 1972 mellom Norge og Sverige, med endringer av 3. oktober 1984, heretter kalt konvensjonen.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I beiteområdet Anjavassdalen er største tillatte reinantall 9.000, her ikke medregnet kalver som er født samme år som beitingen foregår.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Lantbruksnämnden skal senest to måneder før beitetiden begynner sende melding til vedkommende reindriftsagronom om hvordan beiteområdene i Norge vil bli benyttet.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Melding gis for hver sameby og skal inneholde opplysning om<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">reineiernes navn, fødselsår, bopel, reinantall og reinmerker;</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">de beiteområder som vil bli benyttet;</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">navn og fødselsår for de personer som vil overskride riksgrensen og oppholde seg i Norge i henhold til § 9, samt</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/5/punkt/4/" id="kapittel-1-ledd-5-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/5/punkt/4/ledd/1/" id="kapittel-1-ledd-5-punkt-4-ledd-1">tillitsmannens navn og hans oppholdssted i beitetiden.</article></article></li></ul></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Er det tidligere gitt oppgave over reinmerker, skal meldingen bare inneholde oppgave over nye merker eller endringer i merker.</article> <article class="defaultP" margin-top="true">§ 13 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Under opphold og flytting i Norge skal det føres slikt tilsyn med reinen som god reindrift krever.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Reinen skal holdes under slik bevoktning at den så vidt mulig hindres fra å volde skade, komme utenfor beiteområdene eller sammenblandes med fremmed rein.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Blir reinen ikke bevoktet som bestemt i foregående ledd, og rettes ikke forholdet etter pålegg herom, kan reindriftsagronomen der reinen befinner seg, anta gjeterhjelp på samebyens bekostning.</article> <article class="defaultP" margin-top="true">§ 15 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Er rein fra Norge og Sverige blitt sammenblandet, skal samling og skilling settes i verk snarest mulig.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Samling og skilling kan dog utsettes eller unnlates dersom tillitsmennene i de berørte reinbeitedistrikter og samebyer er enige om det, eller det bestemmes av reindriftsagronomen der reinen befinner seg.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Samling og skilling skal settes i verk av tillitsmannen for det distrikt der reinen er. Når tillitsmannen krever det, skal andre berørte reineiere og samebyer sende tilstrekkelig arbeidskraft til å delta i arbeidet og til å ta hånd om sin rein. Tillitsmannen avgjør hvor stort mannskap de skal sende, under hensyn til det antall rein de antas å ha i den sammenblandende flokken og til forholdene for øvrig.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Tillitsmannen skal i så god tid som mulig sende melding om tid og sted for skillingen til tillitsmennene i de andre berørte distrikter og samebyer.</article> <article class="defaultP" margin-top="true">§ 17 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Før svensk rein endelig forlater reinbeiteområdet i Norge eller tilstøtende svensk område, og senest ved utløpet av den i § 2 bestemte beitetid, skal det foretas samling og utskilling av norsk rein.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Skilling skal foregå på norsk side av riksgrensen med mindre reindriftsagronomen samtykker i at skilling foretas på svensk område.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Samling og skilling kan unnlates om reindriftsagronomen samtykker. Samtykke bør gis når det er grunn til å tro at sammenblanding ikke er skjedd, eller hvis andre omstendigheter tilsier dei Reindriftsagronomen kan bestemme at slikt samtykke skal gjelde inntil videre.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Samling og skilling skal settes i verk av den svenske tillitsmann. Tid og sted skal godkjennes av reindriftsagronomen som gir melding til tillitsmennene for de berørte reinbeitedistrikter.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Reindriftagronomen kan pålegge reineierne i de berørte reinbeitedistrikter å sende tilstrekkelig arbeidskraft til skillingen, og til å ta hånd om sin rein.</article> <article class="defaultP" margin-top="true">§ 18 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Rein som uten hjemmel i denne lov befinner seg i Norge, må ikke føres tilbake til Sverige før skilling er foretatt.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">For skillingen og forutgående samling får reglene i § 15 tilsvarende anvendelse. Reindriftsagronomen der reinen befinner seg kan pålegge tillitsmannen i det distrikt eller den sameby som det meste av reinen tilhører, å sette i verk samlingen eller skillingen.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Reindriftsagronomen kan gjøre unntak fra bestemmelsen i første ledd. Han kan bestemme at tillitsmannen skal iverksette skilling på høvelig sted i Sverige, og kan gi tillitsmannen nærmere direktiver for skillingen. Melding om skillingen skal gis til lantbruksnämnden der skillingen skal foretas.</article> <article class="defaultP" margin-top="true">§ 19 skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Reindriftsagronomen der reinen er kan gi pålegg om samling og skilling når<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/22/punkt/1/" id="kapittel-1-ledd-22-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/22/punkt/1/ledd/1/" id="kapittel-1-ledd-22-punkt-1-ledd-1">tillitsmannen, i strid med denne lov, har unnlatt å iverksette samling eller skilling;</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/22/punkt/2/" id="kapittel-1-ledd-22-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/22/punkt/2/ledd/1/" id="kapittel-1-ledd-22-punkt-2-ledd-1">tillitsmenn i henhold til § 15, annet ledd, er blitt enige om å utsette eller unnlate samling eller skilling, men reindriftsagronomen finner at dette bør skje uten opphold;</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/22/punkt/3/" id="kapittel-1-ledd-22-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/22/punkt/3/ledd/1/" id="kapittel-1-ledd-22-punkt-3-ledd-1">det er grunn til å tro at sammenblanding har funnet sted, eller</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/22/punkt/4/" id="kapittel-1-ledd-22-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/22/punkt/4/ledd/1/" id="kapittel-1-ledd-22-punkt-4-ledd-1">det ellers er særlig grunn til det.</article></article></li></ul></article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Reindriftsagronomen fastsetter tid og sted for samlingen og skillingen.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Før pålegg gis i medhold av første ledd, skal vedkommende tillitsmenn gis anledning til å uttale seg.</article> <article class="defaultP" margin-top="true">§ 20 skal lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Etter skilling skal reineier og sameby som utskilt rein tilhører, sørge for at reinen straks føres tilbake til eget område.</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Sameby som henter utskilt rein i Norge skal, når det kan skje uten vesentlig ulempe, føre med tilbake til Sverige også utskilt rein som tilhører annen sameby.</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Tillitsmann som iverksetter skillingen skal sørge for at merket rein som ikke blir tatt hånd om på den måte som er fastsatt i første og annet ledd, bevoktes inntil den avhentes av reineier eller sameby som den tilhører. Tillitsmannen skal underrette distriktets eller samebyens tillitsmann om hvor reinen kan avhentes, samt angi en etter forholdene rimelig tidsfrist innen hvilken avhenting må finne sted.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Dersom reinen ikke uten vesentlig ulempe kan bevoktes eller føres tilbake, kan reindriftsagronomen samtykke i at reinene selges til slakt for eierens regning. Det samme gjelder dersom den reineier eller sameby som reinen tilhører unnlater å avhente reinen innen den fastsatte tidsfrist.</article> <article class="defaultP" margin-top="true">§ 21 skal lyde:</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Oppstår uenighet ved gjennomføringen av samling eller skilling, kan reindriftagronomen iverksette de tiltak som omstendighetene tilsier.</article> <article class="defaultP" margin-top="true">§ 22 skal lyde:</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">Kostnader ved nødvendig arbeid med fremmed rein og utlegg som oppstår i denne forbindelse, skal betales av den reineier eller sameby som reinen tilhører.</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">Er norsk og svensk rein blitt sammenblandet, fordeles kostnadene ved samling og skilling mellom reineier og sameby i forhold til antallet rein de har i den sammenblandede flokken. Skyldes sammenblandingen uaktsomhet, eller utilstrekkelig tilsyn og bevoktning, kan den ansvarlige reineier eller sameby pålegges å betale en større andel av eller alle kostnadene.</article><article class="legalP" data-absoluteaddress="/kapittel/1/ledd/32/" id="kapittel-1-ledd-32">Tillitsmannen skal føre oppgave over kostnadene, fordele disse og sende spesifiserte regninger til dem krav rettes mot.</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">Godtas ikke kravet bør reindriftsagronomen dersom en av partene anmoder om det, medvirke til at forlik kommer i stand.</article> <article class="defaultP" margin-top="true">§ 24 skal lyde:</article><article class="legalP" data-absoluteaddress="/kapittel/1/ledd/34/" id="kapittel-1-ledd-34">Under tillatt opphold i Norge kan slakting av svensk rein skje under iakttagelse av norsk lov.</article><article class="legalP" data-absoluteaddress="/kapittel/1/ledd/35/" id="kapittel-1-ledd-35">Rein som uten hjemmel i loven befinner seg i Norge må ikke slaktes uten samtykke av reindriftsagronomen der reinen er.</article><article class="legalP" data-absoluteaddress="/kapittel/1/ledd/36/" id="kapittel-1-ledd-36">For kjøtt og andre produkter av svensk rein som er slaktet i Norge, gjelder norsk lov om innførsel og omsetning.</article> <article class="defaultP" margin-top="true">§ 27 skal lyde:</article><article class="legalP" data-absoluteaddress="/kapittel/1/ledd/37/" id="kapittel-1-ledd-37">Svenske reineiere som lar rein beite i Norge i henhold til denne lov, har innenfor beiteområdet adgang til å oppføre anlegg eller bolighus som er nødvendige i reindriften etter de bestemmelser som gjelder for norske reineiere.</article><article class="legalP" data-absoluteaddress="/kapittel/1/ledd/38/" id="kapittel-1-ledd-38">Når det er rasjonelt, bør anlegg for reindriften nyttes i fellesskap av norske og svenske reineiere. Reindriftsagronomen bør medvirke til at avtalen herom kommer i stand.</article> <article class="defaultP" margin-top="true">§ 28 tilføyes et nytt siste ledd som skal lyde:</article><article class="legalP" data-absoluteaddress="/kapittel/1/ledd/39/" id="kapittel-1-ledd-39">Ved særskilt overenskomst mellom norske og svenske myndigheter kan det bestemmes at det i stedet for sperregjerder skal oppføres reinvokterhytter.</article> <article class="defaultP" margin-top="true">§ 34 skal lyde:</article><article class="legalP" data-absoluteaddress="/kapittel/1/ledd/40/" id="kapittel-1-ledd-40">Til bruk i reindriften kan person som nevnt i § 9 føre med seg til Norge motorkjøretøy som er registrert i Sverige.</article><article class="legalP" data-absoluteaddress="/kapittel/1/ledd/41/" id="kapittel-1-ledd-41">For bruk av terrenggående motorkjøretøy gjelder samme bestemmelser som for norske reineiere.</article><article class="legalP" data-absoluteaddress="/kapittel/1/ledd/42/" id="kapittel-1-ledd-42">Utenfor tillatt beitetid kan dog terrenggående motorkjøretøy bare brukes i reindriften etter at melding er gitt reindriftsagronomen der motorkjøretøyet skal benyttes.</article> <article class="defaultP" margin-top="true">§ 37 skal lyde:</article><article class="legalP" data-absoluteaddress="/kapittel/1/ledd/43/" id="kapittel-1-ledd-43">Når svensk rein oppholder seg i Norge uten hjemmel i denne lov, skal det snarest gis melding til reindriftsagronomen der reinen er. Plikt til å gi slik melding har reinens eier, den som i eierens sted er ansvarlig for bevoktning og tilsyn, samt den som har lovlig adgang til reindrift i det område hvor den fremmede reinen er.</article><article class="legalP" data-absoluteaddress="/kapittel/1/ledd/44/" id="kapittel-1-ledd-44">Reindriftsagronomen skal snarest underrette tillitsmannen i det distrikt der reinen er, samt vedkommende svenske lantbruksnämnd og, om mulig, tillitsmannen for den sameby som reinen antas å tilhøre.</article><article class="legalP" data-absoluteaddress="/kapittel/1/ledd/45/" id="kapittel-1-ledd-45">Bestemmelsene i første ledd får tilsvarende anvendelse når rein oppholder seg i beiteområdene i strid med § 4. Reindriftsagronomen skal snarest underrette vedkommende svenske tillitsmann og om mulig, tillitsmannen for de norske reineiere.</article> <article class="defaultP" margin-top="true">§ 39 skal lyde:</article><article class="legalP" data-absoluteaddress="/kapittel/1/ledd/46/" id="kapittel-1-ledd-46">Pålegg om betaling av beiteavgift gis av reindriftsagronomen der det ulovlige opphold har funnet sted.</article><article class="legalP" data-absoluteaddress="/kapittel/1/ledd/47/" id="kapittel-1-ledd-47">Dersom det ulovlige opphold ikke kan legges reineieren eller den som på hans vegne har ansvaret for reinen til last, eller andre omstendigheter gjør det urimelig å pålegge full avgift kan reindriftsagronomen nedsette avgiftsbeløpet eller i særlige tilfelle helt frafalle beiteavgift.</article><article class="legalP" data-absoluteaddress="/kapittel/1/ledd/48/" id="kapittel-1-ledd-48">Reindriftsagronomen sender pålegget til lantbruksnämnden der reinen, eller det meste av den, hører hjemme, og gir samtidig opplysninger om de omstendigheter som ligger til grunn for pålegget</article><article class="legalP" data-absoluteaddress="/kapittel/1/ledd/49/" id="kapittel-1-ledd-49">Pålegg om beiteavgift kan av den som pålegget berører, eller av lantbruksnämnden, ankes til reindriftssjefen innen fem uker etter at tillitsmannen har mottatt pålegget.</article> <article class="defaultP" margin-top="true">§ 41 skal lyde:</article><article class="legalP" data-absoluteaddress="/kapittel/1/ledd/50/" id="kapittel-1-ledd-50">Beiteavgiften skal betales til reindriftsagronomen innen tre måneder etter at kravet er blitt endelig.</article> <article class="defaultP" margin-top="true">§ 45 skal lyde:</article><article class="legalP" data-absoluteaddress="/kapittel/1/ledd/51/" id="kapittel-1-ledd-51">Krever noen erstatning for skade som er voldt ved svensk reindrift i Norge, og blir det ikke enighet om oppgjøret, skal reindriftsagronomen der skaden er oppstått, på anmodning av en av partene, undersøke ansvarsforholdet og størrelsen av skaden og legge frem forslag til forlik.</article> <article class="defaultP" margin-top="true">§ 47 skal lyde:</article><article class="legalP" data-absoluteaddress="/kapittel/1/ledd/52/" id="kapittel-1-ledd-52">Når vær- eller beiteforhold eller andre omstendigheter gjør det nødvendig, kan reindriftssjefen etter anmodning fra lantbruksnämnden treffe vedtak om midlertidig unntak fra bestemmelsene om beiteområder, beitetider og reinantall.</article><article class="legalP" data-absoluteaddress="/kapittel/1/ledd/53/" id="kapittel-1-ledd-53">Kreves en rask avgjørelse, kan unntak som nevnt i første ledd gis etter direkte anmodning fra samebyens tillitsmann.</article><article class="legalP" data-absoluteaddress="/kapittel/1/ledd/54/" id="kapittel-1-ledd-54">Med lantbruksnämndens samtykke kan reindriftssjefen gjøre midlertidige unntak fra § 4 om bruken av beiteområdene.</article> <article class="defaultP" margin-top="true">§ 49 skal lyde:</article><article class="legalP" data-absoluteaddress="/kapittel/1/ledd/55/" id="kapittel-1-ledd-55">Reineier som vil nytte adgangen til reinbeiting i Sverige, skal senest tre måneder før beitetiden begynner underrette tillitsmannen om dette.</article><article class="legalP" data-absoluteaddress="/kapittel/1/ledd/56/" id="kapittel-1-ledd-56">Senest 10 uker etter fristens utløp sender tillitsmannen melding for reinbeitedistriktet til vedkommende reindriftsagronom inneholdende opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/56/punkt/1/" id="kapittel-1-ledd-56-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/56/punkt/1/ledd/1/" id="kapittel-1-ledd-56-punkt-1-ledd-1">reineierens navn, fødselsår, bopel og reinmerker;</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/56/punkt/2/" id="kapittel-1-ledd-56-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/56/punkt/2/ledd/1/" id="kapittel-1-ledd-56-punkt-2-ledd-1">det beiteområde som vil bli benyttet;</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/56/punkt/3/" id="kapittel-1-ledd-56-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/56/punkt/3/ledd/1/" id="kapittel-1-ledd-56-punkt-3-ledd-1">navn og fødselsår for de personer som vil overskride riksgrensen og oppholde seg i Sverige i forbindelse med reindriften, samt</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/56/punkt/4/" id="kapittel-1-ledd-56-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/56/punkt/4/ledd/1/" id="kapittel-1-ledd-56-punkt-4-ledd-1">tillitsmannens navn og hans oppholdssted i beitetiden.</article></article></li></ul></article> <article class="defaultP" margin-top="true">§ 51 skal lyde:</article><article class="legalP" data-absoluteaddress="/kapittel/1/ledd/57/" id="kapittel-1-ledd-57">Reineiere, husstandsmedlemmer og reingjetere som oppholder seg i Sverige i forbindelse med reindriften, og som har fylt 15 år, skal medføre et særskilt legitimasjonsbevis.</article><article class="legalP" data-absoluteaddress="/kapittel/1/ledd/58/" id="kapittel-1-ledd-58">Legitimasjonsbeviset utstedes av reindriftsagronomen og gjelder for fem år. Kongen kan gi nærmere forskrifter om beviset</article> <article class="defaultP" margin-top="true">§ 54 skal lyde:</article><article class="legalP" data-absoluteaddress="/kapittel/1/ledd/59/" id="kapittel-1-ledd-59">Med bøter straffes den som forsettlig eller uaktsomt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/59/punkt/1/" id="kapittel-1-ledd-59-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/59/punkt/1/ledd/1/" id="kapittel-1-ledd-59-punkt-1-ledd-1">foretar samling for kalvmerking eller slakting, eller skilling, uten at det er sendt melding som nevnt i § 14;</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/59/punkt/2/" id="kapittel-1-ledd-59-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/59/punkt/2/ledd/1/" id="kapittel-1-ledd-59-punkt-2-ledd-1">fører rein tilbake fra beiteområdene i Norge eller tilstøtende svensk område uten at det er foretatt samling og skilling som bestemt i § 17, første ledd, og uten samtykke som bestemt i § 17, annet eller tredje ledd;</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/59/punkt/3/" id="kapittel-1-ledd-59-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/59/punkt/3/ledd/1/" id="kapittel-1-ledd-59-punkt-3-ledd-1">fører rein til Sverige uten at det er foretatt skilling som bestemt i § 18, første ledd, og uten at det er gjort unntak som nevnt i § 18, tredje ledd;</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/59/punkt/4/" id="kapittel-1-ledd-59-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/59/punkt/4/ledd/1/" id="kapittel-1-ledd-59-punkt-4-ledd-1">unnlater å etterkomme pålegg gitt av reindriftsagronomen i medhold av § 18, annet ledd, annet punktum eller § 19?</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/59/punkt/5/" id="kapittel-1-ledd-59-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/59/punkt/5/ledd/1/" id="kapittel-1-ledd-59-punkt-5-ledd-1">slakter rein i strid med § 24, annet ledd;</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/59/punkt/6/" id="kapittel-1-ledd-59-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/59/punkt/6/ledd/1/" id="kapittel-1-ledd-59-punkt-6-ledd-1">bruker terrenggående motorkjøretøy utenfor tillatt beitetid uten at det er sendt melding som nevnt i § 34, tredje ledd;</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/59/punkt/7/" id="kapittel-1-ledd-59-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/59/punkt/7/ledd/1/" id="kapittel-1-ledd-59-punkt-7-ledd-1">fører rein tilbake til Norge uten at det er foretatt samling og skilling som bestemt i §§ 52-53, og uten at lantbruksnämnden har samtykket i at skilling unnlates. Straff etter denne bestemmelse kommer ikke til anvendelse dersom forholdet rammes av noen bestemmelser i den alminnelige straffelovgivning.</article></article></li></ul></article> <article class="defaultP" margin-top="true">§ 55 skal lyde:</article><article class="legalP" data-absoluteaddress="/kapittel/1/ledd/60/" id="kapittel-1-ledd-60">Offentlig påtale for forseelse som nevnt i § 54, finner bare sted på begjæring av reindriftsagronomen eller lantbruksnämnden.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-03-29-17/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her tar til å gjelde fra den tid Kongen bestemmer.</article></section></main></body></html>