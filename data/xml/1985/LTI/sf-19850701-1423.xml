<!DOCTYPE html><html lang="no"><head><title>Forskrift om ferdselsforbud på Kong Karls Land.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:27</dd><dt class="legacyID">Datokode</dt><dd class="legacyID">FOR-1985-07-01-1423</dd><dt class="dokid">DokumentID</dt><dd class="dokid">LTI/forskrift/1985-07-01-1423</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 14</dd><dt class="dateInForce">I kraft fra</dt><dd class="dateInForce">1985-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§4</li><li>forskrift/1983-12-16-1818/§3</li></ul></dd><dt class="dateOfPublication">Kunngjort</dt><dd class="dateOfPublication">1985-08-14</dd><dt class="title">Tittel</dt><dd class="title">Forskrift om ferdselsforbud på Kong Karls Land.</dd><dt class="refid">RefID</dt><dd class="refid">forskrift/1985-07-01-1423</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ferdselsforbud på Kong Karls Land.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTI/forskrift/1985-07-01-1423" id="dokument"><h1>Forskrift om ferdselsforbud på Kong Karls Land.</h1><article class="legalP" data-absoluteaddress="/ledd/1/" id="ledd-1">Forskriften er gitt av Sysselmannen på Svalbard 1. juli 1985 i medhold av lov om Svalbard av 17. juli 1925 nr 11 § 4 og § 3 siste ledd i forskrift om vern av naturmiljøet på Svalbard, fastsatt ved kgl.res. av 16. desember 1983 nr. 1818.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-07-01-1423/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Det innføres ferdselsforbud på Kong Karls Land.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-07-01-1423/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Kong Karls Land omfatter Svenskøya, Kongsøya og Abeløya samt omkringliggende øyer.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1985-07-01-1423/KAPITTEL_3" data-partID="k3"><h2>III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Forbudet gjelder all ferdsel på øyene og i deres sjøområde i en avstand av 500 meter fra land eller skjær ved laveste vannstand samt overflyvning av disse områdene i en høyde under 500 meter.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Forbudet gjelder hele året.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1985-07-01-1423/KAPITTEL_4" data-partID="k4"><h2>IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Ferdselsforbudet gjelder ikke ambulanse-, politi-, rednings- eller oppsynsvirksomhet</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1985-07-01-1423/KAPITTEL_5" data-partID="k5"><h2>V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Formålet med ferdselsforbudet er å hindre at isbjørnbestanden på Svalbard blir skadelidende ved uønsket ferdsel på dens viktigste hilokalitet og tilholdssted.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1985-07-01-1423/KAPITTEL_6" data-partID="k6"><h2>VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningen av forskriften tillegges Sysselmannen på Svalbard.</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Sysselmannen kan gi dispensasjon fra ferdselsforbudet:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/6/ledd/2/punkt/1/" id="kapittel-6-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/6/ledd/2/punkt/1/ledd/1/" id="kapittel-6-ledd-2-punkt-1-ledd-1">for vitenskapelige undersøkelser som ikke uten vesentlig ulempe kan utføres andre steder,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/6/ledd/2/punkt/2/" id="kapittel-6-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/6/ledd/2/punkt/2/ledd/1/" id="kapittel-6-ledd-2-punkt-2-ledd-1">når andre særlige grunner foreligger.</article></article></li></ul></article><article class="legalP" data-absoluteaddress="/kapittel/6/ledd/3/" id="kapittel-6-ledd-3">Dispensasjon kan bare gis for virksomhet som ikke kommer i strid med formålet for ferdselsforbudet.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1985-07-01-1423/KAPITTEL_7" data-partID="k7"><h2>VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forsettlig eller uaktsom overtredelse samt medvirkning til overtredelse av disse bestemmelser straffes etter straffelovens § 339 nr. 2.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1985-07-01-1423/KAPITTEL_8" data-partID="k8"><h2>VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Denne forskrift trer i kraft straks.</article></section></main></body></html>