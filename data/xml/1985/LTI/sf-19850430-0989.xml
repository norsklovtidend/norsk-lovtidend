<!DOCTYPE html><html lang="no"><head><title>Forskrift om endring i forskrift om føringen og ordningen av folkeregistrene, samt ikrafttredelsesbestemmelse.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:26</dd><dt class="legacyID">Datokode</dt><dd class="legacyID">FOR-1985-04-30-989</dd><dt class="dokid">DokumentID</dt><dd class="dokid">LTI/forskrift/1985-04-30-989</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 9</dd><dt class="dateInForce">I kraft fra</dt><dd class="dateInForce">1985-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1970-01-16-2</li><li>lov/1970-01-16-1</li></ul></dd><dt class="dateOfPublication">Kunngjort</dt><dd class="dateOfPublication">1985-06-10</dd><dt class="title">Tittel</dt><dd class="title">Forskrift om endring i forskrift om føringen og ordningen av folkeregistrene, samt ikrafttredelsesbestemmelse.</dd><dt class="refid">RefID</dt><dd class="refid">forskrift/1985-04-30-989</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om føringen og ordningen av folkeregistrene, samt ikrafttredelsesbestemmelse.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-04-30-989" id="dokument"><h1>Forskrift om endring i forskrift om føringen og ordningen av folkeregistrene, samt ikrafttredelsesbestemmelse.</h1><article class="legalP" data-absoluteaddress="/ledd/1/" id="ledd-1">Fastsatt av Statistisk Sentralbyrå 30. april 1985 med hjemmel i kgl.res. av 16. januar 1970.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-04-30-989/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 21. mars 1985 nr. 853 om endring i forskrift om føringen og ordningen av folkeregistrene gjøres følgende rettinger:</article> <article class="defaultP" margin-top="true">§ 38 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Er innflytteren ikke født i Norge 1. januar 1983 eller senere eller det er sannsynlig at innflytteren ikke tidligere liar vært bosatt i Norge, opprettes hovedregisterkort og navnekort, ved internordisk flytting på grunnlag av den mottatte internordiske flytteattest, ved innflytting fra annet land på grunnlag av forevist pass eller annet legitimasjonspapir. Blankett 1 i skjemasettet RA-007 «Melding om flytting fra utlandet til folkeregisteret i tilflyttingskommunen» sendes Sentralkontoret etter at folkeregisteret har påført de nødvendige opplysningene. Blankett 2 beholdes av folkeregisteret. Blankett 3 sendes den meldepliktige som kvittering for registrert flytting. Blankett 4 makuleres.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Har personen tidligere vært registrert som bosatt i annen norsk kommune, eller er født i Norge 1. januar 1983 eller senere, må folkeregisteret rekvirere hovedregisterkortet fra folkeregisteret i vedkommende kommune, eller dersom hovedregisterkortet er overført til arkivverket, fra det statsarkivet som oppbevarer kortet. Til denne rekvisisjonen kan blankett 4 i skjemasettet RA-007 brukes. Viser opplysningene på hovedregisterkortet at den meldepliktige er registrert som utvandret fra den tidligere registreringskommunen, sender folkeregisteret blankett 1 i skjemasettet RA-007 til Sentralkontoret, blankett 2 beholdes av folkeregisteret, mens blankett 3 sendes til den meldepliktige som kvittering for registrert flytting. Viser opplysningene at personen fremdeles er registrert som bosatt i Norge (eventuelt som forsvunnet), skal vedkommende ikke regnes som innvandret til Norge. Blankett 1 makuleres, blankett 2 beholdes av folkeregisteret og blankett 3 i skjemasettet RA-007 sendes den meldepliktige som kvittering for meldt flytting. Flyttingen regnes som en innflytting fra en annen norsk kommune. Melding om innflyttingen må gis til Skattedirektoratets magnetbåndregister (blankettregisteret), jf. § 23 siste pkt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-04-30-989/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under §§ 38 og 45 trer i kraft 1. juli 1985.</article></section></main></body></html>