<!DOCTYPE html><html lang="no"><head><title>Forskrift om endringer i forskrift om fastsetting av inntektsgrunnlag og utbetaling av sykepenger for fiskere og fangstmenn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">FOR-1985-04-22-866</dd><dt class="dokid">DokumentID</dt><dd class="dokid">LTI/forskrift/1985-04-22-866</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 8</dd><dt class="dateInForce">I kraft fra</dt><dd class="dateInForce">1985-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-03-20-681</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§3-15</li></ul></dd><dt class="dateOfPublication">Kunngjort</dt><dd class="dateOfPublication">1985-05-15</dd><dt class="title">Tittel</dt><dd class="title">Forskrift om endringer i forskrift om fastsetting av inntektsgrunnlag og utbetaling av sykepenger for fiskere og fangstmenn.</dd><dt class="refid">RefID</dt><dd class="refid">forskrift/1985-04-22-866</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om fastsetting av inntektsgrunnlag og utbetaling av sykepenger for fiskere og fangstmenn.</li></ul></dd></dl></header><main class="documentBody" data-lovdata-URL="LTI/forskrift/1985-04-22-866" id="dokument"><h1>Forskrift om endringer i forskrift om fastsetting av inntektsgrunnlag og utbetaling av sykepenger for fiskere og fangstmenn.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 17, juni 1966 nr. 12 om folketrygd § 3-15 annet ledd, har Sosialdepartementet 22. april 1985 bestemt at det i forskrift nr. 681 om fastsetting av inntektsgrunnlag og utbetaling av sykepenger for fiskere og fangstmenn, fastsatt 20. mars 1985, gjøres følgende endringer:</article> <article class="defaultP" margin-top="true">§ 7 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Sykepenger ytes med 100 prosent av inntektsgrunnlaget og utbetales for alle dager unntatt lørdager og søndager regnet fra og med den første hele dagen den trygdede er arbeidsufør på grunn av sykdom, jf. likevel bestemmelsene om ventetid i perioder som nevnt i nr. 2.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Inntrer arbeidsuførhet i en periode, her kalt friperiode, hvor den trygdede ikke skulle vært i aktivt inntektsgivende arbeid med fiske/fangst, ytes sykepenger først fra den dag arbeidet skulle vært gjenopptatt, likevel senest fra og med 15. dag etter at den trygdede ble arbeidsufør. Som friperiode fra fiske/fangst regnes:<ul class="defaultList"><li data-li-identifier="a" data-name="a"><article class="listArticle" data-absoluteaddress="/ledd/1/punkt/2/ledd/1/punkt/1/" id="ledd-1-punkt-2-ledd-1-punkt-1"><span class="data-originalId">a</span><article class="legalP" data-absoluteaddress="/ledd/1/punkt/2/ledd/1/punkt/1/ledd/1/" id="ledd-1-punkt-2-ledd-1-punkt-1-ledd-1">– perioder der fartøy hvor den trygdede vanligvis har sitt hovedvirke, ikke er i virksomhet på grunn av regulering etter lov om saltvannsfiske m.v. av 3. juni 1983</article></article></li><li data-li-identifier="b" data-name="b"><article class="listArticle" data-absoluteaddress="/ledd/1/punkt/2/ledd/1/punkt/2/" id="ledd-1-punkt-2-ledd-1-punkt-2"><span class="data-originalId">b</span><article class="legalP" data-absoluteaddress="/ledd/1/punkt/2/ledd/1/punkt/2/ledd/1/" id="ledd-1-punkt-2-ledd-1-punkt-2-ledd-1">– perioder der fartøy hvor den trygdede vanligvis har sitt hovedvirke, har landligge av andre årsaker enn nevnt under bokstav a, herunder p.g.a. stans etter lov om omsetning av råfisk av 14. desember 1951, og det er på det rene at oppholdsperioden i fiske/fangst får en varighet av minst en uke.</article></article></li><li data-li-identifier="c" data-name="c"><article class="listArticle" data-absoluteaddress="/ledd/1/punkt/2/ledd/1/punkt/3/" id="ledd-1-punkt-2-ledd-1-punkt-3"><span class="data-originalId">c</span><article class="legalP" data-absoluteaddress="/ledd/1/punkt/2/ledd/1/punkt/3/ledd/1/" id="ledd-1-punkt-2-ledd-1-punkt-3-ledd-1">– perioder der den trygdede avspasserer opparbeidet fritid eller avvikler ferie.</article></article></li><li data-li-identifier="d" data-name="d"><article class="listArticle" data-absoluteaddress="/ledd/1/punkt/2/ledd/1/punkt/4/" id="ledd-1-punkt-2-ledd-1-punkt-4"><span class="data-originalId">d</span><article class="legalP" data-absoluteaddress="/ledd/1/punkt/2/ledd/1/punkt/4/ledd/1/" id="ledd-1-punkt-2-ledd-1-punkt-4-ledd-1">– perioder der den trygdede er uten noen bestemt tilknytning til fartøy som er – eller skulle ha vært – på fiske/fangst.</article></article></li></ul></article></article></li></ul></article><article class="legalP" data-absoluteaddress="/ledd/2/" id="ledd-2">Under friperioder som nevnt under bokstavene a – d, regnes likevel ikke ventetid dersom den trygdede i foregående kalenderår har hatt inntekt av mindre båt/sjark m.v. Her er det vilkår at den trygdede i det sist avsluttede kalenderår har oppgitt en inntekt av fiske eller fangst som nevnt til beskatning minst tilsvarende folketrydens grunnbeløp i samme år. Med inntekt av fiske oppgitt til beskatning menes det oppførte beløp i Oppgjørsskjema C, «trekkgrunnlag». for enefiskere menes 2/3 av sum brutto fangst (trekkgrunnlag 2).</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/ledd/3/" id="ledd-3">Trygdekontoret kan kreve at den trygdede framlegger opplysninger som gir grunnlag for fastsettelsen av den antatte årlige arbeidsinntekt. Det samme gjelder opplysninger om vedkommendes arbeidssituasjon. Den som krever sykepenger fra første sykedag anses samtidig å ha samtykket i at trygdekontoret innhenter opplysninger fra båteier/rederi om hans arbeidssituasjon.</article><article class="legalP" data-absoluteaddress="/ledd/4/" id="ledd-4">Endringene trer i kraft 1. mai 1985.</article></main></body></html>