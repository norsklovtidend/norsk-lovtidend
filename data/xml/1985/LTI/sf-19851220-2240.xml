<!DOCTYPE html><html lang="no"><head><title>Forskrift om anlegg for oppdrett av matfisk av laks og ørret til forsøks- og forskningsformål og undervisningsformål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">FOR-1985-12-20-2240</dd><dt class="dokid">DokumentID</dt><dd class="dokid">LTI/forskrift/1985-12-20-2240</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 24</dd><dt class="dateInForce">I kraft fra</dt><dd class="dateInForce">1985-12-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§12</li></ul></dd><dt class="dateOfPublication">Kunngjort</dt><dd class="dateOfPublication">1986-01-30</dd><dt class="title">Tittel</dt><dd class="title">Forskrift om anlegg for oppdrett av matfisk av laks og ørret til forsøks- og forskningsformål og undervisningsformål.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 20. desember 1985 i medhold av § 12 i lov av 14. juni 1985 nr. 68 om oppdrett av fisk, skalldyr m.v. Fremmet av Fiskeridepartementet.</dd><dt class="refid">RefID</dt><dd class="refid">forskrift/1985-12-20-2240</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om anlegg for oppdrett av matfisk av laks og ørret til forsøks- og forskningsformål og undervisningsformål.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-20-2240" id="dokument"><h1>Forskrift om anlegg for oppdrett av matfisk av laks og ørret til forsøks- og forskningsformål og undervisningsformål.</h1><article class="legalArticle" data-lovdata-URL="LTI/forskrift/1985-12-20-2240/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene gjelder for oppdrett av matfisk av laks og ørret til forsøks- og forskningsformål og til undervisningsformål.</article></article><article class="legalArticle" data-lovdata-URL="LTI/forskrift/1985-12-20-2240/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten tillatelse av Fiskeridirektøren, må ingen bygge, innrede, utvide, erverve, drive, eie eller inneha majoritetsinteresser i anlegg for oppdrett som nevnt i § 1. Oppdrett på annen måte enn ved anleggsdrift kan heller ingen drive uten tillatelse.</article></article><article class="legalArticle" data-lovdata-URL="LTI/forskrift/1985-12-20-2240/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Søknad etter disse forskrifter utfylles i to eksemplarer på fastsatt skjema hvorav ett sendes til fiskerisjefen i vedkommende distrikt og ett til kommunen der anlegget søkes lokalisert.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Søkeren skal etter anvisning fra kommunen, sørge for at søknaden legges ut til offentlig innsyn og at dette kunngjøres i Norsk Lysingsblad og i to aviser som er vanlig lest i området</article></article></li></ul></article><article class="legalArticle" data-lovdata-URL="LTI/forskrift/1985-12-20-2240/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tillatelse som nevnt i § 2 i disse forskriftene skal inntil videre gis uavhengig av § 6 i lov av 14. juni 1985 nr. 68 om oppdrett av fisk, skalldyr m.v., jf. lovens § 12.</article></article><article class="legalArticle" data-lovdata-URL="LTI/forskrift/1985-12-20-2240/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tillatelse etter § 2 i disse forskrifter skal ikke gis dersom anlegget<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">vil volde fare for utbredelse av sykdom på fisk eller skalldyr,</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">vil volde fare for forurensning,</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">har en klart uheldig plassering i forhold til det omkringliggende miljø eller.lovlig ferdsel eller annen utnytting av området.</article></article></li></ul></article></article><article class="legalArticle" data-lovdata-URL="LTI/forskrift/1985-12-20-2240/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tillatelse til undervisningsformål kan gis med inntil 2.000m<sup>3</sup> oppdrettsvolum.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Tillatelse til forsøks- og forskningsformål kan gis med volumfastsettelse etter en konkret vurdering i det enkelte tilfelle.</article></article><article class="legalArticle" data-lovdata-URL="LTI/forskrift/1985-12-20-2240/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tillatelse til forsøks- og forskningsformål kan gis offentlig forskningsinstitusjon eller privat forskningsinstitusjon på universitets- eller høgskolenivå.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">I særlige tilfeller kan tillatelse gis annen privat eller offentlig institusjon der anlegget vil være en nødvendig og integrert del av et forskningsprosjekt.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Forskningsresultatene fra anlegg som nevnt i første og annet ledd skal være allment tilgjengelige. Fiskeridirektøren kan dispensere fra denne bestemmelse i særlige tilfelle.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Fiskeridirektøren kan også fastsette andre vilkår, herunder om regelmessig tilsyn fra veterinær- og forurensningsmyndigheter, m.m.</article></article><article class="legalArticle" data-lovdata-URL="LTI/forskrift/1985-12-20-2240/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tillatelse til undervisningsformål gis til<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">universitet eller høgskole</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">videregående skole med undervisningsopplegg godkjent av departementet</article></article></li></ul></article></article><article class="legalArticle" data-lovdata-URL="LTI/forskrift/1985-12-20-2240/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tillatelse til forsøks- og forskningsformål gis etter en faglig vurdering av søknaden. Et rådgivende utvalg bestående av 3 representanter fra henholdsvis Fiskeridirektoratets Havforskningsinstitutt, Norske Fiskeoppdretteres Forening og Norges Fiskeriforskningsråd foretar vurderingen og fremmer den faglige tilrådningen til Fiskeridirektøren.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Anlegget skal tillates nyttet over en nærmere fastsatt periode.</article></article><article class="legalArticle" data-lovdata-URL="LTI/forskrift/1985-12-20-2240/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Tillatelse etter disse forskrifter kan gis til anlegg som søkes etablert i tilknytning til ett eller flere private kommersielle oppdrettsanlegg.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Det forusettes at innehaveren av forsøks- forsknings- og undervisningskonsesjonen har den fulle disposisjonsrett over anlegget.</article></article><article class="legalArticle" data-lovdata-URL="LTI/forskrift/1985-12-20-2240/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Anlegg som ikke har vært benyttet over en periode på 2 år eller mer, kan kreves fjernet.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Tillatelsene som ikke har vært benyttet innen 2 år, faller bort</article></article><article class="legalArticle" data-lovdata-URL="LTI/forskrift/1985-12-20-2240/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Disse forskrifter trer i kraft straks.</article></article></main></body></html>