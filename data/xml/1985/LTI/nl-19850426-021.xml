<!DOCTYPE html><html lang="no"><head><title>Lov om utdanningsstøtte til elever og studenter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">LOV-1985-04-26-21</dd><dt class="dokid">DokumentID</dt><dd class="dokid">LTI/lov/1985-04-26-21</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 8</dd><dt class="dateInForce">I kraft fra</dt><dd class="dateInForce">1985-06-15</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-19-49</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-05-15</dd><dt class="titleShort">Korttittel</dt><dd class="titleShort">Utdanningsstøtteloven</dd><dt class="title">Tittel</dt><dd class="title">Lov om utdanningsstøtte til elever og studenter.</dd><dt class="miscInformation">Annet om dokumentet</dt><dd class="miscInformation">Ot.prp.nr.20 (1984–1985), Innst.O.nr.51 (1984–1985) og Besl.O.nr.56 (1984–1985). Odels- og Lagtingsvedtak hhv. 16. og 22. april 1985. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">lov/1985-04-26-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om utdanningsstøtte til elever og studenter.<ul class="tocSubUl"><li>Kapittel I Formål og omfang<ul class="tocSubUl"><li>§ 1.</li><li>§ 2.</li></ul></li><li>Kapittel II Utdanningsstøtte<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li><li>Kapittel III Administrasjon<ul class="tocSubUl"><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li><li>Kapittel IV Forskjellige bestemmelser<ul class="tocSubUl"><li>§ 15.</li><li>§ 16.</li><li>§ 17.</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1985-04-26-21" id="dokument"><h1>Lov om utdanningsstøtte til elever og studenter.</h1><article class="defaultP" data-text-size="small">Oppheving av:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 17. juni 1969 nr. 49 om stønad til ungdom i vidaregåande utdanning.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-04-26-21/KAPITTEL_1" data-partID="k1"><h2>Kapittel I Formål og omfang</h2><article class="legalArticle" data-lovdata-URL="LTI/lov/1985-04-26-21/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Utdanningstøtteordningens formål er å<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">bidra til å fjerne ulikhet og fremme likestilling slik at utdanning kan skje uavhengig av geografiske forhold, alder, kjønn og økonomiske eller sosiale situasjon,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">bidra til at utdanningen skjer under tilfredsstillende arbeidsforhold, slik at studiearbeidet kan bli effektivt,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">bidra til å sikre samfunnet tilgang på utdannet arbeidskraft.</article></article></li></ul></article></article><article class="legalArticle" data-lovdata-URL="LTI/lov/1985-04-26-21/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Utdanningsstøtte kan etter søknad gis til elever og studenter ved offentlige videregående eller høyere utdanningsinstitusjoner. Det samme gjelder elever og studenter ved andre utdanningsinstitusjoner som etter vedtak av departementet i faglig henseende anses likeverdige med de offentlige utdanningsinstitusjonene.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Utdanningsstøtte kan også gis til utdanning i utlandet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-04-26-21/KAPITTEL_2" data-partID="k2"><h2>Kapittel II Utdanningsstøtte</h2><article class="legalArticle" data-lovdata-URL="LTI/lov/1985-04-26-21/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Utdanningsstøtte kan gis som stipend og lån. Ved tildeling av støtte skal det som regel tas hensyn til søkers og eventuell ektefelle eller samboers inntekt og formue.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Kongen fastsetter en øvre aldersgrense for behovsprøving mot forsørgers inntekt og formue.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Departementet fastsetter kostnadsnormen for støtte til livsopphold. Øvrige satser for utdanningsstøtte fastsettes i forskrift gitt av departementet og ellers av Statens lånekasse for utdanning, jf. § 10.</article></article><article class="legalArticle" data-lovdata-URL="LTI/lov/1985-04-26-21/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Utdanningsstipend kan gis elever og studenter som er berettiget til utdanningsstøtte.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Stortinget fastsetter rammene og prinsippene for hvor stor dei av støtten som skal gis som utdanningsstipend.</article></article><article class="legalArticle" data-lovdata-URL="LTI/lov/1985-04-26-21/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Reisestipend kan gis til lengre reiser mellom hjem og skolested. Gebyrstipend kan gis til hel eller delvis dekning av skolepenger ved utdanning i land utenfor Norden.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Det kan gis andre særlige stipend til spesielle Utdanningssretninger.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Stortinget fastsetter satsene for særlige stipend.</article></article><article class="legalArticle" data-lovdata-URL="LTI/lov/1985-04-26-21/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Utdanningsstøtte som ikke gis som stipend, etter bestemmelsene i §§ 4 og 5, kan gis som lån.</article></article><article class="legalArticle" data-lovdata-URL="LTI/lov/1985-04-26-21/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Det regnes renter og rentes rente av lånet når utdanningen er avsluttet eller normal utdanningstid er gått. Kongen fastsetter rentesatsen for lån.</article></article><article class="legalArticle" data-lovdata-URL="LTI/lov/1985-04-26-21/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Statens lånekasse for utdanning, jf. § 10 fastsetter tilbakebetalingsplanen for den enkelte låntaker. Lånene er til vanlig avdragsfrie de fire første årene, for deretter å nedbetales etter annuitetsprinsippet Samlet tilbakebetalingstid regnet fra det tidspunkt lånet blir rentebærende (jf. § 7) skal som regel ikke være lengre enn 20 år.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Kongen kan bestemme at tilbakebetalingstiden og terminbeløpene skal endres for lån som har fått fastsatt tilbakebetalingsplan.</article><article class="legalP" data-absoluteaddress="/kapittel/2/paragraf/6/ledd/3/" id="kapittel-2-paragraf-6-ledd-3">Gjelden faller bort ved låntakers død. Lånekassen kan ettergi lån helt eller delvis når det finnes rimelig på grunn av uførhet eller langvarig sykdom.</article><article class="legalP" data-absoluteaddress="/kapittel/2/paragraf/6/ledd/4/" id="kapittel-2-paragraf-6-ledd-4">Lånekassen kan gi utsettelse med betaling av renter og avdrag hvor videre utdanning, militærtjeneste, sykdom eller omsorgsforpliktelser har ført til vesentlig svikt i inntekt, eller hvor andre forhold har ført til at det vil virke urimelig å kreve betaling etter den fastsatte tilbakebetalingsplan. I særlige tilfelle kan det også gis avkall på renter.</article></article><article class="legalArticle" data-lovdata-URL="LTI/lov/1985-04-26-21/§9" data-name="§9" data-partID="§9" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Departementet gir forskrifter for tildeling av utdanningsstøtte, tilbakebetaling av lån og særskilte gebyrer ved for sen innbetaling. Departementet kan stille faglige krav, begrensa adgangen til å kombinere forskjellig utdanning, sette aldersgrenser og sette andre vilkår for utdanningsstøtte.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Statens lånekasse for utdanning gir nærmere regler om stipend og lån.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1985-04-26-21/KAPITTEL_3" data-partID="k3"><h2>Kapittel III Administrasjon</h2><article class="legalArticle" data-lovdata-URL="LTI/lov/1985-04-26-21/§10" data-name="§10" data-partID="§10" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Statens lånekasse for utdanning (Lånekassen) er sentralorgan for utdanningsstøtteordningen nevnt i §§ 3-9. Lånekassen har hovedkontor i Oslo. Det kan opprettes kontor på steder hvor det anses formålstjenlig.</article></article><article class="legalArticle" data-lovdata-URL="LTI/lov/1985-04-26-21/§11" data-name="§11" data-partID="§11" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Lånekassen ledes av et styre på fem medlemmer med personlige varamedlemmer. Styret oppnevnes av Kongen for inntil 3 år. Kongen fastsetter hvem som skal være leder og nestleder i styret Styret er vedtaksført når minst tre medlemmer er til stede.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Lånekassen skal ha en direktør som tilsettes av Kongen. Direktøren leder Lånekassens daglige drift og deltar i styrets møter, men uten stemmerett.</article></article><article class="legalArticle" data-lovdata-URL="LTI/lov/1985-04-26-21/§12" data-name="§12" data-partID="§12" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Departementet oppnevner en klagenemnd som er klageinstans etter forvaltningslovens kap. VI for enkeltvedtak om utdanningsstøtte. For tjenestemannssaker er departementet klageinstans.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Klagenemnda har tre medlemmer med personlige varamedlemmer som oppnevnes for inntil 3 år. Departementet fastsetter hvem som skal være leder og nestleder i Klagenemnda. Lånekassens administrasjon er sekretariat for Klagenemnda.</article></article><article class="legalArticle" data-lovdata-URL="LTI/lov/1985-04-26-21/§13" data-name="§13" data-partID="§13" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Lånekassen skal ha et grunnfond bestående av midler bevilget av Stortinget. Fondet tilhører staten, men kan ikke tilbakeføres med mindre Lånekassen avvikles og dens forpliktelser er dekket. Av fondet betales renter til staten etter en rentesats fastsatt av Kongen.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Lånekassens støtteordninger etter §§ 3-7 finansieres ved grunnfondet, midler bevilget over det årlige statsbudsjett og innlån fra staten.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Til å dekke utgiftene ved ettergivelse av lån, jf. § 8. tredje ledd, og avskrivning for tap på fordringer gis det årlige bevilgninger.</article><article class="legalP" data-absoluteaddress="/kapittel/3/paragraf/4/ledd/4/" id="kapittel-3-paragraf-4-ledd-4">Departementet sørger for revisjon av regnskapene, og fører tilsyn med Lånekassen. Styret sender hvert år innen utgangen av mars måned departementet rapport og regnskap for foregående år. Riksrevisjonen fører kontroll med departementets myndighetsutøvelse etter instruks fastsatt av Stortinget.</article></article><article class="legalArticle" data-lovdata-URL="LTI/lov/1985-04-26-21/§14" data-name="§14" data-partID="§14" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Departementet kan gi nærmere forskrifter om organisasjonen og virksomheten til Lånekassen.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1985-04-26-21/KAPITTEL_4" data-partID="k4"><h2>Kapittel IV Forskjellige bestemmelser</h2><article class="legalArticle" data-lovdata-URL="LTI/lov/1985-04-26-21/§15" data-name="§15" data-partID="§15" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Norske undervisningsinstitusjoner med studenter eller elever som er berettiget til utdanningsstøtte, plikter å medvirke til gjennomføring av ordningene i samsvar med nærmere bestemmelser som blir gitt av departementet og Lånekassen.</article></article><article class="legalArticle" data-lovdata-URL="LTI/lov/1985-04-26-21/§16" data-name="§16" data-partID="§16" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Lånekassen kan innhente opplysninger om den enkelte støttesøker direkte fra ligningskontorene og andre offentlige kontorer etter forskrifter gitt av departementet i samråd med Datatilsynet.</article></article><article class="legalArticle" data-lovdata-URL="LTI/lov/1985-04-26-21/§17" data-name="§17" data-partID="§17" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Loven trer i kraft fra den dato Kongen bestemmer. Fra samme dato oppheves lov av 19. juni 1969 nr. 49 Om stønad til ungdom i vidaregåande utdanning.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">For tildeling av utdanningsstøtte gjelder loven fra og med undervisningsåret 1985-86. Rentes rente regnes ikke for låntakere som har lån fra før 1. juli 1985. Departementet kan forøvrig fastsette nødvendig overgangsbestemmelser.</article></article></section></main></body></html>