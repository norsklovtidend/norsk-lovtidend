<!DOCTYPE html><html lang="no"><head><title>Forskrift om tilskott til å trekke trålere over 250 br.reg.tonn ut av konsesjonspliktig fiske.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:29</dd><dt class="legacyID">Datokode</dt><dd class="legacyID">FOR-1985-02-08-289</dd><dt class="dokid">DokumentID</dt><dd class="dokid">LTI/forskrift/1985-02-08-289</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 3</dd><dt class="dateInForce">I kraft fra</dt><dd class="dateInForce">1985-02-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1985-03-04</dd><dt class="title">Tittel</dt><dd class="title">Forskrift om tilskott til å trekke trålere over 250 br.reg.tonn ut av konsesjonspliktig fiske.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 8. februar 1985 med hjemmel i Stortingets vedtak henholdsvis av 17. desember 1979 og 17. desember 1984 om støttetiltak for fiskerinæringen. Fremmet av Fiskeridepartementet.</dd><dt class="refid">RefID</dt><dd class="refid">forskrift/1985-02-08-289</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til å trekke trålere over 250 br.reg.tonn ut av konsesjonspliktig fiske.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-02-08-289" id="dokument"><h1>Forskrift om tilskott til å trekke trålere over 250 br.reg.tonn ut av konsesjonspliktig fiske.</h1><article class="legalArticle" data-lovdata-URL="LTI/forskrift/1985-02-08-289/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av midler stilt til rådighet kan Fiskeridepartementet gi tilskott til å trekke fartøyer over 250 br.reg.tonn som har gyldig tråltillatelse etter § 2 første ledd nr. 2, jf. §§ 4, 5 og 6 i forskriftene av 28. april 1978 om tildeling av tillatelse til å drive fiske med trål (trålforskriftene), ut av norsk fiske. Likestilt med slik tillatelse er tillatelse gitt før 28. april 1978 til fartøy over 250 br.reg.tonn.</article></article><article class="legalArticle" data-lovdata-URL="LTI/forskrift/1985-02-08-289/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridepartementet kan gi tilskott til kondemnering av fartøyer og ved salg av fartøyer til annen virksomhet enn norsk fiske.</article></article><article class="legalArticle" data-lovdata-URL="LTI/forskrift/1985-02-08-289/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved avgjørelsen av om tilskott skal gis, skal distriktsmessige og generelle fiskerimessige hensyn tillegges vekt.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved beregning av tilskottet skal en, om ikke særlige forhold foreligger, legge fartøyets størrelse, standard, alder, gjeldsbelastning og nedskrevet verdi til grunn. Det skal også legges vekt på rederiets økonomiske situasjon og hvilket tilskott som er nødvendig for at kondemnering eller salg skal kunne komme i stand.</article></article><article class="legalArticle" data-lovdata-URL="LTI/forskrift/1985-02-08-289/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det kan gis tilskott ved kondemnering på inntil 8 mill. kroner for hvert enkelt fartøy, og ved salg på inntil 6 mill. kroner.</article></article><article class="legalArticle" data-lovdata-URL="LTI/forskrift/1985-02-08-289/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridepartementet oppnevner et utvalg med representanter fra Fiskeridirektoratet, Statens Fiskarbank og Norges Fiskarlag, som skal avgi innstilling til departementet om hvorvidt tilskott skal gis og i tilfelle hvor stort.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Statens Fiskarbank administrerer ordningen og står for utbetalingen av tilskottene.</article></article><article class="legalArticle" data-lovdata-URL="LTI/forskrift/1985-02-08-289/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tilskottet skal så langt det rekker, dekke tinglyste panteheftelser som hviler på det kondemnerte fartøyet, med mindre panthaveren frafaller sin rett.</article></article><article class="legalArticle" data-lovdata-URL="LTI/forskrift/1985-02-08-289/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fartøy som gis tilskott etter denne forskrift, skal meldes ut av registeret over merkepliktige norske fiskefarkoster, og vil ikke bli tillatt gjeninnført i registeret, jf. forskrift av 6. mai 1983 nr. 922 om innføring av fiskefartøyer over 50 fot i registeret over norske fiskefartøyer.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Etter at fartøyet er tildelt kondemneringstilskott og meldt ut av merkeregisteret, men ennå ikke destruert, kan det heller ikke nyttes til annen virksomhet.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Innehar fartøyet som får tilskott konsesjon for annet fiske enn torsketrålfiske etter § 2 første ledd nr. 2 i trålforskriftene, kan eieren ikke tildeles slik konsesjon for annet fartøy til erstatning for det kondemnerte fartøyet.</article></article><article class="legalArticle" data-lovdata-URL="LTI/forskrift/1985-02-08-289/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Søknad om tilskott sendes gjennom fiskerisjefen i søkerens hjemstavnsfylke. Med søknaden skal følge:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">bekreftet avskrift av fartøyets målebrev,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">panteattest,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/8/ledd/1/punkt/3/" id="paragraf-8-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/8/ledd/1/punkt/3/ledd/1/" id="paragraf-8-ledd-1-punkt-3-ledd-1">erklæring fra søker om at han er innforstått med at fartøyets konsesjoner faller bort.</article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fiskerisjefen lar holde synfaring over fartøyet ved Statens Fiskarbanks faste takstnemnd i kommunen. Fiskerisjefen gir sin uttalelse om søknaden og sender denne sammen med synfaringsrapport og andre dokumenter til Statens Fiskarbank.</article></article><article class="legalArticle" data-lovdata-URL="LTI/forskrift/1985-02-08-289/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Før utbetaling av kondemneringstilskott kan finne sted, må det legges fram:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">erklæring fra lensmann/politi om at skroget, eventuelt med motoren, er tilintetgjort eller erklæring fra skipsverft eller etablert skipsopphoggeri om at fartøyet er mottatt ved verftet/opphoggeriet og at det vil bli opphøgd.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/9/ledd/1/punkt/2/" id="paragraf-9-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/9/ledd/1/punkt/2/ledd/1/" id="paragraf-9-ledd-1-punkt-2-ledd-1">stadfesting fra merkelovens tilsynsmann om at fartøyet er utmeldt av registeret over merkepliktige fiskefartøyer.</article></article></li></ul></article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Ved utbetaling av salgstilskott kommer første ledd bokstav b til anvendelse.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Fartøyets konsesjonsdokumenter skal sendes Statens Fiskarbank for videresendelse til Fiskeridirektoratet, jf. § 9 i lov av 16. juni 1972 om regulering av deltakelsen i fisket.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">For øvrig blir Statens Fiskarbanks vanlige regler for utbetaling av lån veiledende også for utbetaling av tilskottene.</article></article><article class="legalArticle" data-lovdata-URL="LTI/forskrift/1985-02-08-289/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft straks. Samtidig oppheves Fiskeridepartementets forskrift av 8. juli 1980 om tilskott til kondemnering av eldre, uhensiktsmessige ferskfisk-, rundfryse- og Saltfisktrålere over 250 br.reg.tonn og forskrifter av 18. juli 1980 om tilskott ved salg av trålere over 250 br.reg.tonn til annen anvendelse enn fiske.</article></article></main></body></html>