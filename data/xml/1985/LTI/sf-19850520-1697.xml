<!DOCTYPE html><html lang="no"><head><title>Forskrift om vilkår for konsesjon, omsetning og periodisk vedlikehold av VHF fri-flyt nødpeilesendere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:26</dd><dt class="legacyID">Datokode</dt><dd class="legacyID">FOR-1985-05-20-1697</dd><dt class="dokid">DokumentID</dt><dd class="dokid">LTI/forskrift/1985-05-20-1697</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 17</dd><dt class="dateInForce">I kraft fra</dt><dd class="dateInForce">1985-05-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29</li><li>lov/1914-07-24</li></ul></dd><dt class="dateOfPublication">Kunngjort</dt><dd class="dateOfPublication">1985-10-14</dd><dt class="title">Tittel</dt><dd class="title">Forskrift om vilkår for konsesjon, omsetning og periodisk vedlikehold av VHF fri-flyt nødpeilesendere.</dd><dt class="refid">RefID</dt><dd class="refid">forskrift/1985-05-20-1697</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vilkår for konsesjon, omsetning og periodisk vedlikehold av VHF fri-flyt nødpeilesendere.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-05-20-1697" id="dokument"><h1>Forskrift om vilkår for konsesjon, omsetning og periodisk vedlikehold av VHF fri-flyt nødpeilesendere.</h1><article class="legalP" data-absoluteaddress="/ledd/1/" id="ledd-1">Forskrift gitt av Styret for Televerket 20. mai 1985 i medhold av lov av 29. april 1899, lov av 24. juli 1914, jfr, kgl.res. av 20. mars 1970 og kgl.res. av 14. desember 1973.</article><article class="legalArticle" data-lovdata-URL="LTI/forskrift/1985-05-20-1697/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Konsesjon kan gis for installasjon av fri-flyt nødradiopeilesender med frigjøringsmekanisme som er typegodkjent av Teledirektoratet i overenstemmelse med gjeldende typegodkjenningsforskrifter for friflyt nødradiopeilesendere.</article></article><article class="legalArticle" data-lovdata-URL="LTI/forskrift/1985-05-20-1697/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Konsesjonen utstedes av Teledirektoraret. Konsesjonssøknad utfylles på eget skjema.</article></article><article class="legalArticle" data-lovdata-URL="LTI/forskrift/1985-05-20-1697/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Konsesjonen kan gis for installasjon om bord i norske skip som er registrert eller tildelt kjenningssignal av Sjøfartsdirektoratet eller Teledirektoratet. Utstyret skal installeres i overenstemmelse med gjeldende retningslinjer.</article></article><article class="legalArticle" data-lovdata-URL="LTI/forskrift/1985-05-20-1697/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Utstyret skal tydelig merkes med fartøyets kjenningssignal.</article></article><article class="legalArticle" data-lovdata-URL="LTI/forskrift/1985-05-20-1697/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Manuell start av utstyret må bare forekomme i tilfelle av nød.</article></article><article class="legalArticle" data-lovdata-URL="LTI/forskrift/1985-05-20-1697/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Utstyr og frigjøringsmekanisme skal ettersees en gang i uken og testes hvert halvår i overenstemmelse med fabrikantens veiledning, og i forbindelse med innsending av rapport over radiostasjonen.</article></article><article class="legalArticle" data-lovdata-URL="LTI/forskrift/1985-05-20-1697/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Utstyrets batteri skal skiftes i overenstemmelse med fabrikantens anvisning. Batteriskiftet skal foretas av fabrikanten/hovedleverandøren eller den som opptrer på hans vegne.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Batteriskiftet kan inngå som en del av det periodiske vedlikeholdet (se punkt 12).</article></article><article class="legalArticle" data-lovdata-URL="LTI/forskrift/1985-05-20-1697/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Radioforhandlere som skal omsette fri-flyt nødradiopeilesendere, skal inneha radioforhandlertillatelse av minst klasse B.</article></article><article class="legalArticle" data-lovdata-URL="LTI/forskrift/1985-05-20-1697/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Bare typegodkjent utstyr kan omsettes. Selgeren plikter å forvisse seg om at kjøperen har konsesjon fra Teledirektoratet.</article></article><article class="legalArticle" data-lovdata-URL="LTI/forskrift/1985-05-20-1697/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved omsetning av fri-flyt nødradiopeilesendere skal forhandleren gi tilbakemelding til utstyrsfabrikanten, eventuelt hovedimportøren, med opplysninger om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">konsesjonærens navn og adresse.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">fartøyets navn og kjenningssignal.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/10/ledd/1/punkt/3/" id="paragraf-10-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/10/ledd/1/punkt/3/ledd/1/" id="paragraf-10-ledd-1-punkt-3-ledd-1">utstyrets serienummer og typebetegnelse.</article></article></li></ul></article></article><article class="legalArticle" data-lovdata-URL="LTI/forskrift/1985-05-20-1697/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">For hvert enkelt utstyr skal utstyrsfabrikanten, eventuelt hovedimportøren, føre arkiv med oversikt over:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/1/" id="paragraf-11-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/1/ledd/1/" id="paragraf-11-ledd-1-punkt-1-ledd-1">konsesjonærens navn og adresse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/2/" id="paragraf-11-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/2/ledd/1/" id="paragraf-11-ledd-1-punkt-2-ledd-1">navn og kjenningssignal for fartøyet der nødradiopeilesenderen er installert</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/3/" id="paragraf-11-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/3/ledd/1/" id="paragraf-11-ledd-1-punkt-3-ledd-1">datoer for omsetning, installasjon og overhaling av utstyret</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/4/" id="paragraf-11-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/4/ledd/1/" id="paragraf-11-ledd-1-punkt-4-ledd-1">seneste dato for batteriskift (se punkt 7)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/5/" id="paragraf-11-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/5/ledd/1/" id="paragraf-11-ledd-1-punkt-5-ledd-1">tidspunkt når periodisk vedlikehold skal foretas neste gang (se punkt 12)</article></article></li></ul></article></article><article class="legalArticle" data-lovdata-URL="LTI/forskrift/1985-05-20-1697/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Konsesjonæren skal sørge for periodisk vedlikehold av utstyret i overensstemmelse med følgende regler.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/12/ledd/1/punkt/1/" id="paragraf-12-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/12/ledd/1/punkt/1/ledd/1/" id="paragraf-12-ledd-1-punkt-1-ledd-1">Installert fri-flyt nødradiopeilesender skal underkastes et periodisk vedlikehold hvert 2. år.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/12/ledd/1/punkt/2/" id="paragraf-12-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/12/ledd/1/punkt/2/ledd/1/" id="paragraf-12-ledd-1-punkt-2-ledd-1">Vedlikeholdet av utstyret skal utføres av utstyrsfabrikanten, eventuelt hovedimportøren.</article><article class="legalP" data-absoluteaddress="/paragraf/12/ledd/1/punkt/2/ledd/2/" id="paragraf-12-ledd-1-punkt-2-ledd-2">Når vedlikeholdet skal utføres, sender utstyrsfabrikanten, eventuelt hovedimportøren, et nyoverhalt utstyr til konsesjonæren som returnerer det utstyret som skal overhales.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/12/ledd/1/punkt/3/" id="paragraf-12-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/12/ledd/1/punkt/3/ledd/1/" id="paragraf-12-ledd-1-punkt-3-ledd-1">Vedlikeholdet omfatter all nødvendig utbedring for å bringe utstyret i forskriftsmessig stand.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/12/ledd/1/punkt/4/" id="paragraf-12-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/12/ledd/1/punkt/4/ledd/1/" id="paragraf-12-ledd-1-punkt-4-ledd-1">Utstyret skal tydelig merkes med dato for siste utførte vedlikehold.</article></article></li></ul></article></article><article class="legalArticle" data-lovdata-URL="LTI/forskrift/1985-05-20-1697/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Kostnadene ved det periodiske vedlikeholdet skal dekkes av konsesjonæren hvis ikke annet avtales med utstyrsfabrikanten eller hovedimportøren.</article></article><article class="legalArticle" data-lovdata-URL="LTI/forskrift/1985-05-20-1697/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Disse forskriftene trer i kraft straks.</article></article></main></body></html>