<!DOCTYPE html><html lang="no"><head><title>Reglement om rett til å bruke tittelen sivilingeniør for ingeniører uteksaminert fra utenlandsk universitet, teknisk høgskole eller annen akademisk institusjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1985-04-12-845</dd><dt class="dokid">DokumentID</dt><dd class="dokid">LTI/forskrift/1985-04-12-845</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 7</dd><dt class="dateInForce">I kraft fra</dt><dd class="dateInForce">1985-06-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58/§6</li></ul></dd><dt class="dateOfPublication">Kunngjort</dt><dd class="dateOfPublication">1985-05-03</dd><dt class="title">Tittel</dt><dd class="title">Reglement om rett til å bruke tittelen sivilingeniør for ingeniører uteksaminert fra utenlandsk universitet, teknisk høgskole eller annen akademisk institusjon.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 12. april 1985 med hjemmel i lov 19. juni 1970 nr. 58 om eksamener og grader ved universiteter og høgskoler § 6. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">forskrift/1985-04-12-845</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Reglement om rett til å bruke tittelen sivilingeniør for ingeniører uteksaminert fra utenlandsk universitet, teknisk høgskole eller annen akademisk institusjon.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-04-12-845" id="dokument"><h1>Reglement om rett til å bruke tittelen sivilingeniør for ingeniører uteksaminert fra utenlandsk universitet, teknisk høgskole eller annen akademisk institusjon.</h1><article class="legalArticle" data-lovdata-URL="LTI/forskrift/1985-04-12-845/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kultur- og vitenskapsdepartementet avgjør hvilke eksamener eller grader fra utenlandske universiteter, høgskoler eller andre akademiske institusjoner som kan godkjennes som faglig likeverdig med sivilingeniøreksamen fra Universitetet i Trondheim, Norges tekniske høgskole. Departementet kan gi godkjenning for et visst tidsrom.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Norges tekniske høgskole kan etter individuell bedømming godkjenne enkelte kandidaters eksamen eller grad uten at dette medfører generell godkjenning av den. Avgjørelsen kan påklages til departementet.</article></article><article class="legalArticle" data-lovdata-URL="LTI/forskrift/1985-04-12-845/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Eksamen eller grad må for å kunne godkjennes forutsette et studium som tilfredsstiller følgende betingelser:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Studiet må forutsette, eller inkludere som forutdanning for det egentlige akademiske studium, utdanning som tilfredsstiller kravene til immatrikulering på Norges tekniske høgskole.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Hadde en kandidat før han ble opptatt ved den akademiske institusjon, ervervet seg teknisk eller annen kvalifiserende utdanning ut over minstekravene for å bli immatrikulert på Norges tekniske høgskole, må han ikke ha begynt studiet på et høgre trinn enn det han ville ha fått adgang til på Norges tekniske høgskole.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Det akademiske studium må i effektiv varighet og med hensyn til fagkretsens omfang og nivå tilsvare studiet på Norges tekniske høgskole.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Norges tekniske høgskole kan i særlige tilfelle gjøre unntak fra kravene i denne paragraf. Avgjørelsen kan påklages til departementet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Kandidater, opptatt ved et godkjent utenlandsk lærested etter bestemmelser i reglementet § 1, tilfredsstiller immatrikuleringskravene ved Norges tekniske høgskole. Dette gjelder § 2a og ikke § 2b, om på hvilket trinn studiet skal være påbegynt.</article></article><article class="legalArticle" data-lovdata-URL="LTI/forskrift/1985-04-12-845/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Norske borgere som har utenlandsk eksamen eller grad godkjent etter §§ 1 og 2 har rett til å bruke tittelen sivilingeniør.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Norges tekniske høgskole kan i særlige tilfelle gjøre unntak fra kravene om norsk statsborgerskap. Avgjørelsen kan påklages til departementet.</article></article><article class="legalArticle" data-lovdata-URL="LTI/forskrift/1985-04-12-845/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Før tittelen kan brukes, må Norges tekniske høgskole på anmodning ha utferdiget bevitnelse for at kravene er oppfylt. Formularet fastsettes av departementet.</article></article><article class="legalArticle" data-lovdata-URL="LTI/forskrift/1985-04-12-845/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Norges tekniske høgskole fører register over de eksamener og grader som godkjennes, jf. § 1, og over dem som får bevitnelse, jf. § 4. Registret er tilgjengelig for alle.</article></article><article class="legalArticle" data-lovdata-URL="LTI/forskrift/1985-04-12-845/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Som rådgivende organ for Kultur- og vitenskapsdepartementet oppnevner departementet for 3 år om gangen et utvalg på 4 medlemmer med personlige varamenn.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Norske Sivilingeniørers Forening (NIF), Samband for norske studenter i utlandet (ANSA) og Norges tekniske høgskole foreslår hver ett medlem med varamann. Norske Sivilingeniørers Forening er sekretariat for utvalget.</article></article></main></body></html>