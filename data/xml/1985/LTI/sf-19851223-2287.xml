<!DOCTYPE html><html lang="no"><head><title>Forskrift om regulering av trålfiske etter torsk nord for 62° n.br. i 1986.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:06</dd><dt class="legacyID">Datokode</dt><dd class="legacyID">FOR-1985-12-23-2287</dd><dt class="dokid">DokumentID</dt><dd class="dokid">LTI/forskrift/1985-12-23-2287</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 25</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§5a</li><li>lov/1983-06-03-40/§13</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1986-01-23</dd><dt class="title">Tittel</dt><dd class="title">Forskrift om regulering av trålfiske etter torsk nord for 62° n.br. i 1986.</dd><dt class="refid">RefID</dt><dd class="refid">forskrift/1985-12-23-2287</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av trålfiske etter torsk nord for 62° n.br. i 1986.<ul class="tocSubUl"><li>§ 1. Virkeområde.</li><li>§ 2. Registreringsplikt.</li><li>§ 3. Kvoteregulering for trålere over 250 BRT.</li><li>§ 4. Oppdeling av fangstsesongen.</li><li>§ 5. Regulering av fiske med små trålere.</li><li>§ 6. Kvantum for senere fordeling.</li><li>§ 7. Forbud mot ilandføring og omsetning av ulovlig fanget torsk. Bifangstbestemmelser.</li><li>§ 8. Fiskestopp innenfor 12-milsgrensen.</li><li>§ 9. Utfyllende bestemmelser.</li><li>§ 10. Straffebestemmelser.</li><li>§ 11. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-23-2287" id="dokument"><h1>Forskrift om regulering av trålfiske etter torsk nord for 62° n.br. i 1986.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 23. desember 1985, med hjemmel i § 4, § 5, § 5 a og § 13 i lov av 3. juni 1983 nr. 40 om saltvannsfiske m.v. og § 10 i lov av 16. juni 1972 nr. 57 om regulering av deltakelsen i fisket, bestemt:</article><article class="legalArticle" data-lovdata-URL="LTI/forskrift/1985-12-23-2287/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder fiske etter torsk med trål i Norges økonomiske sone nord for 62° n.br. og i området utenfor Norges økonomiske sone mellom 11° v.l. og 63° ø.l. nord for en linje trukket fra 11° v.L og 63° n.br. rettvisende øst til 4° v.l., og derfra rettvisende sør til 62° n.br. og derfra rettvisende øst til norskekysten.</article></article><article class="legalArticle" data-lovdata-URL="LTI/forskrift/1985-12-23-2287/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Registreringsplikt.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøyer som skal delta i fisket etter torsk med trål nord for 62 ° n.br. skal på forhånd være registrert hos Fiskeridirektøren. For å kunne bli registrert må fartøyet ha tråltillatelse etter § 2 første ledd nr. 1 eller nr. 2 i forskrifter av 28. april 1978 om tillatelse til å drive fiske med trål (trålforskriftene), gitt med hjemmel i lov av 20. april 1951 om fiske med trål.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren avgjør hvilken gruppe det enkelte registrerte trålfartøy hører under.</article></article><article class="legalArticle" data-lovdata-URL="LTI/forskrift/1985-12-23-2287/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvoteregulering for trålere over 250 BRT.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For trålere over 250 BRT fordeles følgende kvanta på registrerte fartøy etter § 2.<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Ferskfisktrålere over 250 BRT og 115' l.l. (Lengst lengde) <span class="data-pronounced-line">817 tonn rund vekt pr. fartøy</span></article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Rundfrysetrålere over 400 BRT <span class="data-pronounced-line">1.021 tonn rund vekt pr. fartøy</span></article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Saltfisktrålere over 400 BRT <span class="data-pronounced-line">1.021 tonn rund vekt pr. fartøy</span></article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Fabrikktrålere <span class="data-pronounced-line">1.324 tonn rund vekt pr. fartøy</span></article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Den kvoten et fartøy er tildelt etter denne paragraf, kan ikke overskrides selv om fartøyet fisker med andre redskaper enn trål.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fiskeridirektøren kan samtykke i at et fartøys kvote kan fiskes av annet fartøy tilhørende samme rederi eller administrasjonsenhet og som er tildelt kvote.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Kvoter som er tildelt fartøy som har konsesjon for reketrålfiske, kan ikke overføres til annet fartøy.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fiskeridirektøren kan øke kvoten fastsatt i første ledd a og b for fartøy tilhørende rederi som tildeles enhetskvoter etter § 5 a i lov om saltvannsfiske, jf. § 4 i forskrifter av 21. desember 1984 nr. 2164 om enhetskvoter for ferskfisk- og rundfrysetrålerflåten.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Fiskeridirektøren kan også justere kvoter fastsatt i første ledd når endring i deltakelsen tilsier det.</article></article><article class="legalArticle" data-lovdata-URL="LTI/forskrift/1985-12-23-2287/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppdeling av fangstsesongen.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">20 % eller mer av den årskvoten for ferskfisktrålere som er fastsatt i § 3 a i denne forskriften skal fiskes etter 1. september 1986. Fiskeridirektøren kan dispensere fra denne bestemmelsen for enbåtsrederi.</article></article><article class="legalArticle" data-lovdata-URL="LTI/forskrift/1985-12-23-2287/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Regulering av fiske med små trålere.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For fartøyer på 250 BRT eller mindre gjelder følgende regler:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Fartøyer uten reketrålkonsesjon.</article><article class="legalP" data-absoluteaddress="/paragraf/5/ledd/1/punkt/1/ledd/2/" id="paragraf-5-ledd-1-punkt-1-ledd-2">Fartøyer under 150 BRT som ikke har tillatelse til å drive reketrålfiske, kan i 1986 fiske inntil 175 tonn torsk rund vekt med trål. Driver slike fartøyer også fiske med garn, line eller juksa, inngår nevnte kvote i totalkvoten på 500 tonn torsk rund vekt etter § 4 i torskereguleringsforskriften av 23. desember 1985.</article><article class="legalP" data-absoluteaddress="/paragraf/5/ledd/1/punkt/1/ledd/3/" id="paragraf-5-ledd-1-punkt-1-ledd-3">Fartøyer på 150 BRT og derover inntil 250 BRT eller inntil 115' l.l. og større fartøyer som i kraft av konsesjonsvilkårene har en begrenset rett til kvote, og som ikke har tillatelse til å drive reketrålfiske, kan tildeles en kvote på inntil 75 % av en ferskfisktrålerkvote, jf. § 3 a i forskriften her. Ved fastsettelse av kvote for disse fartøyer kan det tas hensyn til fartøyets størrelse, tidligere deltakelse, alternative driftsmuligheter, samt de fastsatte konsesjonsvilkår for vedkommende fartøy:</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Fartøyer med reketrålkonsesjon.</article><article class="legalP" data-absoluteaddress="/paragraf/5/ledd/1/punkt/2/ledd/2/" id="paragraf-5-ledd-1-punkt-2-ledd-2">Fartøyer med konsesjon for reketrålfiske og med størrelse inntil 250 BRT eller inntil 115' l.l. og større fartøyer som driver annet fiske i kombinasjon med trålfiske etter torsk og reker, kan fiske inntil 300 tonn torsk rund vekt. Slike fartøyer over 200 BRT kan av Fiskeridirektøren tildeles en kvote utover 300 tonn og inntil 75 % av en ferskfisktrålerkvote dersom særlige grunner tilsier det. Ved tildeling av slik tilleggskvote skal det legges vekt på fartøyets tidligere deltakelse og på alternative driftsmuligheter, samt på de fastsatte konsesjonsvilkår for vedkommende fartøy.</article><article class="legalP" data-absoluteaddress="/paragraf/5/ledd/1/punkt/2/ledd/3/" id="paragraf-5-ledd-1-punkt-2-ledd-3">Fiskeridirektøren fastsetter kvotene etter punkt 1 og 2 i denne paragrafen.</article></article></li></ul></article></article><article class="legalArticle" data-lovdata-URL="LTI/forskrift/1985-12-23-2287/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kvantum for senere fordeling.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det avsettes et kvantum for trålere på inntil 3.000 tonn til senere fordeling.</article></article><article class="legalArticle" data-lovdata-URL="LTI/forskrift/1985-12-23-2287/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forbud mot ilandføring og omsetning av ulovlig fanget torsk. Bifangstbestemmelser.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er forbudt å føre i land eller omsette torsk som er fanget i strid med denne forskrift eller bestemmelser gitt i medhold av forskriften. Likeledes er det forbudt å overskride kvoter fastsatt i henhold til denne forskrift.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Uten hinder av forbudet i første ledds annet punktum kan det ved trålfiske etter sei, blåkveite og uer tas bifangster av torsk med totalt inntil 10 % i rund vekt av fangsten av sei, blåkveite, uer og hyse i hver landing. Ved fiske etter flyndre nord for 73° n.br. og vest for 30° ø.l. kan det tas bifangst av torsk med totalt inntil 25% i rund vekt av fangsten av flyndre i hver landing. Torsk tatt som bifangst i hysefisket kommer til fradrag på fartøyets torskekvote.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Uten hinder av forbudet i første ledds annet punktum kan det ved trålfiske etter reke tas bifangst av torsk med totalt inntil 10 % i rund vekt av reke i hver landing.</article></article><article class="legalArticle" data-lovdata-URL="LTI/forskrift/1985-12-23-2287/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fiskestopp innenfor 12-milsgrensen.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det er forbudt å drive fiske med trål innenfor 12-milsgrensen mandag 31. mars og tirsdag 1. april 1986.</article></article><article class="legalArticle" data-lovdata-URL="LTI/forskrift/1985-12-23-2287/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan gi nærmere regler om gjennomføring og utfylling av reglene i denne forskriften.</article></article><article class="legalArticle" data-lovdata-URL="LTI/forskrift/1985-12-23-2287/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straffebestemmelser.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av bestemmelser i eller gitt i medhold av denne forskriften straffes etter bestemmelsene i §§ 53 og 54 i lov av 3. juni 1983 nr. 40 om saltvannsfiske m.v. og § 13 i lov av 20. april 1951 om fiske med trål.</article></article><article class="legalArticle" data-lovdata-URL="LTI/forskrift/1985-12-23-2287/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft 1. januar 1986 og gjelder til og med 31. desember 1986.</article></article></main></body></html>