<!DOCTYPE html><html lang="no"><head><title>Bemyndigelse for Kystverkets distriktskontorer til å samtykke i kryssing av farvann med kabler og rørledninger samt for Kystdirektoratet til å samtykke i dumping.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1985-01-29-164</dd><dt class="dokid">DokumentID</dt><dd class="dokid">LTI/forskrift/1985-01-29-164</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 2</dd><dt class="dateInForce">I kraft fra</dt><dd class="dateInForce">1985-03-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§6</li></ul></dd><dt class="dateOfPublication">Kunngjort</dt><dd class="dateOfPublication">1985-02-19</dd><dt class="title">Tittel</dt><dd class="title">Bemyndigelse for Kystverkets distriktskontorer til å samtykke i kryssing av farvann med kabler og rørledninger samt for Kystdirektoratet til å samtykke i dumping.</dd><dt class="refid">RefID</dt><dd class="refid">forskrift/1985-01-29-164</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Bemyndigelse for Kystverkets distriktskontorer til å samtykke i kryssing av farvann med kabler og rørledninger samt for Kystdirektoratet til å samtykke i dumping.</li></ul></dd></dl></header><main class="documentBody" data-lovdata-URL="LTI/forskrift/1985-01-29-164" id="dokument"><h1>Bemyndigelse for Kystverkets distriktskontorer til å samtykke i kryssing av farvann med kabler og rørledninger samt for Kystdirektoratet til å samtykke i dumping.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 29. januar 1985 bemyndiget Kystverkets distriktskontorer til i medhold av § 6 siste ledd i lov om havner og farvann av 8. juni 1984 nr. 51 å gi tillatelse til kryssing av farvann med kabler, rørledninger av mindre dimensjoner og luftspenn.</article><article class="legalP" data-absoluteaddress="/ledd/2/" id="ledd-2">Bemyndigelsen gjelder bare såfremt sakene ikke er gjenstand for tvil, og hvis eventuelle vilkår etter samme lovs § 9 ikke vil medføre betydelige konsekvenser.</article><article class="legalP" data-absoluteaddress="/ledd/3/" id="ledd-3">Hvis det kan oppstå tvil om den avgjørelse som skal treffes, skal vedkommende sak forelegges Kystdirektoratet til avgjørelse. Saker som ikke er kurante skal alltid forelegges Kystdirektoratet. Hvis direktoratet også finner at det kan oppstå tvil, skal saken forelegges departementet.</article><article class="legalP" data-absoluteaddress="/ledd/4/" id="ledd-4">Saker som synes å berøre fiskeriinteresser, skal forelegges Fiskeridirektøren før avgjørelse blir truffet.</article><article class="legalP" data-absoluteaddress="/ledd/5/" id="ledd-5">Videre bemyndiger Fiskeridepartementet Kystdirektoratet til i medhold av § 11 nr. 4 i lov om havner og farvann av 8. juni 1984 nr. 51 å gi tillatelse til dumping av masse og gjenstander, herunder senking av fartøyer.</article><article class="legalP" data-absoluteaddress="/ledd/6/" id="ledd-6">Bemyndigelsen gjelder bare såfremt sakene ikke er gjenstand for tvil og hvis eventuelle vilkår etter samme lovs § 9 ikke vil medføre betydelige konsekvenser.</article><article class="legalP" data-absoluteaddress="/ledd/7/" id="ledd-7">Hvis det kan oppstå tvil om den avgjørelse som skal treffes, skal vedkommende sak forelegges departementet til avgjørelse. Saker som synes å berøre fiskeriinteresser, skal forelegges Fiskeridirektøren før avgjørelsen blir truffet.</article><article class="legalP" data-absoluteaddress="/ledd/8/" id="ledd-8">Bemyndigelsene gjelder inntil videre.</article></main></body></html>