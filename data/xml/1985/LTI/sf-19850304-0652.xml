<!DOCTYPE html><html lang="no"><head><title>Forskrift om tilskott til arbeidsmiljøinvesteringer i fiskeflåten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:13</dd><dt class="legacyID">Datokode</dt><dd class="legacyID">FOR-1985-03-04-652</dd><dt class="dokid">DokumentID</dt><dd class="dokid">LTI/forskrift/1985-03-04-652</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 5</dd><dt class="dateInForce">I kraft fra</dt><dd class="dateInForce">1985-03-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1985-04-10</dd><dt class="title">Tittel</dt><dd class="title">Forskrift om tilskott til arbeidsmiljøinvesteringer i fiskeflåten.</dd><dt class="refid">RefID</dt><dd class="refid">forskrift/1985-03-04-652</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til arbeidsmiljøinvesteringer i fiskeflåten.<ul class="tocSubUl"><li>§ 1. Forskriftens formål</li><li>§ 2. Spesielle vilkår.</li><li>§ 3. Avgrensning av investeringer og tilskottsstørrelse. Støtte etter § 1 kan gis til:</li><li>§ 4. Søknad om tilskott.</li><li>§ 5. Fastsettelse og utbetaling av tilskott</li><li>§ 6. Avhending av utstyr.</li><li>§ 7. Kontroll.</li><li>§ 8. Klageadgang.</li><li>§ 9. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-03-04-652" id="dokument"><h1>Forskrift om tilskott til arbeidsmiljøinvesteringer i fiskeflåten.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 4. mars 1985 i medhold av avtale av 24. januar 1984 mellom Norges Fiskarlag og Forbruker- og administrasjonsdepartementet om fordeling av støttetiltak til fiskerinæringen for 1984, fastsatt følgende bestemmelser:</article><article class="legalArticle" data-lovdata-URL="LTI/forskrift/1985-03-04-652/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av midler stilt til disposisjon .kan Statens Fiskarbank gi tilskott til tiltak som vil bedre standarden og arbeidsforholdene i fiskeflåten.</article></article><article class="legalArticle" data-lovdata-URL="LTI/forskrift/1985-03-04-652/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Spesielle vilkår.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskott etter § 1 kan gis når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">fartøyet er registrert i .merkeregisteret for fiske- og fangstfartøyer, jf. lov av S. desember 1917 om registrering og merking av fiskefartøyer,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">fartøyet er bygget og innført i merkeregisteret før 1980 og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">fartøyet i løpet av ett av de to siste år har hatt en driftstid på minst 30 uker. Med driftstid menes dokumentert driftstid lagt til grunn ved de årlige utbetalinger under ordningen med kostnadsreduserende driftstilskott.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan bare gis tilskott til investeringer som er igangsatt eller utstyr anskaffet etter 1. november 1984.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ved tildeling av tilskott skal fartøyer i størrelsen 35 – 80 fot prioriteres. Det bør ikke gis tilskott til fartøyer som må anses som kondemnable.</article></article><article class="legalArticle" data-lovdata-URL="LTI/forskrift/1985-03-04-652/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgrensning av investeringer og tilskottsstørrelse. Støtte etter § 1 kan gis til:</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Investeringer som vil bedre mannskapsbekvemmelighetene, herunder sanitærinstallasjoner og støydempingstiltak.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Vernetiltak for mannskapet, herunder dekksarrangementer.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Rulledempende tiltak, herunder slingrekjøl og antirulletank.</article></article></li></ul><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskott kan gis med inntil 50 % av de kostnader eksklusive merverdiavgift som overstiger 5.000 kroner for fartøy under 50 fot og 10.000 kroner for fartøy over 50 fot. Tilskottet kan ikke overstige 75.000 kroner pr. fartøy.</article></article><article class="legalArticle" data-lovdata-URL="LTI/forskrift/1985-03-04-652/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om tilskott.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om tilskott sendes Statens Fiskarbank gjennom den lokale fiskerirettleder/fiskerinemnd.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Med søknaden skal følge:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">Spesifisert kostnadsoverslag for de enkelte deler det søkes om tilskott for. Overslaget bør bygge på anbud fra verksted, leverandør m.v.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">Finansieringsplan for det omsøkte utstyr. Fiskerirettlederen/fiskerinemnda skal foreta en vurdering av behovet for planlagte investeringer samt gi opplysninger om fartøyets standard, utstyr og utrustning og påse at dokumentasjon som nevnt i § 2 foreligger.</article></article></li></ul></article></article><article class="legalArticle" data-lovdata-URL="LTI/forskrift/1985-03-04-652/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fastsettelse og utbetaling av tilskott</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens Fiskarbank avgjør i det enkelte tilfelle om tilskott skal gis og fastsetter tilskottets størrelse og står for utbetalingen. I første omgang gis det tilsagn om støtte for et bestemt beløp.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tilskottsbeløpet utbetales på grunnlag av attest fra fiskerirettleder eller fiskerinemnd om at utstyret er montert ombord.</article></article><article class="legalArticle" data-lovdata-URL="LTI/forskrift/1985-03-04-652/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avhending av utstyr.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avhendes utstyr anskaffet med omstillingstilskott alene eller sammen med fartøy innen 30 måneder etter utbetaling av støttebeløpet, kan tilskottet kreves helt eller delvis tilbakebetalt.</article></article><article class="legalArticle" data-lovdata-URL="LTI/forskrift/1985-03-04-652/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">1.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Tilskottet utbetales under forbehold om korrigering etter at det er foretatt kontroll av Subsidiekontrollen, Fiskeridepartementet eller Riksrevisjonen.</article><article class="legalP" data-absoluteaddress="/paragraf/7/punkt/1/ledd/2/" id="paragraf-7-punkt-1-ledd-2">Den som søker Om tilskott anses samtidig å ha gitt instansene nevnt i første ledd nødvendige fullmakter til å kontrollere de gitte opplysninger.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">2.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Uriktige og feilaktige opplysninger kan føre til tap av retten til å motta tilskott og kan medføre straffeansvar.</article></article></li></ul></article><article class="legalArticle" data-lovdata-URL="LTI/forskrift/1985-03-04-652/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridepartementet er klageinstans for enkeltvedtak som treffes i medhold av denne forskrift, jf. § 28 i forvaltningsloven av 10. februar 1967.</article></article><article class="legalArticle" data-lovdata-URL="LTI/forskrift/1985-03-04-652/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>