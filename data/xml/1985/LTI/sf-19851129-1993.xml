<!DOCTYPE html><html lang="no"><head><title>Forskrift om fondsavsetning, investering m.v. etter lov om særlige skatteregler til fremme av distriktsutbygging.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1985-11-29-1993</dd><dt class="dokid">DokumentID</dt><dd class="dokid">LTI/forskrift/1985-11-29-1993</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 21</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-72/§3</li><li>lov/1969-06-19-72/§9</li></ul></dd><dt class="dateOfPublication">Kunngjort</dt><dd class="dateOfPublication">1985-12-16</dd><dt class="title">Tittel</dt><dd class="title">Forskrift om fondsavsetning, investering m.v. etter lov om særlige skatteregler til fremme av distriktsutbygging.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 29. november 1985, med hjemmel i lov av 19. juni 1969 nr. 72, § 9 nr 2 og § 3, første ledd siste punktum. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1985-11-29-1993</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fondsavsetning, investering m.v. etter lov om særlige skatteregler til fremme av distriktsutbygging.<ul class="tocSubUl"><li>I.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-11-29-1993" id="dokument"><h1>Forskrift om fondsavsetning, investering m.v. etter lov om særlige skatteregler til fremme av distriktsutbygging.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-11-29-1993/KAPITTEL_1" data-partID="k1"><h2>I.</h2><article class="legalArticle" data-lovdata-URL="LTI/forskrift/1985-11-29-1993/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Krav på fradrag etter lovens § 1 må være fremsatt innen den frist som gjelder for levering av selvangivelse. Avsetningens størrelse skal fremgå av regnskapet.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Finansdepartementet kan, når særlige grunner tilsier det, samtykke i fradrag for avsetning selv om kravet fremsettes etter utløpet av selvangivelsesfristen.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Finansdepartementet kan samtykke i at avsetning foretas med hjemmel i lovens i § 1, annet ledd.</article></article><article class="legalArticle" data-lovdata-URL="LTI/forskrift/1985-11-29-1993/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Finansdepartementet kan gi samtykke til investering som nevnt i lovens § 1, fjerde ledd og § 4 nr. 2, b).</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Når en investering krever samtykke etter bestemmelse i loven eller i forskrift gitt med hjemmel i loven, må søknad være fremsatt før investeringen påbegynnes og før skattyteren har inngått bindende avtale om å gjennomføre investeringen.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Når særlige grunner tilsier det, kan samtykke gis selv om søknaden fremsettes senere enn nevnt i annet ledd.</article></article><article class="legalArticle" data-lovdata-URL="LTI/forskrift/1985-11-29-1993/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Finansdepartementet kan, når særlige grunner tilsier det, forlenge fristen for å foreta investering, jf. lovens § 6, første ledd. Fristen kan ikke forlenges med mer enn ett år.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Søknad om fristforlengelse må være fremsatt innen den frist som gjelder for levering av selvangivelse for det inntektsår da den ordinære frist utløp.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Når særlige grunner tilsier det, kan fristforlengelse gis selv om søknaden fremsettes senere enn nevnt i annet ledd.</article></article><article class="legalArticle" data-lovdata-URL="LTI/forskrift/1985-11-29-1993/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Finansdepartementet kan, når særlige grunner tilsier det, gi samtykke til å foreta startavskrivning på skip, jfr. lovens § 3.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Startavskrivning på fiske- og fangstfartøyer kan foretas uten samtykke.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-11-29-1993/KAPITTEL_2" data-partID="k2"><h2>II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Bestemmelsene under I trer i kraft 1. januar 1986. Fra samme tidspunkt oppheves forskrift fastsatt ved kgl.res. av 26. september 1969 med senere endringer og forskrift fastsatt ved kgl.res. av 7. januar 1977.</article></section></main></body></html>