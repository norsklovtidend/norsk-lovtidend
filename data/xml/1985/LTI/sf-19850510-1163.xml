<!DOCTYPE html><html lang="no"><head><title>Forskrift om mikrolett flymateriell.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">FOR-1985-05-10-1163</dd><dt class="dokid">DokumentID</dt><dd class="dokid">LTI/forskrift/1985-05-10-1163</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 12</dd><dt class="dateInForce">I kraft fra</dt><dd class="dateInForce">1985-05-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1960-12-16-1/§210</li></ul></dd><dt class="dateOfPublication">Kunngjort</dt><dd class="dateOfPublication">1985-07-19</dd><dt class="title">Tittel</dt><dd class="title">Forskrift om mikrolett flymateriell.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartsverket 10. mai 1985.</dd><dt class="refid">RefID</dt><dd class="refid">forskrift/1985-05-10-1163</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om mikrolett flymateriell.</li></ul></dd></dl></header><main class="documentBody" data-lovdata-URL="LTI/forskrift/1985-05-10-1163" id="dokument"><h1>Forskrift om mikrolett flymateriell.</h1><article class="legalP" data-absoluteaddress="/ledd/1/" id="ledd-1">Med hjemmel i lov om luftfart av 16. desember 1960 nr. 1 § 210 første ledd, jf. kgl.res. av 10. august 1973 og Samferdselsdepartementets bemyndigelse 25. september 1973, fastsettes følgende forskrift om mikrolett flymateriell.</article><article class="marginIdArticle" data-partID="a1" data-absoluteaddress="/punkt/1/" id="punkt-1"><span class="data-marginOriginalId">1.</span><span class="miscHeadline"><i>Definisjoner</i></span><article class="legalP" data-absoluteaddress="/punkt/1/ledd/1/" id="punkt-1-ledd-1">Mikrolett fly (Microlight Vehicles)</article><article class="legalP" data-absoluteaddress="/punkt/1/ledd/2/" id="punkt-1-ledd-2">Et bemannet motordrevet luftfartøy med en tomvekt på maksimum 150 kg for et enseters fartøy og 175 kg for et toseters fartøy og et vingeareal på minst 10m<sup>2</sup> .</article><article class="legalP" data-absoluteaddress="/punkt/1/ledd/3/" id="punkt-1-ledd-3">Forholdet tomvekt/vingeareal skal ikke overskride 15 kg/m<sup>2</sup> .</article></article><article class="marginIdArticle" data-partID="a2" data-absoluteaddress="/punkt/2/" id="punkt-2"><span class="data-marginOriginalId">2.</span><span class="miscHeadline"><i>Generelt</i></span></article><article class="marginIdArticle" data-partID="a2.1" data-absoluteaddress="/punkt/3/" id="punkt-3"><span class="data-marginOriginalId">2.1</span><article class="legalP" data-absoluteaddress="/punkt/3/ledd/1/" id="punkt-3-ledd-1">Denne forskriften inneholder de luftdyktighetskrav som gjelder for mikrolett flymateriell som skal brukes i henhold til forskrift om bruk av mikrolette fly.</article></article><article class="marginIdArticle" data-partID="a2.2" data-absoluteaddress="/punkt/4/" id="punkt-4"><span class="data-marginOriginalId">2.2</span><article class="legalP" data-absoluteaddress="/punkt/4/ledd/1/" id="punkt-4-ledd-1">Luftfartslovens § 43 gjelder også for mikrolette fly. For øvrig kommer lovens kap. III ikke til anvendelse.</article></article><article class="marginIdArticle" data-partID="a3" data-absoluteaddress="/punkt/5/" id="punkt-5"><span class="data-marginOriginalId">3.</span><span class="miscHeadline"><i>Flygetillatelse</i></span></article><article class="marginIdArticle" data-partID="a3.1" data-absoluteaddress="/punkt/6/" id="punkt-6"><span class="data-marginOriginalId">3.1</span><article class="legalP" data-absoluteaddress="/punkt/6/ledd/1/" id="punkt-6-ledd-1">Punktene 3.2-3.6 skal ivaretas av organisasjon godkjent av Luftfartsverket Slik godkjennelse gis kun til organisasjon som har et skriftlig instruksverk som dekker punktene. Organisasjonen må dessuten med referanse til de samme punkter kunne dokumentere et tilfredsstillende egenkontrollsystem for alle aktiviteter som utføres.</article></article><article class="marginIdArticle" data-partID="a3.2" data-absoluteaddress="/punkt/7/" id="punkt-7"><span class="data-marginOriginalId">3.2</span><article class="legalP" data-absoluteaddress="/punkt/7/ledd/1/" id="punkt-7-ledd-1">Fartøy som brukes til luftfart etter denne forskrift skal ha flygetillatelse utstedt av organisasjon nevnt under pkt. 3.1.</article></article><article class="marginIdArticle" data-partID="a3.3" data-absoluteaddress="/punkt/8/" id="punkt-8"><span class="data-marginOriginalId">3.3</span><article class="legalP" data-absoluteaddress="/punkt/8/ledd/1/" id="punkt-8-ledd-1">Før flygetillatelse kan utstedes skal det ved gransking og besiktelse være fastlagt at fartøyet oppfyller konstruksjonskravene i pkt 4. Granskingen og besiktelsen skal utføres av organisasjon nevnt under pkt. 3.1 og skal dokumenteres skriftlig.</article></article><article class="marginIdArticle" data-partID="a3.4" data-absoluteaddress="/punkt/9/" id="punkt-9"><span class="data-marginOriginalId">3.4</span><article class="legalP" data-absoluteaddress="/punkt/9/ledd/1/" id="punkt-9-ledd-1">Flygetillatelse utstedes med gyldighet inntil 12 mnd., og kan fornyes av organisasjon nevnt under pkt. 3.1 når det er dokumentert at fartøyet oppfyller kravet i pkt. 3.5.</article></article><article class="marginIdArticle" data-partID="a3.5" data-absoluteaddress="/punkt/10/" id="punkt-10"><span class="data-marginOriginalId">3.5</span><article class="legalP" data-absoluteaddress="/punkt/10/ledd/1/" id="punkt-10-ledd-1">Mikrolett fly skal vedlikeholdes i samsvar med vedlikeholdsordning godkjent av organisasjon nevnt under pkt. 3.1.</article></article><article class="marginIdArticle" data-partID="a3.6" data-absoluteaddress="/punkt/11/" id="punkt-11"><span class="data-marginOriginalId">3.6</span><article class="legalP" data-absoluteaddress="/punkt/11/ledd/1/" id="punkt-11-ledd-1">Modifikasjon av mikrolett flymateriell skal oppfylle kravene i pkt. 4. Modifikasjon skal være godkjent av organisasjon nevnt under pkt. 3.1. Modifikasjonsgranskingen skal være dokumentert skriftlig.</article></article><article class="marginIdArticle" data-partID="a4" data-absoluteaddress="/punkt/12/" id="punkt-12"><span class="data-marginOriginalId">4.</span><span class="miscHeadline"><i>Konstruksjonskrav</i></span></article><article class="marginIdArticle" data-partID="a4.1" data-absoluteaddress="/punkt/13/" id="punkt-13"><span class="data-marginOriginalId">4.1</span><article class="legalP" data-absoluteaddress="/punkt/13/ledd/1/" id="punkt-13-ledd-1">Mikrolett fly skal oppfylle kravene i JAR 22 for følgende hovedpunkter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/13/ledd/1/punkt/1/" id="punkt-13-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/13/ledd/1/punkt/1/ledd/1/" id="punkt-13-ledd-1-punkt-1-ledd-1">flygeegenskaper, styreegenskaper, trim, stabilitet, steileegenskaper, egenskaper på bakke eller vann samt fastleggelse av ytelser. Fartøyet skal ha en minimum stigegradient på 1:20 ved havoverflaten og standardatmosfære.</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/13/ledd/1/punkt/2/" id="punkt-13-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/13/ledd/1/punkt/2/ledd/1/" id="punkt-13-ledd-1-punkt-2-ledd-1">strukturell styrke hvor positiv lastfaktor skal være minst 4.</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/13/ledd/1/punkt/3/" id="punkt-13-ledd-1-punkt-3"><span class="data-originalId">c)</span><article class="legalP" data-absoluteaddress="/punkt/13/ledd/1/punkt/3/ledd/1/" id="punkt-13-ledd-1-punkt-3-ledd-1">konstruksjon av struktur, ror, styresystemene og understell.</article></article></li></ul></article></article><article class="marginIdArticle" data-partID="a4.2" data-absoluteaddress="/punkt/14/" id="punkt-14"><span class="data-marginOriginalId">4.2</span><article class="legalP" data-absoluteaddress="/punkt/14/ledd/1/" id="punkt-14-ledd-1">I tillegg gjelder følgende for mikrolett fly:<ul class="defaultList"><li data-li-identifier="-" data-name="-"><article class="listArticle" data-absoluteaddress="/punkt/14/ledd/1/punkt/1/" id="punkt-14-ledd-1-punkt-1"><span class="data-originalId">-</span><article class="legalP" data-absoluteaddress="/punkt/14/ledd/1/punkt/1/ledd/1/" id="punkt-14-ledd-1-punkt-1-ledd-1">Steilehastighet uten motorpådrag skal ikke overstige 55 km/h (30 knop)</article></article></li></ul></article></article><article class="marginIdArticle" data-partID="a4.3" data-absoluteaddress="/punkt/15/" id="punkt-15"><span class="data-marginOriginalId">4.3</span><article class="legalP" data-absoluteaddress="/punkt/15/ledd/1/" id="punkt-15-ledd-1">Instrumenter</article><article class="legalP" data-absoluteaddress="/punkt/15/ledd/2/" id="punkt-15-ledd-2">Instrumenter i mikrolett fly kreves ikke typegodkjent, men det skal ved gransking i samsvar med pkt. 3.3 kunne fastlegges at de har en nøyaktighet som gjør det mulig å anvende luftfartøyet i henhold til gjeldende driftsbegrensninger og operative krav.</article></article><article class="marginIdArticle" data-partID="a4.4" data-absoluteaddress="/punkt/16/" id="punkt-16"><span class="data-marginOriginalId">4.4</span><article class="legalP" data-absoluteaddress="/punkt/16/ledd/1/" id="punkt-16-ledd-1">Sikkerhetsbelter, skulderseler og annen fastspenningsordning skal oppfylle samme krav som for fly eller bil og installeres slik at de gir best mulig beskyttelse av de ombordværende.</article></article><article class="marginIdArticle" data-partID="a5" data-absoluteaddress="/punkt/17/" id="punkt-17"><span class="data-marginOriginalId">5.</span><span class="miscHeadline"><i>Flygehåndbok</i></span></article><article class="marginIdArticle" data-partID="a5.1" data-absoluteaddress="/punkt/18/" id="punkt-18"><span class="data-marginOriginalId">5.1</span><article class="legalP" data-absoluteaddress="/punkt/18/ledd/1/" id="punkt-18-ledd-1">For hvert fartøy skal det finnes en flygehåndbok. Håndboken skal inneholde data og informasjoner for sikker bruk av fartøyet, samt sjekkliste for forberedelse av flyging.</article></article><article class="marginIdArticle" data-partID="a5.2" data-absoluteaddress="/punkt/19/" id="punkt-19"><span class="data-marginOriginalId">5.2</span><article class="legalP" data-absoluteaddress="/punkt/19/ledd/1/" id="punkt-19-ledd-1">Flygehåndboken skal minst inneholde opplysning om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/19/ledd/1/punkt/1/" id="punkt-19-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/19/ledd/1/punkt/1/ledd/1/" id="punkt-19-ledd-1-punkt-1-ledd-1">start og landingsytelser</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/19/ledd/1/punkt/2/" id="punkt-19-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/19/ledd/1/punkt/2/ledd/1/" id="punkt-19-ledd-1-punkt-2-ledd-1">vekt- og balanseberegning – lasteinstruksjon</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/19/ledd/1/punkt/3/" id="punkt-19-ledd-1-punkt-3"><span class="data-originalId">c)</span><article class="legalP" data-absoluteaddress="/punkt/19/ledd/1/punkt/3/ledd/1/" id="punkt-19-ledd-1-punkt-3-ledd-1">vindbegrensninger</article></article></li><li data-li-identifier="d)" data-name="d)"><article class="listArticle" data-absoluteaddress="/punkt/19/ledd/1/punkt/4/" id="punkt-19-ledd-1-punkt-4"><span class="data-originalId">d)</span><article class="legalP" data-absoluteaddress="/punkt/19/ledd/1/punkt/4/ledd/1/" id="punkt-19-ledd-1-punkt-4-ledd-1">drivstofforbruk</article></article></li><li data-li-identifier="e)" data-name="e)"><article class="listArticle" data-absoluteaddress="/punkt/19/ledd/1/punkt/5/" id="punkt-19-ledd-1-punkt-5"><span class="data-originalId">e)</span><article class="legalP" data-absoluteaddress="/punkt/19/ledd/1/punkt/5/ledd/1/" id="punkt-19-ledd-1-punkt-5-ledd-1">maksimal brukbar drivstoff- og oljemengde</article></article></li><li data-li-identifier="f)" data-name="f)"><article class="listArticle" data-absoluteaddress="/punkt/19/ledd/1/punkt/6/" id="punkt-19-ledd-1-punkt-6"><span class="data-originalId">f)</span><article class="legalP" data-absoluteaddress="/punkt/19/ledd/1/punkt/6/ledd/1/" id="punkt-19-ledd-1-punkt-6-ledd-1">flygeinstruksjon for normal flyging</article></article></li><li data-li-identifier="g)" data-name="g)"><article class="listArticle" data-absoluteaddress="/punkt/19/ledd/1/punkt/7/" id="punkt-19-ledd-1-punkt-7"><span class="data-originalId">g)</span><article class="legalP" data-absoluteaddress="/punkt/19/ledd/1/punkt/7/ledd/1/" id="punkt-19-ledd-1-punkt-7-ledd-1">flygeinstruksjon for nødstilfelle</article></article></li><li data-li-identifier="h)" data-name="h)"><article class="listArticle" data-absoluteaddress="/punkt/19/ledd/1/punkt/8/" id="punkt-19-ledd-1-punkt-8"><span class="data-originalId">h)</span><article class="legalP" data-absoluteaddress="/punkt/19/ledd/1/punkt/8/ledd/1/" id="punkt-19-ledd-1-punkt-8-ledd-1">driftsbegrensninger</article></article></li></ul></article></article><article class="marginIdArticle" data-partID="a6" data-absoluteaddress="/punkt/20/" id="punkt-20"><span class="data-marginOriginalId">6.</span><span class="miscHeadline"><i>Straffebestemmelser</i></span></article><article class="marginIdArticle" data-partID="a6.1" data-absoluteaddress="/punkt/21/" id="punkt-21"><span class="data-marginOriginalId">6.1</span><article class="legalP" data-absoluteaddress="/punkt/21/ledd/1/" id="punkt-21-ledd-1">Overtredelse av denne forskrift eller bestemmelser gitt med hjemmel i denne er straffbart i henhold til lov om luftfart § 203 og § 205. Medvirkning til overtredelse straffes i henhold til lovens § 206.</article></article><article class="marginIdArticle" data-partID="a7" data-absoluteaddress="/punkt/22/" id="punkt-22"><span class="data-marginOriginalId">7.</span><span class="miscHeadline"><i>Dispensasjon</i></span></article><article class="marginIdArticle" data-partID="a7.1" data-absoluteaddress="/punkt/23/" id="punkt-23"><span class="data-marginOriginalId">7.1</span><article class="legalP" data-absoluteaddress="/punkt/23/ledd/1/" id="punkt-23-ledd-1">Luftfartsverket kan når særlige grunner tilsier det, dispensere fra bestemmelsen i denne forskrift.</article></article><article class="marginIdArticle" data-partID="a8" data-absoluteaddress="/punkt/24/" id="punkt-24"><span class="data-marginOriginalId">8.</span><span class="miscHeadline"><i>Ikrafttreden</i></span><article class="legalP" data-absoluteaddress="/punkt/24/ledd/1/" id="punkt-24-ledd-1">Denne forskrift trer i kraft straks.</article></article></main></body></html>