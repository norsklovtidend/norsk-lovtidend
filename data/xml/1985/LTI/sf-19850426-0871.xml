<!DOCTYPE html><html lang="no"><head><title>Forskrift for godtgjørelse av utgifter til legehjelp m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1985-04-26-871</dd><dt class="dokid">DokumentID</dt><dd class="dokid">LTI/forskrift/1985-04-26-871</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 8</dd><dt class="dateInForce">I kraft fra</dt><dd class="dateInForce">1985-06-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-03-23-691</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li></ul></dd><dt class="dateOfPublication">Kunngjort</dt><dd class="dateOfPublication">1985-05-15</dd><dt class="title">Tittel</dt><dd class="title">Forskrift for godtgjørelse av utgifter til legehjelp m.v.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 26. april 1985 med hjemmel i lov av 17. juni 1966 nr. 12 om folketrygd § 2-5 nr. 1. Fremmet av Sosialdepartementet.</dd><dt class="refid">RefID</dt><dd class="refid">forskrift/1985-04-26-871</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for godtgjørelse av utgifter til legehjelp m.v.<ul class="tocSubUl"><li>Kapittel I. Forskrift for godtgjørelse av utgifter til legehjelp.<ul class="tocSubUl"><li>§ 1.</li><li>§ 2.</li><li>§ 4.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1985-04-26-871" id="dokument"><h1>Forskrift for godtgjørelse av utgifter til legehjelp m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-04-26-871/KAPITTEL_1" data-partID="k1"><h2>Kapittel I. Forskrift for godtgjørelse av utgifter til legehjelp.</h2><article class="legalArticle" data-lovdata-URL="LTI/forskrift/1985-04-26-871/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Godtgjørelse av utgifter til legehjelp ytes dersom lege er søkt for sykdom eller mistanke om sykdom, for legemsfeil, for veiledning i familieplanlegging, ved svangerskap og ved nedkomst.</article></article><article class="legalArticle" data-lovdata-URL="LTI/forskrift/1985-04-26-871/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Utgifter til legehjelp godtgjøres av trygden etter takster som er fastsatt i kapittel II. Godtgjørelsen ytes etter de takster som gjelder på behandlingstiden.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">Med Rikstrygdeverkets samtykke kan trygdekontoret inngå avtale med legen(e) om direkte oppgjør for godtgjørelse av utgifter til legehjelp. Godtgjørelsen utbetales i så fall direkte til legen. Legen har da ikke rett til å kreve trygdede for den dei av legehonoraret som trygden godtgjør. De nærmere regler for gjennomføringen av direkte oppgjør fastsettes av trygdekontoret med Rikstrygdeverkets godkjenning.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Med Rikstrygdeverkets samtykke kan trygdekontoret inngå avtale med lege om godtgjørelse for legehjelp for de trygdede innenfor et bestemt område/distrikt eller for en bestemt gruppe.</article><article class="legalP" data-absoluteaddress="/kapittel/1/paragraf/2/punkt/3/ledd/2/" id="kapittel-1-paragraf-2-punkt-3-ledd-2">Godtgjørelse som nevnt i punkt l, jf. punkt 2 faller da bort. De nærmere regler for gjennomføring av ordningen fastsettes av trygdekontoret med Rikstrygdeverkets godkjenning.</article></article></li></ul></article><article class="legalArticle" data-lovdata-URL="LTI/forskrift/1985-04-26-871/§4" data-name="§4" data-partID="§4" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Med Rikstrygdeverkets samtykke kan trygdekontoret inngå avtale med en helseinstitusjon om en særskilt oppgjørsordning for poliklinisk behandling eller undersøkelse foretatt ved helseinstitusjonen. Rikstrygdeverket kan fastsette nærmere vilkår for inngåelse av slik avtale.</article></article><article class="legalArticle" data-lovdata-URL="LTI/forskrift/1985-04-26-871/§3" data-name="§3" data-partID="§3" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Trygden yter godtgjørelse etter honorartakstene for utgifter til legehjelp:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/4/ledd/1/punkt/1/" id="kapittel-1-paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/4/ledd/1/punkt/1/ledd/1/" id="kapittel-1-paragraf-4-ledd-1-punkt-1-ledd-1">Ved kontrollundersøkelser under svangerskap, ved nedkomst og ved behandling for sykdom i forbindelse med nedkomst, samt for en undersøkelse etter nedkomsten.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/4/ledd/1/punkt/2/" id="kapittel-1-paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/4/ledd/1/punkt/2/ledd/1/" id="kapittel-1-paragraf-4-ledd-1-punkt-2-ledd-1">Ved behandling og kontroll hos lege for tuberkulose.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/4/ledd/1/punkt/3/" id="kapittel-1-paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/4/ledd/1/punkt/3/ledd/1/" id="kapittel-1-paragraf-4-ledd-1-punkt-3-ledd-1">Ved nødvendig legeundersøkelse i forbindelse med anskaffelse av høreapparat etter reglene om stønad ved slik anskaffelse.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/4/ledd/1/punkt/4/" id="kapittel-1-paragraf-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/4/ledd/1/punkt/4/ledd/1/" id="kapittel-1-paragraf-4-ledd-1-punkt-4-ledd-1">Ved behandling for skader (sykdom) som går inn under kapittel II, jfr. § 2-7 i lov om folketrygd og under lovene om krigspensjonering. For militærpersoner er det likevel et vilkår at legehjelpen ikke kan gis av militærlege.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/4/ledd/1/punkt/5/" id="kapittel-1-paragraf-4-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/4/ledd/1/punkt/5/ledd/1/" id="kapittel-1-paragraf-4-ledd-1-punkt-5-ledd-1">Ved behandling av trygdet som er innsatt i fengselsvesenets anstalter eller som forpleies privat i medhold av straffelovens § 391 d eller som er anbrakt i forpleining etter fengselslovens § 42, dersom legehjelpen gis ved annet personell enn det som er knyttet til fengselsvesenet.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/paragraf/4/ledd/1/punkt/6/" id="kapittel-1-paragraf-4-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/paragraf/4/ledd/1/punkt/6/ledd/1/" id="kapittel-1-paragraf-4-ledd-1-punkt-6-ledd-1">Ved undersøkelse og behandling av trygdet for sykdom som går inn under lov av 12. desember 1947 om åtgjerder mot kjønnssykdommer.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/paragraf/4/ledd/1/punkt/7/" id="kapittel-1-paragraf-4-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/1/paragraf/4/ledd/1/punkt/7/ledd/1/" id="kapittel-1-paragraf-4-ledd-1-punkt-7-ledd-1">Ved behandling hvor pasientens tilstand er til hinder for at legen kan innkreve egenandelen, f.eks. ved alvorlige sinnslidelser, akutte større skader, bevisstløshet og dødsfall. Legen må kort begrunne kravet overfor trygdekontoret</article></article></li></ul></article></article><article class="legalArticle" data-lovdata-URL="LTI/forskrift/1985-04-26-871/§4" data-name="§4" data-partID="§4_1" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Ved krav om godtgjørelse av utgifter til legehjelp skal den trygdede legge frem spesifisert og kvittert regning fra legen senest førstkommende måned etter behandlingsdagen. Regningen må foruten diagnose, tariffnummer og datum for de utførte legebehandlinger, inneholde alle opplysninger som er nødvendig for å avgjøre stønadskravet.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Legen plikter å utstede regning som nevnt i første ledd på blankett godkjent av Rikstrygdeverket.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Bestemmelsene i første og annet ledd gjelder på samme måte for regning fra sykehus for undersøkelse og behandling ved fast organisert poliklinikk.</article><article class="legalP" data-absoluteaddress="/kapittel/1/paragraf/5/ledd/4/" id="kapittel-1-paragraf-5-ledd-4">Dersom legehjelpen er ytt ved fast organisert poliklinikk, utbetales den trygdedes godtgjørelse direkte til poliklinikken (sykehuset). Bestemmelsen i første ledd, siste punktum gjelder tilsvarende.</article></article><article class="legalArticle" data-lovdata-URL="LTI/forskrift/1985-04-26-871/§5" data-name="§5" data-partID="§5" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Trygdekontoret skal revidere og kontrollere legeregning som den trygdede har levert, og utbetale godtgjørelsen til den trygdede snarest og senest en måned etter at regningen er mottatt.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Godtgjørelsen kan ikke innkasseres gjennom legen, ved transport, ved fullmakt eller på annen måte.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Hvis en trygdet overfor legen har erklært seg ute av stand til å betale den dei av honoraret som godtgjørelsen vil utgjøre, kan trygdekontoret etter å ha undersøkt forholdet, utbetale godtgjørelsen direkte til legen.</article></article><article class="legalArticle" data-lovdata-URL="LTI/forskrift/1985-04-26-871/§6" data-name="§6" data-partID="§6" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Det ytes bare godtgjørelse for utgifter til behandling hos en lege under samme sykdom, hvis ikke særlige forhold har gjort det nødvendig å søke/tilkalle annen lege.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Hvis ikke nærmeste lege er søkt/tilkalt, er merutgiftene trygden uvedkommende. Dette gjelder ikke ved øyeblikkelig hjelp hvis vakthavende lege ved fast etablert legevaktordning er søkt/tilkalt eller hvis nærmeste lege ikke kan nyttes.</article></article><article class="legalArticle" data-lovdata-URL="LTI/forskrift/1985-04-26-871/§7" data-name="§7" data-partID="§7" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Når en trygdet blir erklært arbeidsufør plikter legen å sende sykmelding direkte til trygdekontoret samme dag som legesøkningen har funnet sted. Gjenpart av sykmeldingen skal leveres den trygdede.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Legen skal på sykepengeattesten bekrefte at den trygdede har vært arbeidsufør. Vanligvis skal sykepengeattesten gis etterskuddsvis og ikke for lengre tidsrom enn 14 dager om gangen. Når det er helt på det rene at sykdommen vil medføre arbeidsuførhet i lengre tid, kan sykepengeattesten utskrives for et lengre tidsrom enn 14 dager. Legen skal bygge utstedelse av sykmelding/sykepengeattest på en personlig undersøkelse av pasienten.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Sykmelding og sykepengeattest skal utstedes på blankett fastsatt av Rikstrygdeverket og skal være fullstendig utfylt</article></article><article class="legalArticle" data-lovdata-URL="LTI/forskrift/1985-04-26-871/§8" data-name="§8" data-partID="§8" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Kan den trygdede på grunn av sin helsetilstand ikke møte frem på behandlingsstedet, har legen rett til skyssgodtgjørelse etter forskrifter fastsatt av departementet med hjemmel i lovens § 2-6, nr. 3.</article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">Reisetillegg ytes i samsvar med reglene og takstene i kapittel II, avsnitt C. Reisetillegg og skyssgodtgjørelse utbetales direkte til legen mot innsending av spesifisert regning, jf. § 4.</article></article><article class="legalArticle" data-lovdata-URL="LTI/forskrift/1985-04-26-871/§9" data-name="§9" data-partID="§9" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Tvist om beregning av godtgjørelsens, reisetilleggets eller skyssgodtgjørelsens størrelse kan bringes inn for Rikstrygdeverket til avgjerd, hvis tilfellet ikke går inn under loven om anke til Trygderetten.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Så vel lege som trygdekontoret og Rikstrygdeverket kan før avgjerd treffes, legge saken frem for Den norske lægeforenings køntrollnemnd i vedkommende fylke, eventuelt Den norske lægeforenings råd for legeetikk.</article></article><article class="legalArticle" data-lovdata-URL="LTI/forskrift/1985-04-26-871/§10" data-name="§10" data-partID="§10" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Tvist om forståelsen av de enkelte punkter i avtale om godtgjørelse for utgifter til legehjelp kan, hvis bestemmelser om behandling av tvister ikke er tatt inn i avtalen, bringes inn for Rikstrygdeverket til avgjerd hvis begge parter er enige om det.</article></article><article class="legalArticle" data-lovdata-URL="LTI/forskrift/1985-04-26-871/§11" data-name="§11" data-partID="§11" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Sosialdepartementet kan gjøre tilføyinger og endringer i disse forskrifter og takster for godtgjørelse av utgifter til legehjelp.</article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">Rikstrygdeverket kan i særlige tilfelle for et enkelt trygdekontor eller for.flere, trygdekontorer gjøre unntak fra forskriftene.</article> <article class="defaultP" margin-top="true"><i>Kapittel II. Takster.</i></article><article class="legalP" data-absoluteaddress="/kapittel/1/paragraf/12/ledd/3/" id="kapittel-1-paragraf-12-ledd-3">Nærmere opplysninger om takstene kan fås ved henvendelse til Rikstrygdeverket.</article> <article class="defaultP" margin-top="true"><i>Kapittel III. Tilskott til fellesformål for leger.</i></article><article class="legalP" data-absoluteaddress="/kapittel/1/paragraf/12/ledd/4/" id="kapittel-1-paragraf-12-ledd-4">Nærmere opplysninger om tilskottene,– kan lås ved henvendelse til Rikstrygdeverket.</article> <article class="defaultP" margin-top="true"><i>Kapittel IV. Ikrafttreden.</i></article><article class="legalP" data-absoluteaddress="/kapittel/1/paragraf/12/ledd/5/" id="kapittel-1-paragraf-12-ledd-5">Forskriftene gis virkning fra 1. mai 1985. Samtidig oppheves forskrift av 23. mars 1984 nr. 691.</article></article></section></main></body></html>