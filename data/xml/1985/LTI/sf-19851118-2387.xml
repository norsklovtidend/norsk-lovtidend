<!DOCTYPE html><html lang="no"><head><title>Forskrift om sertifikat for skipsradiotelegrafister.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-1985-11-18-2387</dd><dt class="dokid">DokumentID</dt><dd class="dokid">LTI/forskrift/1985-11-18-2387</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 1</dd><dt class="dateInForce">I kraft fra</dt><dd class="dateInForce">1985-11-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-05-42/§2</li><li>lov/1981-06-05-42/§3</li><li>lov/1981-06-05-42/§4</li><li>lov/1981-06-05-42/§5</li><li>lov/1981-06-05-42/§7</li></ul></dd><dt class="dateOfPublication">Kunngjort</dt><dd class="dateOfPublication">1986-01-31</dd><dt class="title">Tittel</dt><dd class="title">Forskrift om sertifikat for skipsradiotelegrafister.</dd><dt class="refid">RefID</dt><dd class="refid">forskrift/1985-11-18-2387</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sertifikat for skipsradiotelegrafister.<ul class="tocSubUl"><li>§ 1. Definisjoner</li><li>§ 2. Anvendelse</li><li>§ 3. Sertifikatkrav</li><li>§ 4. Sertifikatrettigheter</li><li>§ 5. Sertifikatets gyldighet</li><li>§ 6. Dispensasjon</li><li>§ 7. Gjennomføring av forskriften</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1985-11-18-2387" id="dokument"><h1>Forskrift om sertifikat for skipsradiotelegrafister.</h1><article class="legalP" data-absoluteaddress="/ledd/1/" id="ledd-1">Ovennevnte forskrift ble gitt av Styret for Televerket 18. november 1985 med hjemmel i videredelegering av Handelsdepartementets myndighet i henhold til lov 5. juni 1981 nr. 42 §§ 2, 3, 4, 5 og 7, datert 8. juni 1983, jfr. kgl.res. av 9. mai 1930 om radiotelegrafistsertifikater.</article><article class="legalArticle" data-lovdata-URL="LTI/forskrift/1985-11-18-2387/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I denne forskrift betyr:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Skipsradiotelgrafistsertifikat: Generelt sertifikat for radiokommunikasjonsoperatør eller radiotelegrafistsertifikat av 1. klasse eller radiotelegrafistsertifikat av 2. klasse i samsvar med Det internasjonale radioreglement.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Radiooffiser: Person som innehar skipsradiotelegrafistsertifikat og som har fullført tjeneste som radioaspirant og gjør tjeneste ved radiotelegrafstasjon om bord i skip hvor slik stasjon er påbudt.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Radioaspirant: Person som innehar skipsradiotelegrafistsertifikat og gjør tjeneste i begynnerstilling ved radiotelegrafstasjon om bord i skip hvor slik stasjon er påbudt.</article></article></li></ul></article></article><article class="legalArticle" data-lovdata-URL="LTI/forskrift/1985-11-18-2387/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anvendelse</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Denne forskrift gjelder for utstedelse av skipsradiotelegrafistsertifikat og gyldigheten av dette for tjeneste om bord i norske skip.</article></article><article class="legalArticle" data-lovdata-URL="LTI/forskrift/1985-11-18-2387/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sertifikatkrav</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Skipsradiotelgrafistsertifikat kan utstedes av Teledirektorat til den som er<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/1/punkt/1/" id="paragraf-3-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/1/punkt/1/ledd/1/" id="paragraf-3-punkt-1-ledd-1-punkt-1-ledd-1">fylt 18 år</article></article></li></ul></article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">og har<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/2/punkt/1/" id="paragraf-3-punkt-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/2/punkt/1/ledd/1/" id="paragraf-3-punkt-1-ledd-2-punkt-1-ledd-1">fulgt kurs og/eller bestått eksamen i de fag og med det resultat som Teledirektoratet krever</article></article></li></ul></article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">og har<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/3/punkt/1/" id="paragraf-3-punkt-1-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/3/punkt/1/ledd/1/" id="paragraf-3-punkt-1-ledd-3-punkt-1-ledd-1">gitt løfte om a hemmeligholde, ikke gjøre bruk av og hindre at uvedkommende får kjennskap til telekorrespondanse</article></article></li></ul></article><article class="legalP" data-absoluteaddress="/paragraf/3/punkt/1/ledd/4/" id="paragraf-3-punkt-1-ledd-4">og vil<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/1/ledd/4/punkt/1/" id="paragraf-3-punkt-1-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/1/ledd/4/punkt/1/ledd/1/" id="paragraf-3-punkt-1-ledd-4-punkt-1-ledd-1">følge de regler og instrukser som er fastsatt for den maritime mobile tjeneste og den maritime mobile satelittjeneste.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Skipsradiotelegrafistsertifikat skal ha Teledirektoratets stempel og underskrift, innehaverens fotografi, fødselsnummer, nasjonalitet og signatur.</article></article></li></ul></article><article class="legalArticle" data-lovdata-URL="LTI/forskrift/1985-11-18-2387/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sertifikatrettigheter</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som har skipsradiotelegrafistsertifikat kan, med de begrensninger som følger av § 5, tjenestegjøre som radiooffiser, radioaspirant eller radiotelefonist om bord i norske skip.</article></article><article class="legalArticle" data-lovdata-URL="LTI/forskrift/1985-11-18-2387/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sertifikatets gyldighet</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Skipsradiotelegrafistsertifikatet er gyldig for utmønstring som radioaspirant i 3 år fra utstedelsesdato.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Ved første gangs utmønstring som radiooffiser kreves gyldig skipsradiotelegrafistsertifikat og tjeneste som radioaspirant av minst 3 måneders varighet om bord i skip med forskriftsmessig radiotelegrafinstallasjon.</article><article class="legalP" data-absoluteaddress="/paragraf/5/punkt/2/ledd/2/" id="paragraf-5-punkt-2-ledd-2">Etter fullført tjeneste som radioaspirant blir skipsradiotelegrafistsertifikatet gyldig for utmønstring som radiooffiser i 3 år fra avsluttet tjeneste som radioaspirant.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">3.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">For sertifikatinnehaver som ikke har gjort tjeneste i stilling som radiooffiser i minst 3 måneder og som innenfor sertifikatets gyldighetsfrist etter nr. 1 eller 2 annet ledd går inn i telegrafisttjeneste med morseekspedisjon av minst 3 måneders sammenhengende varighet i Forsvaret, Meteorologiske Institutt eller Politiet, blir skipsradiotelegrafistsertifikatet gyldig for utmønstring som radioaspirant eller radiooffiser i 5 år fra sertifikatets utstedelsesdato. For slik tjeneste ved Televerkets kyststasjon blir skipsradiotelegrafistsertifikatet likevel gyldig for utmønstring som radioaspirant eller radiooffiser i 5 år fra første avsluttede tjenesteforhold.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">4.</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">For sertifikatinnehaver som har gjort tjeneste som radiooffiser i minst 3 måneder blir skipsradiotelegrafistsertifikatet gyldig for utmønstring som radiooffiser i 5 år fra den dato siste tjenesteforhold som radiooffiser opphørte.</article><article class="legalP" data-absoluteaddress="/paragraf/5/punkt/4/ledd/2/" id="paragraf-5-punkt-4-ledd-2">For disse godkjennes radioekspedisjonstjeneste ved Televerkets kyststasjon som likeverdig med tjeneste som radiooffiser forutsatt at sertifikatinnehaver har gjennomført oppdatering i henhold til retningslinjer gitt av Teledirektoratet.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/5/punkt/5/" id="paragraf-5-punkt-5"><span class="data-originalId">5.</span><article class="legalP" data-absoluteaddress="/paragraf/5/punkt/5/ledd/1/" id="paragraf-5-punkt-5-ledd-1">Etter utløpet av gyldighetsfristene må sertifikatinnehaveren avlegge fornyingsprøve fastsatt i «Instruks for norske skipsradiostasjoner» for at skipsradiotelegrafistsertifikatet igjen skal bli gyldig for utmønstring som radioaspirant eller radiooffiser.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/5/punkt/6/" id="paragraf-5-punkt-6"><span class="data-originalId">6.</span><article class="legalP" data-absoluteaddress="/paragraf/5/punkt/6/ledd/1/" id="paragraf-5-punkt-6-ledd-1">For tjeneste som radiotelefonist er et skipsradiotelegrafistsertifikat gyldig tilsvarende et «Generelt radiotelefonistsertifikat».</article></article></li></ul></article><article class="legalArticle" data-lovdata-URL="LTI/forskrift/1985-11-18-2387/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Teledirektoratet kan når spesielle forhold foreligger, dispensere fra enkelte av kravene i denne forskrift.</article></article><article class="legalArticle" data-lovdata-URL="LTI/forskrift/1985-11-18-2387/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring av forskriften</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Teledirektoratet kan gi nærmere forskrifter om gjennomføring og utfylling av denne forskrift.</article></article><article class="legalArticle" data-lovdata-URL="LTI/forskrift/1985-11-18-2387/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks.</article></article></main></body></html>