<!DOCTYPE html><html lang="no"><head><title>Forskrift om adgang til å bli frivillig trygdet etter lov om folketrygd under opphold utenfor riket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1985-12-10-2085</dd><dt class="dokid">DokumentID</dt><dd class="dokid">LTI/forskrift/1985-12-10-2085</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 22</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§1-4</li></ul></dd><dt class="dateOfPublication">Kunngjort</dt><dd class="dateOfPublication">1986-01-13</dd><dt class="title">Tittel</dt><dd class="title">Forskrift om adgang til å bli frivillig trygdet etter lov om folketrygd under opphold utenfor riket.</dd><dt class="refid">RefID</dt><dd class="refid">forskrift/1985-12-10-2085</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å bli frivillig trygdet etter lov om folketrygd under opphold utenfor riket.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-10-2085" id="dokument"><h1>Forskrift om adgang til å bli frivillig trygdet etter lov om folketrygd under opphold utenfor riket.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 10. desember 1985 i medhold av § 1-4 bokstav b i lov 17. juni 1966 nr. 12 om folketrygd.</article><article class="legalArticle" data-lovdata-URL="LTI/forskrift/1985-12-10-2085/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For å kunne bli trygdet etter disse forskrifter kreves det at den det gjelder<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">har vært trygdet etter lov om folketrygd i minst 3 av de siste 5 kalenderår før søknadstidspunkt, og</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">har nær tilknytning til det norske samfunn eller norsk næringsliv.</article></article></li></ul></article></article><article class="legalArticle" data-lovdata-URL="LTI/forskrift/1985-12-10-2085/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den som oppholder seg utenfor riket uten å være trygdet etter bestemmelsene i folketrygdlovens § 1-2, og som fyller vilkårene i § 1, har rett til å bli trygdet dersom vedkommende<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">er ansatt ved virksomhet med hovedsete i Norge,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">studerer ved utenlandsk universitet eller høyskole,</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">oppholder seg i utlandet i offentlig oppdrag eller med offentlig stipendium, eller</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">mottar pensjon fra folketrygden og har minst 30 års trygdetid etter fylte 16 år, hvorav minst 10 år umiddelbart forut for søknaden om opptak. Som trygdetid medregnes også tidsrom før 1967 da vedkommende fylte de vilkår som er satt i folketrygdlovens § 1-2, jf. § 1-3, for å være trygdet.</article></article></li></ul></article></article><article class="legalArticle" data-lovdata-URL="LTI/forskrift/1985-12-10-2085/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Andre enn dem som er nevnt i § 2, kan bli trygdet under opphold utenfor riket dersom vedkommende fyller vilkårene i § 1, og det ellers finnes rimelig.</article></article><article class="legalArticle" data-lovdata-URL="LTI/forskrift/1985-12-10-2085/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når en person blir trygdet etter disse forskrifter, skal også vedkommendes ektefelle og barn under 18 år etter søknad bli trygdet såfremt det ikke er avgjørende grunner som taler mot at de blir med i trygden. Vilkåret i § 1, a skal ikke gjøres gjeldende for barn under 18 år. Hvis det finnes rimelig, kan Rikstrygdeverket bestemme at vedkommende skal anses som trygdet selv om det ikke var søkt om det.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Den som blir trygdet etter første ledd, skal være trygdet i samme utstrekning, jf. § 6, som den som blir trygdet etter § 2 eller § 3.</article></article><article class="legalArticle" data-lovdata-URL="LTI/forskrift/1985-12-10-2085/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som under opphold i utlandet ønsker å opprettholde sin trygd eller bli trygdet i medhold av disse forskrifter, må steke om det. Rikstrygdeverket avgjer søknaden. Vedtak om innvilgelse av søknaden kan skje på vilkår av at søkeren oppnevner en representant for seg her i riket som trygden godkjenner og at søkeren for øvrig oppfyller de plikter som trygden pålegger med omsyn til registrering, meldinger, avgiftsbetaling m.v. Blir søknaden innvilget, gjelder trygden fra det tidspunkt søknaden kom inn eller fra det tidspunkt som søknaden i tilfelle angir. Dersom det finnes rimelig, kan trygden gis tilbakevirkende kraft</article></article><article class="legalArticle" data-lovdata-URL="LTI/forskrift/1985-12-10-2085/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Trygd etter disse forskrifter skal gjelde enten<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">medisinsk stønad m.v. etter lovens kapittel 2 og gravferdshjelp etter kapittel 9,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">stønad og pensjon etter lovens kapitler 4,5,7-10 og 12, eller</article></article></li><li data-li-identifier="c." data-name="c."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">stønad og pensjon etter lovens kapitler 2,4,5,7-40 og/12.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Hvis særlige grunner taler for det, kan Rikstrygdeverket samtykke i at trygd etter første ledd bokstav a eller c også skal gjelde sykepenger m.v. etter lovens kapittel 3 og at trygd etter første ledd bokstav b og c også skal gjelde ytelser ved yrkesskade etter lovens, kapittel 11.</article></article><article class="legalArticle" data-lovdata-URL="LTI/forskrift/1985-12-10-2085/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den trygdede plikter å svare avgift til folketrygden etter de forskrifter og satser som fastsettes av Kongen, jfr. lovens § 16-1 nr. 3 og Stortingets vedtak av 10. november 1970, avsnitt II.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Den trygdede må legge fram de opplysninger som Rikstrygdeverket trenger for registrering m.v. og har for øvrig de samme plikter og rettigheter som obligatorisk trygdede.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Rikstrygdeverket kan bestemme at den trygdede skal utelukkes fra trygden hvis vedkommende ikke oppfyller sine plikter overfor trygden.</article></article><article class="legalArticle" data-lovdata-URL="LTI/forskrift/1985-12-10-2085/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Opphør av trygd etter disse forskrifter etter krav fra den trygdede skjer fra det tidspunkt vedkommende begjærer det, dog tidligst fra det tidspunkt begjæringen er mottatt av trygdemyndighetene. Rikstrygdeverket kan bestemme at trygden skal opphøre fra et tidligere tidspunkt.</article></article><article class="legalArticle" data-lovdata-URL="LTI/forskrift/1985-12-10-2085/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Rikstrygdeverket kan delegere sin myndighet etter disse forskrifter til trygedekontoret.</article></article><article class="legalArticle" data-lovdata-URL="LTI/forskrift/1985-12-10-2085/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft 1. januar 1986. Fra samme tidspunkt oppheves de forskrifter som ble fastsatt av Sosialdepartementet den 23. desember 1970, med endringer av 10 juni 1971, 9. november 1972 og 27. juni 1975 om adgang for norske statsborgere til å bli trygdet etter lov om folketrygd under opphold utenfor riket.</article></article></main></body></html>