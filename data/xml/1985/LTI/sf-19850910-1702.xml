<!DOCTYPE html><html lang="no"><head><title>Forskrift om endringer i forskrift om utferdigelse og kontroll av losregninger samt om oppkreving av kystgebyr m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1985-09-10-1702</dd><dt class="dokid">DokumentID</dt><dd class="dokid">LTI/forskrift/1985-09-10-1702</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 17</dd><dt class="dateInForce">I kraft fra</dt><dd class="dateInForce">1986-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-08-12-1232/§7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-04-09-2/§7</li></ul></dd><dt class="dateOfPublication">Kunngjort</dt><dd class="dateOfPublication">1985-10-14</dd><dt class="title">Tittel</dt><dd class="title">Forskrift om endringer i forskrift om utferdigelse og kontroll av losregninger samt om oppkreving av kystgebyr m.v.</dd><dt class="refid">RefID</dt><dd class="refid">forskrift/1985-09-10-1702</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om utferdigelse og kontroll av losregninger samt om oppkreving av kystgebyr m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-09-10-1702" id="dokument"><h1>Forskrift om endringer i forskrift om utferdigelse og kontroll av losregninger samt om oppkreving av kystgebyr m.v.</h1><article class="legalP" data-absoluteaddress="/ledd/1/" id="ledd-1">Forskrift om endringer i forskrift av 12. august 1982 nr. 1232 om utferdigelse og kontroll av losregninger samt oppkreving av kystgebyr m.v. fastsatt av Fiskeridepartementet 10. september 1985 i medhold av lov om losvesenet av 9. april 1948 nr. 2 § 7 nr. 6.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-09-10-1702/KAPITTEL_1" data-partID="k1"><h2>I</h2><article class="defaultP">§ 7 bokstavene a og b skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">a)</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Losoldermannen fører inn skipperbeviset og samlet kystgebyrbeløp i losingsjournalen.</article><article class="legalP" data-absoluteaddress="/kapittel/1/punkt/1/ledd/2/" id="kapittel-1-punkt-1-ledd-2">Når betaling er mottatt gis standard bilagsblankett for kystgebyrregninger vanlig bilagsnummer for bokføring. Betalingsdato føres også i losingsjournalen i linjen for vedkommende skipperbevis/kystgebyrregning og angir således at betaling er mottatt.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">b)</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Skipperbevis hvor det helt eller delvis kreves fritakelse for å betale kystgebyr som følge av tvist om losplikten, føres likeledes inn i losingsjournalen, men standard bilagsblankett for kystgebyrregninger påføres ikke bilagsnummer. Skipperbevisene sendes snarest til Kystverket med en framstilling av saken – og med innstilling om opprettholdelse eller frafallelse av Kystverkets krav.</article></article></li></ul></article> <article class="defaultP" margin-top="true">§ 9 bokstavene a, b, c og d skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">a)</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Regning for kystgebyr som gjelder norsk fartøy, presenteres hos den som på skipperbeviset er oppført som betaler, med anmodning om betaling innen 30 dager.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">b)</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Dersom betalingsfristen oversittes, påløper morarenter fra og med 1. dag etter fristens utløp, med den til enhver tid gjeldende rentesats fastsatt i medhold av lov om renter ved forsinket betaling m.m. av 17. desember 1976 nr. 100.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/punkt/5/" id="kapittel-1-punkt-5"><span class="data-originalId">c)</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Er beløpet ikke betalt i rett tid, sendes betalingsvarsel (gul kopi av kystgebyrregningen) som purring med anmodning om betaling innen 14 dager. Uteblir fremdeles betalingen, sender loskontoret regningen til distriktskontoret, som sender 2. gangs betalingsvarsel med ytterligere frist på 14 dager. Samtidig opplyses at hvis denne frist ikke overholdes, vil kravet bli sendt tjenestevei til Kystdirektoratet til innfordring. På samtlige betalingsvarsler skal det anføres at det i tillegg til skyldig beløp også skal beregnes og betales morarenter fra og med 1. dag etter betalingsfristens utløp og frem til den dag betaling finner sted.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/punkt/6/" id="kapittel-1-punkt-6"><span class="data-originalId">d)</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Er regningen og purringene sendt til megler uten at beløpet er blitt betalt, sendes kystgebyrregningen bilagt all korrespondanse til Kystdirektoratet, som sender kravet i rekommandert brev til fartøyets reder, bilagt kopi av regningen og purringene med anmodning om betaling innen 7 dager.</article></article></li></ul></article> <article class="defaultP" margin-top="true">§ 10 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/punkt/7/" id="kapittel-1-punkt-7"><span class="data-originalId">a)</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">Er en kystgebyrregning blitt gjort opp ved innbetaling til en losoldermann, føres beløpet inn i regnskapet med samtidig anmerkning i losingsjournalen om at beløpet er betalt.</article></article></li></ul></article> <article class="defaultP" margin-top="true">§ 12 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Losoldermannen sender losingsjournalen, bilagt alle skipperbevis og regninger, til vedkommende distriktskontor i samsvar med fastlagte rutiner.</article> <article class="defaultP" margin-top="true">§ 13 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Når en kystgebyrregning sendes distriktskontoret til innfordring, skal losoldermannen belaste distriktskontoret for regningens fulle beløp og foreta motposteringer som om regningen var betalt. Samtidig anmerker han i losingsjournalen at regningen er sendt distriktskontoret til innfordring.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-09-10-1702/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. januar 1986.</article></section></main></body></html>