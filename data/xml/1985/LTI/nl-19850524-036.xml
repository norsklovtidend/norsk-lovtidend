<!DOCTYPE html><html lang="no"><head><title>Lov om endringer i lov av 3. desember 1948 nr. 7 om pensjonstrygd for sjømenn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:28</dd><dt class="legacyID">Datokode</dt><dd class="legacyID">LOV-1985-05-24-36</dd><dt class="dokid">DokumentID</dt><dd class="dokid">LTI/lov/1985-05-24-36</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 9</dd><dt class="dateInForce">I kraft fra</dt><dd class="dateInForce">1986-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1948-12-03-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-06-10</dd><dt class="titleShort">Korttittel</dt><dd class="titleShort">Endringslov til sjømannspensjonstrygdloven</dd><dt class="title">Tittel</dt><dd class="title">Lov om endringer i lov av 3. desember 1948 nr. 7 om pensjonstrygd for sjømenn.</dd><dt class="miscInformation">Annet om dokumentet</dt><dd class="miscInformation">Ot.prp.nr.66 (1984–1985), Innst.O.nr.79 (1984–1985) og Besl.O.nr.72 (1984–1985). Odels- og Lagtingsvedtak hhv. 14. og 21. mai 1985. Fremmet av Sosialdepartementet.</dd><dt class="refid">RefID</dt><dd class="refid">lov/1985-05-24-36</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 3. desember 1948 nr. 7 om pensjonstrygd for sjømenn.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1985-05-24-36" id="dokument"><h1>Lov om endringer i lov av 3. desember 1948 nr. 7 om pensjonstrygd for sjømenn.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-05-24-36/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 3. desember 1948 nr. 7 om pensjonstrygd for sjømenn skal følgende bestemmelser lyde:</article> <article class="defaultP" margin-top="true">§ 1 nytt nr. 8:<ul class="defaultList"><li data-li-identifier="8." data-name="8."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">8.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Arbeidstaker omfattes av trygden også i den tid vedkommende får sykepenger etter kapittel 3 i lov om folketrygd for sykdom inntruffet i den tid som er pensjonsgivende etter § 3 nr. 1 i loven her.</article></article></li></ul></article> <article class="defaultP" margin-top="true">§ 3 nr. 1 bokstav a, b og c:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Som pensjonsgivende fartstid (fartsmåneder) reknes tjeneste etter § 1. nr. 1 – 6 og tid vedkommende har fått ytelser som nevnt i § 1 nr. 7 – 8, jf. § 2, og den tid vedkommende:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/1/" id="kapittel-1-ledd-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/1/ledd/1/" id="kapittel-1-ledd-1-punkt-2-ledd-1-punkt-1-ledd-1">har avtjent sin verneplikt, når avtjeningen tar til innen seks måneder etter utløpet av pensjonsgivende tidsrom eller avsluttet yrkesskole for sjømenn, eller etter dette tidspunkt når trygden finner at særlige grunner gjør det rimelig,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/2/" id="kapittel-1-ledd-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/2/ledd/1/" id="kapittel-1-ledd-1-punkt-2-ledd-1-punkt-2-ledd-1">av omsyn til utdanning som maskinist har arbeidet ved mekanisk verksted i land og betalt avgift etter reglene i § 27,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/3/" id="kapittel-1-ledd-1-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/3/ledd/1/" id="kapittel-1-ledd-1-punkt-2-ledd-1-punkt-3-ledd-1">etter 1. juli 1951 har mottatt hyre etter avtale eller lov utover tjenestetiden om bord eller har fått sykepenger eller sykehusbehandling for sykdom inntruffet i tjenesten. Når særlige grunner gjør det rimelig, kan trygden rekne også slike tidsrom før 1. juli 1951 som pensjonsgivende.</article></article></li></ul></article></article></li></ul></article> <article class="defaultP" margin-top="true">§ 28 nytt annet ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Under sykdom som nevnt i § 1 nr. 8 er den som utbetaler sykepenger etter kapittel 3 i lov om folketrygd ansvarlig for arbeidstakerens avgift og kan trekke den fra i sykepengene etter reglene i første ledd.</article> <article class="defaultP" margin-top="true">§ 29 nr. 1:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Reder betaler i avgift et beløp som utgjør 2, 91 prosent av arbeidstakerens bruttoinntekt om bord, av hyre som nevnt i § 1 nr. 1 og av sykepenger som rederen plikter å betale etter kapittel 3 i lov om folketrygd. For arbeidstaker som nevnt i § 2 nr. 1 bokstav c siste setning, skal dog avgiften være et beløp som utgjør 150 prosent av arbeidstakerens avgift etter § 27.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Tilsvarende avgift betaler rederen for utenlandsk statsborger uten fast bopel i Norge som er tilsatt som arbeidstaker på norsk registrert skip eller borefartøy som nevnt i § 1, jfr. § 2. For utenlandsk statsborger uten fast bopel i Norge, som er tilsatt på utenlandsk registrert skip eller borefartøy som disponeres av norsk rederi, jf. § 1 nr. 5 og 6, betales ingen avgift.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Pensjonstrygdens styre kan gi nærmere regler om gjennomføringen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-05-24-36/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer i kraft 1. januar 1986.</article></section></main></body></html>