<!DOCTYPE html><html lang="no"><head><title>Forskrift om adgang for viderekomne studenter fra Norges veterinærhøgskole eller utenlandske universitet og høgskoler til å utføre kortvarig assistenttjeneste hos praktiserende veterinær eller i annet veterinæryrke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">FOR-1985-04-10-838</dd><dt class="dokid">DokumentID</dt><dd class="dokid">LTI/forskrift/1985-04-10-838</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 7</dd><dt class="dateInForce">I kraft fra</dt><dd class="dateInForce">1985-04-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-12-10-3/§3</li></ul></dd><dt class="dateOfPublication">Kunngjort</dt><dd class="dateOfPublication">1985-05-03</dd><dt class="title">Tittel</dt><dd class="title">Forskrift om adgang for viderekomne studenter fra Norges veterinærhøgskole eller utenlandske universitet og høgskoler til å utføre kortvarig assistenttjeneste hos praktiserende veterinær eller i annet veterinæryrke.</dd><dt class="refid">RefID</dt><dd class="refid">forskrift/1985-04-10-838</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang for viderekomne studenter fra Norges veterinærhøgskole eller utenlandske universitet og høgskoler til å utføre kortvarig assistenttjeneste hos praktiserende veterinær eller i annet veterinæryrke.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-04-10-838" id="dokument"><h1>Forskrift om adgang for viderekomne studenter fra Norges veterinærhøgskole eller utenlandske universitet og høgskoler til å utføre kortvarig assistenttjeneste hos praktiserende veterinær eller i annet veterinæryrke.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 10. april 1985 i medhold av § 3 i lov om veterinærer m.v. av 10. desember 1948 med endringer, senest 1. mars 1968.</article><article class="legalArticle" data-lovdata-URL="LTI/forskrift/1985-04-10-838/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Viderekomne studenter fra Norges veterinærhøgskole som ønsker å utføre kortvarig assistenttjeneste hos praktiserende veterinær eller i annet veterinæryrke, må søke fylkesveterinæren der han skal tjenestegjøre som assistent om tillatelse til å utføre slik tjeneste.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Viderekomne studenter fra utenlandske universitet og høgskoler må søke veterinærdirektøren om tillatelse til å utføre nevnte tjeneste.</article></article><article class="legalArticle" data-lovdata-URL="LTI/forskrift/1985-04-10-838/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søknaden skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">søkerens navn, adresse og alder</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">nasjonalitet</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">hvilket universitet eller høgskole søkeren studerer ved</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">hvor langt søkeren er kommet i studiene</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">hvilken veterinærtjeneste søkeren ønsker å utføre (assistenttjeneste hos praktiserende veterinær, i veterinærlaboratorium eller i den offentlige kjøttkontroll) og i hvilket tidsrom.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Utenlandsk søker må dessuten gi opplysninger om sine kunnskaper i norsk språk.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Søker som studerer ved Norges veterinærhøgskole, må vedlegge søknaden uttalelse fra høgskolen om søkerens faglige kvalifikasjoner til å utføre vedkommende veterinære tjeneste. Annen søker må vedlegge søknaden bekreftet avskrift av eventuelle vitnemål om beståtte eksamener/prøver. I mangel herav kan vedlegges bevitnelse fra vedkommende universitet/høgskole om at søkeren er innregistrert veterinærstudent, fra hvilket tidspunkt og hvor langt søkeren er kommet i studiet.</article></article><article class="legalArticle" data-lovdata-URL="LTI/forskrift/1985-04-10-838/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søknad fra student fra utenlandsk universitet eller høgskole skal forelegges Norges veterinærhøgskole til uttalelse om søkerens faglige kvalifikasjoner til å utføre vedkommende veterinære tjeneste. Før høgskolen gir slik uttalelse, kan den kreve at søkeren fremstiller seg for en av høgskolen oppnevnt komite til eventuell eksaminasjon/ klinisk prøve.</article></article><article class="legalArticle" data-lovdata-URL="LTI/forskrift/1985-04-10-838/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">På grunnlag av høgskolens uttalelse treffer veterinærdirektøren avgjørelse om søkeren kan gis tillatelse til å utføre slik tjeneste det er søkt om, eventuelt hvilken veterinær tjeneste han tillates å utføre i det aktuelle tidsrom og nærmere vilkår for tillatelsen.</article></article><article class="legalArticle" data-lovdata-URL="LTI/forskrift/1985-04-10-838/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Før praktiserende veterinær, veterinært laboratorium eller offentlig kjøttkontroll tar viderekommen veterinærstudent i tjeneste som assistent, skal vedkommende forvisse seg om at studenten har tillatelse fra fylkesveterinæren/veterinærdirektøren til å utføre vedkommende tjeneste.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Etter avsluttet tjeneste skal vedkommende veterinær, laboratoriestyrer eller liknende som studenten har gjort tjeneste hos, gi tillatelsen påtegning om tjenesteforholdets varighet, hvoretter tillatelsen skal tilbakesendes fylkesveterinæren/veterinærdirektøren.</article></article><article class="legalArticle" data-lovdata-URL="LTI/forskrift/1985-04-10-838/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft straks. Fra samme tid oppheves bestemmelser om adgang for viderekomne veterinærstudenter til å utføre kortere vikar- eller assistenttjeneste hos praktiserende veterinærer, fastsatt av Landbruksdepartementet 1. september 1969.</article></article></main></body></html>