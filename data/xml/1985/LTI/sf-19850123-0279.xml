<!DOCTYPE html><html lang="no"><head><title>Forskrift om skjenking av brennevin.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-1985-01-23-279</dd><dt class="dokid">DokumentID</dt><dd class="dokid">LTI/forskrift/1985-01-23-279</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 3</dd><dt class="dateInForce">I kraft fra</dt><dd class="dateInForce">1985-04-04</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-03-04</dd><dt class="title">Tittel</dt><dd class="title">Forskrift om skjenking av brennevin.</dd><dt class="refid">RefID</dt><dd class="refid">forskrift/1985-01-23-279</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skjenking av brennevin.</li></ul></dd></dl></header><main class="documentBody" data-lovdata-URL="LTI/forskrift/1985-01-23-279" id="dokument"><h1>Forskrift om skjenking av brennevin.</h1><article class="legalP" data-absoluteaddress="/ledd/1/" id="ledd-1">Fastsatt av A/S Vinmonopolet 23. januar 1985 i medhold av Sosialdepartementets forskrifter av 12. november 1974 om A/S Vinmonopolets utøvelse av skjenkerett til brennevin på skjenkesteder med kommunal bevilling m.v., § 14.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">A/S Vinmonopolet innehar bevillingen til å skjenke brennevin. Den ved kontrakt antatte skjenkebestyrer er ansvarlig for at skjenkingen skjer overensstemmende med lov, forskrifter og øvrige bestemmelser som til enhver tid måtte bli fastsatt.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Skjenking av brennevin eller med brennevin blandet drikk, må bare inneholde de mengder brennevin som er oppført i A/S Vinmonopolets skjenkekart. (2 og 4 cl) (se for øvrig Sosialdepartementets forskrifter av 12. november 1974, § 5). Den enkelte gjest skal ha fortært tidligere servert porsjon brennevin før ny porsjon serveres til vedkommendes egen fortæring.</article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">Servering av flasker tillates dog til sluttede selskaper som holdes i eget rom. Den mengde brennevin som serveres på en gang, må stå i rimelig forhold til antall personer som skal fortære drinkene.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Skjenking av brennevin utenfor godkjent barområde skal i prinsippet skje ved servitør.</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Selvbetjening av brennevin er ikke tillatt, dvs. at gjesten seiv forsyner seg uten betjening. (Se dog 2. annet ledd over).</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">For brennevin som skjenkes kan det ikke beregnes andre priser enn de A/S Vinmonopolet har angitt i sin prisliste for skjenkesteder. Tillegg kan beregnes for mineralvann ved servering av longdrinks, og for de ingredienser som inngår i en cocktail. Det kan ikke beregnes tillegg for vann og/eller is.</article><article class="legalP" data-absoluteaddress="/ledd/1/punkt/4/ledd/2/" id="ledd-1-punkt-4-ledd-2">Ved skjenking av brennevin skal det fremlegges prislister (skjenkekart), eller has iøynefallende oppslag med priser på drinker som serveres.</article><article class="legalP" data-absoluteaddress="/ledd/1/punkt/4/ledd/3/" id="ledd-1-punkt-4-ledd-3">Prislisten, skjenkekart/oppslag skal angi priser på 2 el og 4 el bart brennevin på de merker skjenkestedet fører. Tillegg for mineralvann skal fremgå av prislisten. Priser for andre varer kan ikke legges til drinkprisen.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Vinkartet skal ha alkoholfritt alternativ også i halvflasker når sådanne er å få.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Skjenkestedet skal minst føre ett hjemmetappet merke i hver av varegruppene vodka, whisky og druebrennevin.</article></article></li></ul></article></main></body></html>