<!DOCTYPE html><html lang="no"><head><title>Forskrift om endring i forskrift om kjøretøy (kjøretøyforskriftene).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1985-06-25-1418</dd><dt class="dokid">DokumentID</dt><dd class="dokid">LTI/forskrift/1985-06-25-1418</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 14</dd><dt class="dateInForce">I kraft fra</dt><dd class="dateInForce">1985-06-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-12-31-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">1985-08-14</dd><dt class="title">Tittel</dt><dd class="title">Forskrift om endring i forskrift om kjøretøy (kjøretøyforskriftene).</dd><dt class="refid">RefID</dt><dd class="refid">forskrift/1985-06-25-1418</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kjøretøy (kjøretøyforskriftene).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-06-25-1418" id="dokument"><h1>Forskrift om endring i forskrift om kjøretøy (kjøretøyforskriftene).</h1><article class="legalP" data-absoluteaddress="/ledd/1/" id="ledd-1">Fastsatt av Vegdirektoratet 25. juni 1985 med hjemmel i lov av 18. juni 1965 nr. 4 om vegtrafikk § 13, § 14, § 15 og § 16, jf. Samferdselsdepartementets delegeringsvedtak av 24. november 1980,</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-06-25-1418/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I kjøretøyforskriftene av 31. desember 1969 gjøres følgende endringer:</article> <article class="defaultP" margin-top="true">§ 6 nr. 4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">På 2-akslet bil må avstanden fra bakkant av karosseri, lasteplan e.l. til senter av bakaksel ikke overstige 70 % av akselavstanden og må høyst være 4 m.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">På bil med flere enn en bakaksel må avstanden fra bakkant av karosseri, lasteplan e.l. til bakakselkombinasjonens vektsenter ved største akseltrykk/boggitrykk/trippelboggitrykk ikke overstige 70 % av akselavstanden målt til nevnte vektsenter og må høyst være 3,5 m på biler med løftbar aksel bak vektsenteret og høyst 4 m på øvrige biler.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bak dette kan det tillates lasteutstyr, hengsler, låser m.v. hvor dette utstyret ligger innenfor en likesidet trekant med karosseriets/ lasteplanets bakre begrensning som grunnlinje, men dog slik at karosseriet eller utstyret må tilfredsstille bestemmelsene i nr. 2.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved beregning av akselavstand og overheng skal det ikke tas hensyn til styrbare aksler. Har bilen flere styrbare foraksler, måles akselavstanden fra den forreste akselen.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Bestemmelsene i dette nr. gjelder ikke for buss eller for renovasjonsbil med komprimeringsaggregat</article> <article class="defaultP" margin-top="true">§ 145 nr. 1) viii nytt annet punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">§ 6 nr. 4 for så vidt gjelder at akselavstand og overheng skal regnes fra bakakselkombinasjonens vektsenter og at maksimal overheng skal være 3,5 m på biler som har løftbar aksel bak vektsenteret, skal gjelde for biler som registreres i Norge 1. januar 1986 eller senere.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-06-25-1418/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>