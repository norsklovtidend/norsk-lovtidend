<!DOCTYPE html><html lang="no"><head><title>Forskrift om kapitalkrav for norske og utenlandske skadeforsikringsselskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1985-06-07-1020</dd><dt class="dokid">DokumentID</dt><dd class="dokid">LTI/forskrift/1985-06-07-1020</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 10</dd><dt class="dateInForce">I kraft fra</dt><dd class="dateInForce">1985-07-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1938-06-18-12</li><li>lov/1911-07-29-1/§1</li><li>lov/1911-07-29-1/§2</li><li>lov/1985-03-01-7</li></ul></dd><dt class="dateOfPublication">Kunngjort</dt><dd class="dateOfPublication">1985-06-24</dd><dt class="title">Tittel</dt><dd class="title">Forskrift om kapitalkrav for norske og utenlandske skadeforsikringsselskaper.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 7. juni 1985. Fremmet av Sosialdepartementet.</dd><dt class="refid">RefID</dt><dd class="refid">forskrift/1985-06-07-1020</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kapitalkrav for norske og utenlandske skadeforsikringsselskaper.</li></ul></dd></dl></header><main class="documentBody" data-lovdata-URL="LTI/forskrift/1985-06-07-1020" id="dokument"><h1>Forskrift om kapitalkrav for norske og utenlandske skadeforsikringsselskaper.</h1><article class="legalP" data-absoluteaddress="/ledd/1/" id="ledd-1">I medhold av lov av 18. juni 1938 nr. 12 om tillegg til lov om forsikringsselskaper av 29. juli 1911 § 1 sjette ledd og § 2 femte ledd, jf. endringslov av 1. mars 1985 nr. 7, bestemmes:</article><article class="legalP" data-absoluteaddress="/ledd/2/" id="ledd-2">Norsk skadeforsikringsselskap skal ha en egenkapital som til enhver tid utgjør minst 6, 5 prosent av selskapets samlede passiva med fradrag av egenkapitalen og et beløp svarende til selskapets kassebeholdning, tilgodehavende i Norges Bank og på postgiro, beholdning av statskasseveksler og stats- og statsgaranterte obligasjoner samt utlån som er garantert av staten eller av statsinstitusjoner som departementet i denne sammenheng likestiller med staten.</article><article class="legalP" data-absoluteaddress="/ledd/3/" id="ledd-3">Som egenkapital regnes innbetalt garantifond, aksjekapital og andre fond og avsetninger som fremgår av årsregnskapet, unntatt skatteavsetninger og forsikringstekniske avsetninger, herunder sikkerhetsavsetninger og avsetninger til skadeforsikringsselskapenes garantiordning. Garantifondet i gjensidige selskaper kan bestå av ansvarlig lånekapital godkjent av Forsikringsrådet.</article><article class="legalP" data-absoluteaddress="/ledd/4/" id="ledd-4">Minimumskapitalen skal være n.kr. 15 mill. pr. 31. desember 1984, som indeksreguleres med konsumprisindeks pr. 31. desember hvert år, første gang 31. desember 1985.</article><article class="legalP" data-absoluteaddress="/ledd/5/" id="ledd-5">Utenlandske skadeforsikringsselskap som arbeider på det norske marked gjennom generalagent, skal ha en minimumskapital deponert i Norges Bank på n.kr 15. mill. pr. 31. desember 1984. Beløpet reguleres med konsumprisindeksen pr. 31. desember hvert år, første gang 31. desember 1985.</article></main></body></html>