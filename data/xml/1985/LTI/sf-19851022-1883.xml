<!DOCTYPE html><html lang="no"><head><title>Forskrift om godtgjørelse av utgifter til tolke- og ledsagerhjelp for døvblinde.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1985-10-22-1883</dd><dt class="dokid">DokumentID</dt><dd class="dokid">LTI/forskrift/1985-10-22-1883</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 19</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§5-3</li><li>lov/1966-06-17-12/§5-8</li><li>lov/1966-06-17-12/§14-5</li></ul></dd><dt class="dateOfPublication">Kunngjort</dt><dd class="dateOfPublication">1985-11-21</dd><dt class="title">Tittel</dt><dd class="title">Forskrift om godtgjørelse av utgifter til tolke- og ledsagerhjelp for døvblinde.</dd><dt class="refid">RefID</dt><dd class="refid">forskrift/1985-10-22-1883</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godtgjørelse av utgifter til tolke- og ledsagerhjelp for døvblinde.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-10-22-1883" id="dokument"><h1>Forskrift om godtgjørelse av utgifter til tolke- og ledsagerhjelp for døvblinde.</h1><article class="legalP" data-absoluteaddress="/ledd/1/" id="ledd-1">I medhold av lov av 17. juni 1966 nr. 12 om folketrygd § 5-3 siste ledd, § 5-8 siste ledd og § 14-5 nr. 2, har Sosialdepartementet 22. oktober 1985 fastsatt slike forskrifter om godtgjørelse av utgifter til tolke- og ledsagerhjelp for døvblinde:</article><article class="legalArticle" data-lovdata-URL="LTI/forskrift/1985-10-22-1883/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Til en person som er døvblind, kan det gis godtgjørelse av utgifter til tolke- og ledsagerhjelp etter disse forskrifter.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">En døvblind er en person med en alvorlig grad av kombinert syns- og hørselshemning, slik at evnen til å ferdes ute og evnen til å kommunisere med andre på egen hånd eller ved hjelp av egnet teknisk hjelpemiddel er vesentlig innskrenket.</article></article><article class="legalArticle" data-lovdata-URL="LTI/forskrift/1985-10-22-1883/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En døvblind som har behov for tolke- og ledsagerhjelp til dagliglivets gjøremål, kan søke trygdekontoret om adgang til å bruke tolk for trygdens regning. Når trygdekontorets tilsagn foreligger, kan det ytes godtgjørelse av utgifter til inntil 200 timer pr. kalenderår for slik hjelp så lenge den trygdede fyller vilkårene i § 1.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Selv om forhåndstilsagn ikke er innhentet, kan det likevel ytes godtgjørelse dersom det er på det rene at trygdekontoret ville ha gitt tilsagn om spørsmålet hadde blitt forelagt på forhånd.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Krav om stønad til tolke- og ledsagerhjelp settes fram på eget skjema, utarbeidet av Rikstrygdeverket.</article></article><article class="legalArticle" data-lovdata-URL="LTI/forskrift/1985-10-22-1883/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utgifter til tolke- og ledsagerhjelp i forbindelse med kvalifiserende yrkesmessig attføring kan dekkes i den utstrekning slik hjelp er nødvendig for at den trygdede skal kunne gjennomføre attføringstiltaket.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Bestemmelsen i første ledd gjelder tilsvarende når en trygdet får stønad til opplæring og/eller trening med sikte på bedring av den alminnelige funksjonsevne, jf. lov om folketrygd § 5-8.</article></article><article class="legalArticle" data-lovdata-URL="LTI/forskrift/1985-10-22-1883/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Til en trygdet som er i arbeid og som tar etterutdanning i form av kurs e.l. kan det ytes godtgjørelse av utgifter til inntil 30 timer pr. år. Det er et vilkår at det gjelder etterutdanning som er vanlig for arbeidstakere i slik stilling, og at etterutdanningen er anbefalt av arbeidsgiveren. Regningen fra tolken for døvblinde skal attesteres av arbeidsgiveren.</article></article><article class="legalArticle" data-lovdata-URL="LTI/forskrift/1985-10-22-1883/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Godtgjørelse etter §§ 3 og 4 kommer i tillegg til eventuell godtgjørelse etter § 2.</article></article><article class="legalArticle" data-lovdata-URL="LTI/forskrift/1985-10-22-1883/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Godtgjørelse for tolke- og ledsagerhjelp er 125 % av taksten pr. halve time for døvetolking, jfr. § 6 nr. 1 forskrifter om godtgjørelse av utgifter til tolkehjelp for døve, fastsatt av Sosialdepartementet med hjemmel i lov av 17. juni 1966 om folketrygd §§ 5-3 siste ledd, 5-8 siste ledd og 14-5 nr. 2.</article><article class="legalP" data-absoluteaddress="/paragraf/6/punkt/1/ledd/2/" id="paragraf-6-punkt-1-ledd-2">Ved beregning av godtgjørelsen skal anvendt tid rundes av til nærmeste halve time.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Under nødvendig reise før og etter oppdrag ytes reisetillegg. Reisetillegget utgjør 1/2 av taksten i nr. 1. Ved beregning av reisetider skal anvendt tid rundes av til nærmeste halve time. For reisetid som sammen med antall arbeidstimer x 2 overstiger 8 timer pr. dag, ytes reisetillegg med 1/4 av ordinær sats. Reisetillegg ytes likevel ikke for reisetid mellom kl. 2200 og kl. 0600 når tolken har krav på losjigodtgjørelse eller nytter soveplass, jf. nr. 3.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">3.</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">Tolkens utgifter til skyss, kost og losji dekkes i samsvar med satsene i «Regulativ for reiser innenlands for Statens regning».</article></article></li></ul></article><article class="legalArticle" data-lovdata-URL="LTI/forskrift/1985-10-22-1883/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Trygdens godtgjørelse betales direkte til tolken.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Tolken plikter å utstede spesifisert regning på særskilt blankett fastsatt av Rikstrygdeverket.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Regningen sendes trygdekontoret snarest, og senest en måned etter at tolkeoppdraget er avsluttet. Ved tolkeoppdrag av lengre varighet, f.eks. i forbindelse med opplæring, skal regning innleveres en gang pr. måned.</article></article><article class="legalArticle" data-lovdata-URL="LTI/forskrift/1985-10-22-1883/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Godtgjørelse ytes bare dersom tolke- og ledsagertjenesten er utført av en person som er godkjent av Kirke- og undervisningsdepartementet som tolk for døvblinde.</article></article><article class="legalArticle" data-lovdata-URL="LTI/forskrift/1985-10-22-1883/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det ytes ikke godtgjørelse etter disse forskrifter dersom utgiftene til tolke- og ledsagerhjelp dekkes av det offentlige tetter andre lover.</article></article><article class="legalArticle" data-lovdata-URL="LTI/forskrift/1985-10-22-1883/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft 1. januar 1986.</article></article></main></body></html>