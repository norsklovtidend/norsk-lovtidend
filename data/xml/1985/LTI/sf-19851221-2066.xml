<!DOCTYPE html><html lang="no"><head><title>Forskrift om regulering av fisket etter norsk vårgytende sild i 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1985-12-21-2066</dd><dt class="dokid">DokumentID</dt><dd class="dokid">LTI/forskrift/1985-12-21-2066</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 27</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§6</li><li>lov/1983-06-03-40/§11</li><li>lov/1972-06-16-57/§6</li><li>lov/1972-06-16-57/§8</li></ul></dd><dt class="dateOfPublication">Kunngjort</dt><dd class="dateOfPublication">1985-01-16</dd><dt class="title">Tittel</dt><dd class="title">Forskrift om regulering av fisket etter norsk vårgytende sild i 1985.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. av 21. desember 1984 med hjemmel i § 4, § 5, § 6 og § 11 i lov om saltvannsfiske m.v. av 3. juni 1983 nr. 40 og § 6 og § 8 i lov av 16. juni 1972 nr. 57 om regulering av deltakelsen i fisket. Fremmet av Fiskeridepartementet.</dd><dt class="refid">RefID</dt><dd class="refid">forskrift/1985-12-21-2066</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter norsk vårgytende sild i 1985.<ul class="tocSubUl"><li>I Generelle bestemmelser<ul class="tocSubUl"><li>§ 1. Fiske, ilandføring og omsetning.</li><li>§ 2. Oppmaling.</li><li>§ 3. Minstemål.</li></ul></li><li>II Kystfiske.<ul class="tocSubUl"><li>§ 4. Notfartøy. Gruppekvote m.v.</li><li>§ 5. Kystfiskefartøy.</li><li>§ 6. Agnfisket</li><li>§ 7. Fritidsfisket</li></ul></li><li>III Fiske med ringnot.<ul class="tocSubUl"><li>§ 8. Gruppekvote m.v.</li><li>§ 9. Påmelding.</li></ul></li><li>IV Fiske med trål.<ul class="tocSubUl"><li>§ 10. Gruppekvote m.v.</li><li>§ 11. Påmelding.</li></ul></li><li>V Forskjellige bestemmelser.<ul class="tocSubUl"><li>§ 12. Bifangst</li><li>§ 13. Åpningstider og fiskeperioder.</li><li>§ 14. Begrensning i deltakelsen.</li><li>§ 15. Dumping og neddreping.</li><li>§ 16. Gjennomføring og kontroll.</li><li>§ 17. Straff.</li><li>§ 18. Bemyndigelse.</li><li>§ 19. Ikrafttredelse.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-21-2066" id="dokument"><h1>Forskrift om regulering av fisket etter norsk vårgytende sild i 1985.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-12-21-2066/KAPITTEL_1" data-partID="k1"><h2>I Generelle bestemmelser</h2><article class="legalArticle" data-lovdata-URL="LTI/forskrift/1985-12-21-2066/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Fiske, ilandføring og omsetning.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt å fiske, ilandføre og omsette norsk vårgytende sild nord for Klovningen (61° 56' n.br.) i 1985.</article></article><article class="legalArticle" data-lovdata-URL="LTI/forskrift/1985-12-21-2066/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Oppmaling.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det er forbudt å levere sild til oppmaling og til for.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Fiskeridirektøren kan etter søknad fra vedkommende salgslag i spesielle tilfelle gi dispensasjon fra forbudet i første ledd,</article></article><article class="legalArticle" data-lovdata-URL="LTI/forskrift/1985-12-21-2066/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Minstemål.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det er forbudt å låssette, oppta av sjøen eller ilandbringe sild under 25 cm.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Uten hinder av bestemmelsen i første ledd kan sildefangster bestå av inntil 25 % i vekt av sild under 25 cm.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-12-21-2066/KAPITTEL_2" data-partID="k2"><h2>II Kystfiske.</h2><article class="legalArticle" data-lovdata-URL="LTI/forskrift/1985-12-21-2066/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Notfartøy. Gruppekvote m.v.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Uten hensyn til forbudet i § 1 kan notfartøy under 110 fot (33,6 m) 1.1, som ikke har ringnottillatelse fiske inntil 338.000 hl norsk vårgytende sild i 1985.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Fiskeridepartementet kan gi nærmere bestemmelser om vilkårene for deltakelsen samt fordeling av kvoten på de deltakende fartøy.</article></article><article class="legalArticle" data-lovdata-URL="LTI/forskrift/1985-12-21-2066/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kystfiskefartøy.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Uten hensyn til forbudet i § 1 kan kystfiskefartøy som ikke har kystnot-, ringnot- eller industritråltillatelse delta i fiske etter norsk vårgytende sild i 1985.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Fiskeridepartementet kan gi nærmere bestemmelser om vilkårene for deltakelse og fastsette maksimalt fangstkvantum for de enkelte deltakende fartøy, samt gi bestemmelser om redskapsbruk.</article></article><article class="legalArticle" data-lovdata-URL="LTI/forskrift/1985-12-21-2066/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Agnfisket</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Uten hensyn til forbudet i § 1 kan Fiskeridirektøren gi adgang til å fiske innenfor grunnlinjene med faststående garn til eget forbruk av agn.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Adgangen kan begrenses til bestemte områder, bestemte tidsrom og et bestemt antall garn pr. båt.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Omsetning av sild fisket i medhold av denne paragraf er forbudt.</article></article><article class="legalArticle" data-lovdata-URL="LTI/forskrift/1985-12-21-2066/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fritidsfisket</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Uten hensyn til forbudet i § 1 kan det drives fiske med håndsnøre (hekling) til eget forbruk. Videre kan det drives fiske til eget forbruk med ett garn på inntil 30 meter regnet pr. husstand.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Omsetning av sild fisket i medhold av denne paragraf er forbudt.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1985-12-21-2066/KAPITTEL_3" data-partID="k3"><h2>III Fiske med ringnot.</h2><article class="legalArticle" data-lovdata-URL="LTI/forskrift/1985-12-21-2066/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Gruppekvote m.v.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten hensyn til forbudet i § 1 kan fartøy med ringnottillatelse, jf. forskrifter av 2. mars 1979 om adgang til å delta i fisket med ringnot, fiske inntil 156.000 hl norsk vårgytende sild i 1985.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Fiskeridirektøren fordeler kvoten på grunnlag av antall påmeldte fartøy.</article></article><article class="legalArticle" data-lovdata-URL="LTI/forskrift/1985-12-21-2066/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Påmelding.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ingen kan delta i fisket uten å være påmeldt til vedkommende salgslag.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1985-12-21-2066/KAPITTEL_4" data-partID="k4"><h2>IV Fiske med trål.</h2><article class="legalArticle" data-lovdata-URL="LTI/forskrift/1985-12-21-2066/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Gruppekvote m.v.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Uten hensyn til forbudet i § 1 kan fartøyer med industritråltillatelse, jfr. § 2 pkt. 3 i forskrifter av 28. april 1978 om tildeling av tillatelse til å drive fiske med trål, fiske inntil 26.000 hl norsk vårgytende sild i 1985.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Fiskeridirektøren fordeler kvoten på grunnlag av antall påmeldte fartøyer.</article></article><article class="legalArticle" data-lovdata-URL="LTI/forskrift/1985-12-21-2066/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Påmelding.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Ingen kan delta i fisket uten å være påmeldt til vedkommende salgslag.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1985-12-21-2066/KAPITTEL_5" data-partID="k5"><h2>V Forskjellige bestemmelser.</h2><article class="legalArticle" data-lovdata-URL="LTI/forskrift/1985-12-21-2066/§12" data-name="§12" data-partID="§12" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bifangst</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Fiskeridirektøren kan fastsette hvilken bifangst av sild som kan tas i forbindelse med andre fiskerier, og gi tillatelse på nærmere vilkår for omsetning av sild som bifangst.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Uten hinder av forbudet i § 1 kan det i forbindelse med brislingfisket tas inntil 50 % sild som bifangst regnet etter rommål.</article></article><article class="legalArticle" data-lovdata-URL="LTI/forskrift/1985-12-21-2066/§13" data-name="§13" data-partID="§13" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Åpningstider og fiskeperioder.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Fiskeridirektøren kan fastsette forskjellige åpningstider og tidsrom for fiske etter sild for de forskjellige fartøy og redskapsgrupper.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Fiskeridirektøren kan avgrense fisket til bestemte områder og stoppe fisket når den enkelte gruppekvote er beregnet oppfisket.</article><article class="legalP" data-absoluteaddress="/kapittel/5/paragraf/2/ledd/3/" id="kapittel-5-paragraf-2-ledd-3">Fiskeridirektøren kan fastsette forbud mot fiske etter sild i nærmere avgrensede områder.</article></article><article class="legalArticle" data-lovdata-URL="LTI/forskrift/1985-12-21-2066/§14" data-name="§14" data-partID="§14" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Begrensning i deltakelsen.</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Ingen kan fiske og levere mer enn en kvote eller overskride fastsatt kvote. Hvert fartøy kan bare fiske og levere en kvote.</article></article><article class="legalArticle" data-lovdata-URL="LTI/forskrift/1985-12-21-2066/§15" data-name="§15" data-partID="§15" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dumping og neddreping.</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Det er forbudt å kaste ut fangst eller avfall fra fangst.</article><article class="legalP" data-absoluteaddress="/kapittel/5/paragraf/4/ledd/2/" id="kapittel-5-paragraf-4-ledd-2">Er sild forsettlig eller uaktsomt dumpet, eller er det på andre måter forårsaket neddreping av sild, kan Fiskeridirektøren ved overskridelse av kvote foreta en forholdsmessig avkorting av kvoten, eller trekke tillatelsen tilbake.</article><article class="legalP" data-absoluteaddress="/kapittel/5/paragraf/4/ledd/3/" id="kapittel-5-paragraf-4-ledd-3">Fiskeridirektøren kan i særlige tilfeller gjøre unntak fra forbudet i første ledd.</article></article><article class="legalArticle" data-lovdata-URL="LTI/forskrift/1985-12-21-2066/§16" data-name="§16" data-partID="§16" data-absoluteaddress="/kapittel/5/paragraf/5/" id="kapittel-5-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Gjennomføring og kontroll.</span></h3><article class="legalP" data-absoluteaddress="/kapittel/5/paragraf/5/ledd/1/" id="kapittel-5-paragraf-5-ledd-1">Fiskeridirektøren kan gi forskrifter om gjennomføring og kontroll med denne forskrift, herunder regler om låssetting, prøvetaking og kontroll av fangstene ved ilandføring.</article></article><article class="legalArticle" data-lovdata-URL="LTI/forskrift/1985-12-21-2066/§17" data-name="§17" data-partID="§17" data-absoluteaddress="/kapittel/5/paragraf/6/" id="kapittel-5-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Straff.</span></h3><article class="legalP" data-absoluteaddress="/kapittel/5/paragraf/6/ledd/1/" id="kapittel-5-paragraf-6-ledd-1">Forsettlig eller uaktsom overtredelse av denne forskrift eller bestemmelser gitt i medhold av denne forskrift, straffes i henhold til § 53 i lov om saltvannsfiske m.v. av 3. juni 1983 og § 11 i lov av 16. juni 1972 om regulering av deltagelsen i fisket.</article><article class="legalP" data-absoluteaddress="/kapittel/5/paragraf/6/ledd/2/" id="kapittel-5-paragraf-6-ledd-2">På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/1985-12-21-2066/§18" data-name="§18" data-partID="§18" data-absoluteaddress="/kapittel/5/paragraf/7/" id="kapittel-5-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Bemyndigelse.</span></h3><article class="legalP" data-absoluteaddress="/kapittel/5/paragraf/7/ledd/1/" id="kapittel-5-paragraf-7-ledd-1">Fiskeridepartementet kan endre denne forskriften.</article></article><article class="legalArticle" data-lovdata-URL="LTI/forskrift/1985-12-21-2066/§19" data-name="§19" data-partID="§19" data-absoluteaddress="/kapittel/5/paragraf/8/" id="kapittel-5-paragraf-8"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse.</span></h3><article class="legalP" data-absoluteaddress="/kapittel/5/paragraf/8/ledd/1/" id="kapittel-5-paragraf-8-ledd-1">Denne forskrift trer i kraft 1. januar 1985 og gjelder til og med 31. desember 1985.</article></article></section></main></body></html>