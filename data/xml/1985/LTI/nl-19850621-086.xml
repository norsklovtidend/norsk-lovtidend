<!DOCTYPE html><html lang="no"><head><title>Lov om endringer i I) lov 13. juni 1980 nr. 36 om kringkasting, II) lov 12. mai 1961 nr. 2 om opphavsrett til åndsverk m.v. III) lov 17. juni 1960 nr. 1 om rett til fotografi.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">LOV-1985-06-21-86</dd><dt class="dokid">DokumentID</dt><dd class="dokid">LTI/lov/1985-06-21-86</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 12</dd><dt class="dateInForce">I kraft fra</dt><dd class="dateInForce">1985-08-19</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-36</li><li>lov/1961-05-12-2</li><li>lov/1960-06-17-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-07-19</dd><dt class="titleShort">Korttittel</dt><dd class="titleShort">Endringslov til kringkastingsloven mv.</dd><dt class="title">Tittel</dt><dd class="title">Lov om endringer i I) lov 13. juni 1980 nr. 36 om kringkasting, II) lov 12. mai 1961 nr. 2 om opphavsrett til åndsverk m.v. III) lov 17. juni 1960 nr. 1 om rett til fotografi.</dd><dt class="miscInformation">Annet om dokumentet</dt><dd class="miscInformation">Ot.prp.nr.80 (1984–1985), Innst.O.nr.107 (1984–1985) og Besl.O.nr.113 (1984–1985). Odels- og Lagtingsvedtak hhv. 10. og 14. juni 1985. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">lov/1985-06-21-86</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i I) lov 13. juni 1980 nr. 36 om kringkasting, II) lov 12. mai 1961 nr. 2 om opphavsrett til åndsverk m.v. III) lov 17. juni 1960 nr. 1 om rett til fotografi.<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/1985-06-21-86" id="dokument"><h1>Lov om endringer i I) lov 13. juni 1980 nr. 36 om kringkasting, II) lov 12. mai 1961 nr. 2 om opphavsrett til åndsverk m.v. III) lov 17. juni 1960 nr. 1 om rett til fotografi.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-06-21-86/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 13. juni 1980 nr. 36 om kringkasting gjøres følgende endring:</article> <article class="defaultP" margin-top="true">§ 1 nr. 3 annen setning (ny) skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Dersom lovlig utenlandsk kringkasting som kan mottas i Norge, blir transportert ved radiobølge, tråd eller satellitt for samtidig og uendret videresending, omfattes videresendingen ikke av eneretten.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-06-21-86/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 12. mai 1961 nr. 2 om opphavsrett til åndsverk m.v. gjøres følgende endringer:</article> <article class="defaultP" margin-top="true">§ 20 a (ny) skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Verk som lovlig inngår i kringkastingssending, kan ved samtidig og uendret videresending gjøres tilgjengelig for allmenheten når den som forestår videresendingen, har inngått avtale med en felles organisasjon som er godkjent av departementet og som representerer en vesentlig del av norske opphavsmenn og rettighetshavere til verk og prestasjoner av den art som inngår i kringkastingssendinger, jf. denne lov § 42 tredje ledd og fotografiloven § 8 siste ledd. Dersom forhandlinger om avtale nektes eller avtale ikke er inngått innen seks måneder etter at forhandlinger er innledet, kan hver av partene kreve at tillatelse til og vilkår for videresending fastsettes på bindende måte av en nemnd etter bestemmelsene i denne lov § 51 annet ledd.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Videresending av verk som opprinnelig kringkastes ved tråd, omfattes ikke av denne bestemmelsen.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Retten til slik videresending omfatter bare verk av samme art som dem avtalen eller nemndas vedtak gjelder. Bestemmelser om vederlag og øvrige vilkår som er fastsatt i avtale eller av nemnda, er bindende også for rettighetshavere som ikke er tilknyttet den felles organisasjon.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Krav om vederlag for videresendingen kan bare rettes til den felles organisasjon. Den enkelte rettighetshavers rett til å få del i midler som er utbetalt etter første ledd, skal ikke være avhengig av medlemskap i organisasjonen.</article> <article class="defaultP" margin-top="true">§ 42 tredje ledd skal lyde:</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Bestemmelsene i §§ 11 første ledd, 13 første ledd, 16 siste ledd, 18, 19 og 20 første ledd, 20 a, 27, 28 og 29 gjelder tilsvarende.</article> <article class="defaultP" margin-top="true">§ 45 siste ledd utgår.</article> <article class="defaultP" margin-top="true">§ 45 a (ny) skal lyde:</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">En kringkastingssending eller deler derav må ikke uten kringkastingsforetakets samtykke<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/7/punkt/1/" id="kapittel-2-ledd-7-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/7/punkt/1/ledd/1/" id="kapittel-2-ledd-7-punkt-1-ledd-1">opptas på innretning som kan gjengi den,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/ledd/7/punkt/2/" id="kapittel-2-ledd-7-punkt-2"><span class="data-originalId">b)</span><article class="legalP" data-absoluteaddress="/kapittel/2/ledd/7/punkt/2/ledd/1/" id="kapittel-2-ledd-7-punkt-2-ledd-1">utsendes trådløst eller videresendes til allmenheten ved tråd eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/ledd/7/punkt/3/" id="kapittel-2-ledd-7-punkt-3"><span class="data-originalId">c)</span><article class="legalP" data-absoluteaddress="/kapittel/2/ledd/7/punkt/3/ledd/1/" id="kapittel-2-ledd-7-punkt-3-ledd-1">på annen måte i ervervsøyemed gjøres tilgjengelig for allmenheten.</article></article></li></ul></article><article class="legalP" data-absoluteaddress="/kapittel/2/ledd/8/" id="kapittel-2-ledd-8">Er en utsendelse tatt opp på innretning som nevnt i første ledd, må den ikke uten kringkastingsforetakets samtykke overføres til en annen innretning før 25 år er gått etter utløpet av det år da opptaket fant sted.</article><article class="legalP" data-absoluteaddress="/kapittel/2/ledd/9/" id="kapittel-2-ledd-9">Kringkastingssending kan på vilkår som fastsettes av Kongen, overføres direkte innen en bedrift eller annen virksomhet gjennom radio- eller fjernsynsmottaker.</article><article class="legalP" data-absoluteaddress="/kapittel/2/ledd/10/" id="kapittel-2-ledd-10">Dersom forhandlinger om tillatelse til samtidig og uendret videresending til allmenheten ved tråd nektes eller avtale ikke er inngått innen seks måneder etter at forhandlinger er innledet, kan hver av partene kreve at tillatelse til og vilkårene for videresending fastsettes av en nemnd etter bestemmelsene i denne lov § 51 annet ledd.</article><article class="legalP" data-absoluteaddress="/kapittel/2/ledd/11/" id="kapittel-2-ledd-11">Bestemmelsene i §§ 11, 13 første ledd, 16 siste ledd, 18 første ledd, 19 og 20 første ledd gis tilsvarende anvendelse.</article> <article class="defaultP" margin-top="true">§ 51 annet ledd (nytt) skal lyde:</article><article class="legalP" data-absoluteaddress="/kapittel/2/ledd/12/" id="kapittel-2-ledd-12">Kongen fastsetter regler om oppnevnelse av nemnd som nevnt i denne lov § 20 a første ledd og § 45 a fjerde ledd og saksbehandlingsregler for nemnda.</article> <article class="defaultP" margin-top="true">§ 54 første ledd skal lyde:</article><article class="legalP" data-absoluteaddress="/kapittel/2/ledd/13/" id="kapittel-2-ledd-13">Med bøter eller fengsel inntil tre måneder straffes den som forsettlig eller uaktsomt overtrer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/13/punkt/1/" id="kapittel-2-ledd-13-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/13/punkt/1/ledd/1/" id="kapittel-2-ledd-13-punkt-1-ledd-1">bestemmelser gitt til vern for opphavsretten i 1. og 2. kapittel, forskrifter utferdiget etter § 28 annet ledd eller forbud nedlagt etter § 48.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/ledd/13/punkt/2/" id="kapittel-2-ledd-13-punkt-2"><span class="data-originalId">b)</span><article class="legalP" data-absoluteaddress="/kapittel/2/ledd/13/punkt/2/ledd/1/" id="kapittel-2-ledd-13-punkt-2-ledd-1">bestemmelser gitt i 5. kapittel, §§ 46, 47 eller 48, siste ledd.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1985-06-21-86/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 17. juni 1960 nr. 1 om rett til fotografi gjøres følgende endringer:</article> <article class="defaultP" margin-top="true">§ 8 fjerde leden (ny) skal lyda:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Fotografisk bilete som lovleg går inn i biletkringkastingsprogram, kan ved samtidig og uendra vidaresending av programmet gjerast tilgjengeleg for ålmenta. I dei høva vidaresendinga ikkje er vederlagsfri etter reglane elles i denne lova, vert vederlaget for vidaresendinga fastsett etter forhandlingar og kan utbetalast samla til ein felles organisasjon som nemnt i åndsverklova § 20 a. Reglane i åndsverklova § 20 a tredje leden gjeld tilsvarande. Tvist om vederlaget kan etter krav frå ein part avgjerast på bindande måte av ei nemnd etter reglane i åndsverklova § 51 andre leden.</article> <article class="defaultP" margin-top="true">§ 14 skal lyda:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Vederlag etter § 8 første og andre leden og etter § 9 kan kvar av partane krevja fastsett av departementet.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1985-06-21-86/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Loven trer i kraft fra den tid Kongen bestemmer.</article></section></main></body></html>