<!DOCTYPE html><html lang="no"><head><title>Forskrift om regulering av fangst av vågekval i 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1985-03-27-690</dd><dt class="dokid">DokumentID</dt><dd class="dokid">LTI/forskrift/1985-03-27-690</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 6</dd><dt class="dateInForce">I kraft fra</dt><dd class="dateInForce">1985-03-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§5a</li><li>lov/1983-06-03-40/§24</li></ul></dd><dt class="dateOfPublication">Kunngjort</dt><dd class="dateOfPublication">1985-04-22</dd><dt class="title">Tittel</dt><dd class="title">Forskrift om regulering av fangst av vågekval i 1985.</dd><dt class="refid">RefID</dt><dd class="refid">forskrift/1985-03-27-690</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fangst av vågekval i 1985.<ul class="tocSubUl"><li>§ 1. Tillatelse til å fange kval.</li><li>§ 2. Totalkvoter.</li><li>§ 3. Vilkårene for tillatelse til kvalfangst.</li><li>§ 4. Kvotene for de enkelte fartøy</li><li>§ 5. Særbestemmelser for Øst- og Vest-Grønland.</li><li>§ 6. Fangsttider, stopp av fangst, utseilingstider og ankomsttider.</li><li>§ 7. Gjennomføring og kontroll.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-03-27-690" id="dokument"><h1>Forskrift om regulering av fangst av vågekval i 1985.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 27. mars 1985 i medhold av § 4, § 5, § 5a og § 24 i lov av 3. juni 1983 nr. 40 om saltvannsfiske fastsatt følgende forskrift:</article><article class="legalArticle" data-lovdata-URL="LTI/forskrift/1985-03-27-690/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tillatelse til å fange kval.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ingen kan drive fangst av kval i 1985 uten tillatelse av Fiskeridirektøren.</article></article><article class="legalArticle" data-lovdata-URL="LTI/forskrift/1985-03-27-690/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det kan fanges 635 vågekval langs norskekysten i norsk økonomisk sone, i fiskevernsonen ved Svalbard og i sovjetisk sone.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren fastsetter kvotene for Øst- og Vest-Grønland.</article></article><article class="legalArticle" data-lovdata-URL="LTI/forskrift/1985-03-27-690/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkårene for tillatelse til kvalfangst.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tillatelsen kan gis til bestemt person eller selskap og bestemt fiskeriregistrert fartøy. Ny tillatelse må innhentes dersom annet fartøy ønskes nyttet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For å få tillatelse må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Vedkommende søker må ha deltatt i småkvalfangsten i minst 3 sesonger i løpet av de siste 5 år og må stå oppført på blad B i Fiskermanntallet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Søkeren må være eier eller medeier i fartøyet som skal nyttes.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Søkeren må ikke være medeier i annet fartøy som skal nyttes til kvalfangsten.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Søkeren må hatt en fangst i 1981, 1982, 1983 og 1984 på minst 3 kvaler gjennomsnittlig pr. år.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">Søkeren må ikke være innehaver av reketråltillatelse for fartøy eller bli tildelt slik tillatelse i 1985.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">Søkeren må ikke ha mottatt omstillingstilskott i henhold til Fiskeridepartementets forskrift av 16. mai 1984 nr. 1075 om omstillingstilskott for kvalfangstflåten.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/3/ledd/2/punkt/7/" id="paragraf-3-ledd-2-punkt-7"><span class="data-originalId">g)</span><article class="legalP" data-absoluteaddress="/paragraf/3/ledd/2/punkt/7/ledd/1/" id="paragraf-3-ledd-2-punkt-7-ledd-1">Søkeren eller den som er ansvarlig for håndtering og bruk av harpun må ha deltatt i kurs i oppbevaring og bruk av sprenggranat.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved avgjørelser om tillatelse skal gis, kan det legges vekt på fartøyets og mannskapets avhengighet av å drive kvalfangst og de faglige og tekniske forutsetninger for slik fangst.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Tillatelse kan nektes når fartøyets eier eller fører har overtrådt forskriftene for fangst av kval i tidligere sesonger. Tillatelse gitt for fangstsesongen 1985 kan trekkes tilbake etter nærmere forskrift som Fiskeridirektøren fastsetter, jf. § 7 i denne forskrift.</article></article><article class="legalArticle" data-lovdata-URL="LTI/forskrift/1985-03-27-690/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvotene for de enkelte fartøy</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren fastsetter kvoten for det enkelte fartøy.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kvoten for det enkelte fartøy beregnes ved at totalkvoten for 1985 fordeles på de enkelte deltagere i forhold til deres største leverte kvantum kjøtt til konsum gjennom salgslagene i 2 av årene 1981,1982 og 1983.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For fartøy som fangster i områdene beskrevet i § 6 punkt 1 – 3 er minste kvote 5 dyr og største kvote 21 dyr.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Fiskeridirektøren kan gjøre unntak fra annet ledd.</article></article><article class="legalArticle" data-lovdata-URL="LTI/forskrift/1985-03-27-690/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særbestemmelser for Øst- og Vest-Grønland.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartøy som deltar i fangsten ved norskekysten eller i Barentshavet vil ikke kunne delta i fangsten ved Øst- eller Vest-Grønland. Fartøy som deltar i fangsten ved Øst- eller Vest-Grønland vil ikke uten særskilt tillatelse kunne drive kvalfangst i andre områder.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Dersom det ved Grønland blir påmeldt flere fartøy enn kvotegrunnlaget gir rom for, kan Fiskeridirektøren avgjøre deltakelsen ved loddtrekning.</article></article><article class="legalArticle" data-lovdata-URL="LTI/forskrift/1985-03-27-690/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fangsttider, stopp av fangst, utseilingstider og ankomsttider.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fangsttidene for de enkelte områder er:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">I norske økonomiske sone sør for 69° fra 21. mai kl. 0000 til 1. august kl. 2400.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">I norsk økonomisk sone nord for 69° N og i sovjetisk sone fra 28. mai kl. 0000 til 1. august kl. 2400.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">I fiskevernsonen ved Svalbard fra 3. juni kl. 0000 til 1. august kl. 2400.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">For Øst- og Vest-Grønland fastsetter Fiskeridirketøren fangsttiden og siste startdato særskilt. Øst-Grønland-området defineres slik: Øst-Grønland, Jan Mayen og utenfor Islands 200 mils sone.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Vest-Grønland-området defineres slik: Farvann ved Vest-Grønland sør for 71° n.br. og øst for kanadisk økonomiske sone.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Fiskeridirektøren kan stoppe fangstene på tidligere tidspunkt enn angitt i første ledd dersom fangstutviklingen skulle tilsi det.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Fiskeridirektøren kan fastsette utseilingstider og ankomsttider for de områder som er nevnt i første ledd.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Det kan kreves attestasjon for tider nevnt i foregående ledd.</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Fiskeridirektøren kan for det enkelte fartøy i særlige tilfeller dispensere fra fangsttidene i første ledd.</article></article><article class="legalArticle" data-lovdata-URL="LTI/forskrift/1985-03-27-690/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring og kontroll.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Konsesjonshaver eller skipper skal gi vedkommende salgslag kontinuerlige meldinger om fangsten og føre fangstdagbok.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Konsesjonshaver eller skipper skal fortløpende fylle ut skjema om harpunering og avliving av kval.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fartøy som deltar i kvalfangsten skal ha inspektør om bord dersom Fiskeridirektøren krever det.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Bruk av blåser under fangsten er forbudt.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Fiskeridirektøren kan gi nærmere forskrifter om fangstutstyr, gjennomføring av fangsten og kontroll.</article></article><article class="legalArticle" data-lovdata-URL="LTI/forskrift/1985-03-27-690/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forsettlig eller uaktsom overtredelse av denne forskrift eller bestemmelse gitt i medhold av denne forskrift straffes i henhold til § 53 i lov om saltvannsfiske m.v. av 3. juni 1983 nr. 40.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/1985-03-27-690/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks og gjelder til og med 31. desember 1985.</article></article></main></body></html>