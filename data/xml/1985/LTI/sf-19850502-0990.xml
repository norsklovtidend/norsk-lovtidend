<!DOCTYPE html><html lang="no"><head><title>Forskrift for refusjon av forsikringsutgifter for fiskefartøyer – 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1985-05-02-990</dd><dt class="dokid">DokumentID</dt><dd class="dokid">LTI/forskrift/1985-05-02-990</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 9</dd><dt class="dateInForce">I kraft fra</dt><dd class="dateInForce">1985-05-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1985-06-10</dd><dt class="title">Tittel</dt><dd class="title">Forskrift for refusjon av forsikringsutgifter for fiskefartøyer – 1985.</dd><dt class="refid">RefID</dt><dd class="refid">forskrift/1985-05-02-990</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for refusjon av forsikringsutgifter for fiskefartøyer – 1985.<ul class="tocSubUl"><li>§ 1. Forskriftens omfang.</li><li>§ 2. Bestemmelser for rett til kostnadsrefusjon av forsikringspremie til kaskoforsikring.</li><li>§ 3. Bestemmelser for refusjon av forsikringspremie til kaskoforsikring.</li><li>§ 4. Bestemmelser for behandling av refusjonssøknader for premie til kaskoforsikring.</li><li>§ 5. Andre bestemmelser.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-05-02-990" id="dokument"><h1>Forskrift for refusjon av forsikringsutgifter for fiskefartøyer – 1985.</h1><article class="legalP" data-absoluteaddress="/ledd/1/" id="ledd-1">I medhold av § 6, bokstav g, i avtale av 3. januar 1985 mellom Norges Fiskarlag og Forbruker- og administrasjonsdepartementet om støttetiltak til fiskerinæringen for 1985 har Fiskeridepartementet 2. mai 1985 fastsatt følgende forskrift:</article><article class="legalArticle" data-lovdata-URL="LTI/forskrift/1985-05-02-990/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens omfang.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Denne forskrift gjelder norske merkeregistrerte fiskefartøyer som har dekket kaskoforsikring og betaler premie for slik forsikring.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Unntatt fra disse bestemmelser er fartøyer som ikke leverer fangst gjennom eller med godkjenning av norske salgslag. Dette unntak gjelder ikke fartøyer som driver selfangst.</article></article></li></ul></article><article class="legalArticle" data-lovdata-URL="LTI/forskrift/1985-05-02-990/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bestemmelser for rett til kostnadsrefusjon av forsikringspremie til kaskoforsikring.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Forsikringstaker (båteier/høvedsmann) må være innført i manntallets blad B. For forsikringstaker/høvedsmann som er innført i manntallets blad A kreves at fartøyet er i drift i sammenhengende minst 10 uker i året.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">b.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Forsikringen må være tegnet i norsk selskap, eller utenlandsk selskap representert i Norge.</article></article></li></ul></article><article class="legalArticle" data-lovdata-URL="LTI/forskrift/1985-05-02-990/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bestemmelser for refusjon av forsikringspremie til kaskoforsikring.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">For de første kr 8.000 av forsikringspremien refunderes 24 %. For forsikringspremie utover kr 8.000 refunderes 17 %.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Refusjon gjelder fiskefartøyenes netto forsikringspremie for 1985 med fratrekk av ristorno og bonusbeløp.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">c.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">For årsforsikringer legges til grunn for beregningen den premie som er fastsatt for forsikringsåret 1985.</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Forsikringer som er nytegnet i forsikringsaksjeselskaper etter 1. januar 1983, er berettiget refusjon i perioden fra forfallsdato i 1985 og fram til 1. januar 1986. Det samme gjelder forsikringer som ble tegnet i 1980 – 82 i de forsikringsaksjeselskaper som la til grunn årspremien ved beregning av refusjon for nytegninger i den perioden.</article><article class="legalP" data-absoluteaddress="/paragraf/3/punkt/3/ledd/3/" id="paragraf-3-punkt-3-ledd-3">For fiske, sel- og småkvalfangst i fjerne farvann skal ved beregningen av refusjonspremien ikke medtas merpremier for disse fartøyer, jf. fiskeriavtalens § 6, bokstav i.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">d.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Bestemmelsene for refusjon av kaskoforsikringspremie omfatter ikke kaskointeresse.</article></article></li></ul></article><article class="legalArticle" data-lovdata-URL="LTI/forskrift/1985-05-02-990/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bestemmelser for behandling av refusjonssøknader for premie til kaskoforsikring.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Forsikringsselskapene sender søknadsskjemaer til sine forsikringstakere (båteiere). Forsikringstaker (båteier) fyller ut nødvendige opplysninger i søknadsskjemaet som deretter returneres forsikringsselskapet. Søknadsskjemaet må sendes forsikringsselskapet snarest og senest innen 15. juni 1985.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Hvis forsikringstaker (båteier) ikke returnerer søknadsskjemaet innen 15. juni og etter at forsikringsselskapet har purret 1 gang, mister vedkommende retten til Premierefusjon. Dette gjelder ikke for nye forsikringer vedrørende nybygg og kjøp som tegnes i 1985. Disse mister retten til refusjon etter at søknadsskjema er tilsendt og 1 måned etter at forsikringsselskapet har purret 1 gang.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">c.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Med bakgrunn i at selskapene foretar premieavregning, fratrukket refusjon overfor forsikringstakeren, mottar det enkelte forsikringsselskap innen 15. mai en å konto utbetaling fra Garantikassen for fiskere på 55 % av selskapets samlede refusjon fra foregående år.</article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">Dersom noe selskap benytter brutto premieavregning, skal forskuddsbetaling i henhold til første avsnitt ikke foretas.</article><article class="legalP" data-absoluteaddress="/paragraf/4/punkt/3/ledd/3/" id="paragraf-4-punkt-3-ledd-3">I disse tilfeller praktiseres slik bestemmelse:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/3/ledd/3/punkt/1/" id="paragraf-4-punkt-3-ledd-3-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/3/ledd/3/punkt/1/ledd/1/" id="paragraf-4-punkt-3-ledd-3-punkt-1-ledd-1">Ved mottakelse av søknaden fra forsikringstaker (båteier) plikter forsikringsselskapet å påføre premie fastsatt for forsikringsåret 1985 som så skal danne grunnlaget for refusjonskravet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/3/ledd/3/punkt/2/" id="paragraf-4-punkt-3-ledd-3-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/3/ledd/3/punkt/2/ledd/1/" id="paragraf-4-punkt-3-ledd-3-punkt-2-ledd-1">Etter beregning av refusjonskravet sendes søknaden til Garantikassen som utbetaler refusjonsbeløpet direkte til forsikringstaker (båteier).</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/ledd/3/punkt/3/" id="paragraf-4-punkt-3-ledd-3-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/3/punkt/3/ledd/1/" id="paragraf-4-punkt-3-ledd-3-punkt-3-ledd-1">I de tilfeller forsikringstaker (båteier) selger fartøyet, eller forsikringen opphører av andre grunner, plikter forsikringstaker (båteier) snarest å gi beskjed til Garantikassen. Garantikassen beregner og krever tilbakebetalt den refusjonsdel som ikke er forbrukt for den gjenværende del av forsikringsperioden som det er utbetalt refusjon for.</article><article class="legalP" data-absoluteaddress="/paragraf/4/punkt/3/ledd/3/punkt/3/ledd/2/" id="paragraf-4-punkt-3-ledd-3-punkt-3-ledd-2">Dersom forskuddsutbetalingen overstiger samlet refusjon for selskapet i 1985 skal overskytende beløp tilbakebetales til Garantikassen.</article></article></li></ul></article></article></li><li data-li-identifier="d." data-name="d."><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">d.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Forsikringsselskapet skal ved mottakelsen av søknaden fra forsikringstaker påføre premie fastsatt for forsikringsåret 1985 (se § 3) som så skal danne grunnlag for refusjonskravet. Det enkelte selskap summerer beløpene for samtlige refusjonsberettigede søknader og sender disse vedlagt beregningene til Garantikassen.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/4/punkt/5/" id="paragraf-4-punkt-5"><span class="data-originalId">e.</span><article class="legalP" data-absoluteaddress="/paragraf/4/punkt/5/ledd/1/" id="paragraf-4-punkt-5-ledd-1">Det enkelte forsikringsselskap foretar avregning overfor den enkelte forsikringstaker med beregnet refusjonsbeløp, og sender krav på netto kaskoforsikringspremie.</article><article class="legalP" data-absoluteaddress="/paragraf/4/punkt/5/ledd/2/" id="paragraf-4-punkt-5-ledd-2">Etter at samlet refusjonskrav er innsendt til Garantikassen foretar Garantikassen endelig avregning til forsikringsselskapene. Garantikassen foretar fortløpende avregning etter hvert som det mottas refusjonskrav.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/4/punkt/6/" id="paragraf-4-punkt-6"><span class="data-originalId">f.</span><article class="legalP" data-absoluteaddress="/paragraf/4/punkt/6/ledd/1/" id="paragraf-4-punkt-6-ledd-1">I de tilfeller forsikringstaker (båteier) selger fartøyet, eller forsikringen opphører av andre grunner, plikter forsikringsselskapet snarest å gi beskjed til Garantikassen.</article><article class="legalP" data-absoluteaddress="/paragraf/4/punkt/6/ledd/2/" id="paragraf-4-punkt-6-ledd-2">Selskapet beregner og foretar tilbakebetaling av den refusjonsdel som ikke er forbrukt for den gjenværende del av forsikringsperioden som det er utbetalt refusjon for.</article></article></li></ul></article><article class="legalArticle" data-lovdata-URL="LTI/forskrift/1985-05-02-990/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Andre bestemmelser.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Premierefusjon utbetales med forbehold om korrigering etter at det er foretatt kontroll/revisjon av oppgavene/søknadene av Subsidiekontrollen eller andre representanter for Fiskeridepartementet og/eller Riksrevisjonen.</article><article class="legalP" data-absoluteaddress="/paragraf/5/punkt/1/ledd/2/" id="paragraf-5-punkt-1-ledd-2">Den som søker om refusjon av forsikringsutgifter anses samtidig å ha gitt instansene nevnt i første ledd nødvendig fullmakt til å kontrollere de gitte opplysninger.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">b.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Beregningene vedrørende § 4 skal inngå i rutinene for forsikringsselskapenes årlige revisjon.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">c.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Refusjon av forsikringsutgifter regnes som skattepliktig inntekt. Garantikassen sender melding til skattemyndighetene etter kalenderårets utgang om utbetaling av Premierefusjon til forsikringstaker/båteier, jf. § 4, bokstav c, pkt. 2. Det skal opplyses om søkers (fartøyets) navn, fødselsnummer og personnummer, skattekommune og utbetalt refusjon.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">d.</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Fiskernes organisasjoner samt forsikringsselskapene påtar seg å gi nødvendig informasjon til fiskerne.</article></article></li></ul></article><article class="legalArticle" data-lovdata-URL="LTI/forskrift/1985-05-02-990/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>