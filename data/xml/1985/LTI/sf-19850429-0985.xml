<!DOCTYPE html><html lang="no"><head><title>Forskrift om endring i forskrift om transport på skip av spesielle eller farlige laster i bulk eller som pakket gods.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1985-04-29-985</dd><dt class="dokid">DokumentID</dt><dd class="dokid">LTI/forskrift/1985-04-29-985</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 9</dd><dt class="dateInForce">I kraft fra</dt><dd class="dateInForce">1985-04-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-11-30-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41</li><li>lov/1903-06-09-7/§42</li><li>lov/1903-06-09-7/§68</li><li>lov/1903-06-09-7/§69</li><li>lov/1903-06-09-7/§100</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1985-06-10</dd><dt class="title">Tittel</dt><dd class="title">Forskrift om endring i forskrift om transport på skip av spesielle eller farlige laster i bulk eller som pakket gods.</dd><dt class="refid">RefID</dt><dd class="refid">forskrift/1985-04-29-985</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om transport på skip av spesielle eller farlige laster i bulk eller som pakket gods.</li></ul></dd></dl></header><main class="documentBody" data-lovdata-URL="LTI/forskrift/1985-04-29-985" id="dokument"><h1>Forskrift om endring i forskrift om transport på skip av spesielle eller farlige laster i bulk eller som pakket gods.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 29. april 1985 med hjemmel i lov av 9. juni 1903 nr. 7 om Statskontroll med Skibes sjødyktighet m.v. § 1, § 41a, § 42, § 68, § 69 og § 100, jf. kgl.res. av 12. oktober 1962, kgl.res. 5. april 1963 og kgl.res. av 1. desember 1978, fastsatt følgende endringer i forskrift av 30. november 1979 om transport på skip av spesielle eller farlige laster i bulk eller som pakket gods:</article> <article class="defaultP" margin-top="true">§ 1. (Definisjoner), nr. 31 skal lyde:</article><article class="legalP" data-absoluteaddress="/ledd/2/" id="ledd-2">Sakkyndig myndighet (Competent Authority): Sjøfartsdirektoratet eller institusjon utpekt av Sjøfartsdirektoratet Statens institutt for strålehygiene er sakkyndig myndighet for så vidt angår transport av radioaktive stoffer klasse 7.</article> <article class="defaultP" margin-top="true">§ 1, nr. 32 skal lyde:</article><article class="legalP" data-absoluteaddress="/ledd/3/" id="ledd-3">Sjøsikkerhetskonvensjonen: Den internasjonale konvensjon om sikkerhet for menneskeliv til sjøs, 1974, med senere tilføyelser og endringer. Henvisningen til konvensjonen refererer seg til konvensjonen med de endringer som ble vedtatt 20. november 1981 ved res. MSC 1 (XLV).</article> <article class="defaultP" margin-top="true">§ 1, nr. 33 skal lyde:</article><article class="legalP" data-absoluteaddress="/ledd/4/" id="ledd-4">Stykkgodsfartøy: Et enkelt dekket fartøy, eller et fartøy med et eller flere mellomdekk hvor lasterommene er ubrutt fra hudplate til hudplate, eller et fartøy hvor oppdelingen av lasterommet med langskipskott ikke er tilstrekkelig til å hindre bulklasten i å kaste seg slik at det setter stabiliteten i fare, uten spesiell forsterkning for tung last.</article> <article class="defaultP" margin-top="true">§ 1, nr. 34 skal lyde:</article><article class="legalP" data-absoluteaddress="/ledd/5/" id="ledd-5">Bulkskip: Skip som er spesialkonstruert for å føre bulklaster og hvor det er anbrakt permanente skott som i tilstrekkelig grad begrenser forskyvning av lasten</article> <article class="defaultP" margin-top="true">§ 1, nr. 35 skal lyde:</article><article class="legalP" data-absoluteaddress="/ledd/6/" id="ledd-6">Bulklast: Last som består av faste stoffer i partikkel- eller kornaktig form inklusive konsentrater som definert i nr. 37, med eller uten vanninnhold, som regel av homogen sammensetning, og som lastes direkte i fartøyets lasterom uten sekker eller annen emballasje. Kornlast skal føres i samsvar med bestemmelsene i kapittel IV.</article> <article class="defaultP" margin-top="true">§ 1, nr. 36 skal lyde:</article><article class="legalP" data-absoluteaddress="/ledd/7/" id="ledd-7">Naturlig skråningsvinkel: Vinkelen mellom horisontalplanet og sideflaten i den kjegle som dannes når bulklast styrtes på dette plan. En liten naturlig skråningsvinkel er karakteristisk for en bulklast som er spesielt tilbøyelig til tørr overflatebevegelse om bord i skip.</article> <article class="defaultP" margin-top="true">§ 1, nr. 37 skal lyde:</article><article class="legalP" data-absoluteaddress="/ledd/8/" id="ledd-8">Konsentrat: Det stoff som forekommer når naturlig malm har gjennomgått en fysikalsk reprosess hvor uønskede bestanddeler er fraskilt. Andre stoffer med liknende fysiske egenskaper går også inn under denne betegnelse.</article><article class="legalP" data-absoluteaddress="/ledd/9/" id="ledd-9">I motsetning til naturlig malm som inneholder en vesentlig prosentdel store partikler og store klumper, består konsentrater vanligvis enten utelukkende av fine partikler eller av forholdsvis ensartede pellets.</article> <article class="defaultP" margin-top="true">§ 1, nr. 38 skal lyde:</article><article class="legalP" data-absoluteaddress="/ledd/10/" id="ledd-10">Fuktighetsinnhold: Den del av en prøve som består av vann, is eller annen væske uttrykt i prosent av den totale vekt av prøven.</article> <article class="defaultP" margin-top="true">§ 1, nr. 39 skal lyde:</article><article class="legalP" data-absoluteaddress="/ledd/11/" id="ledd-11">Fuktighetsgrense for transport: Det maksimale fuktighetsinnhold i et konsentrat som det anses forsvarlig å transportere til sjøs i et stykkgodsfartøy.</article> <article class="defaultP" margin-top="true">§ 1, nr. 33-39 gis følgende overskrift</article><article class="legalP" data-absoluteaddress="/ledd/12/" id="ledd-12">I kapittel V betyr:</article> <article class="defaultP" margin-top="true">Overskriften til § 1, nr. 31-40: «I kapittel V betyr», utgår.</article> <article class="defaultP" margin-top="true">Definisjonen av «NGU» (tidligere nr. 38) utgår.</article><article class="legalP" data-absoluteaddress="/ledd/13/" id="ledd-13">Endringsforskriften trer i kraft straks.</article><article class="legalP" data-absoluteaddress="/ledd/14/" id="ledd-14">Forskriftsendringene vil bli inntatt i Skipskontrollens Regler og omtalt i Meddelelser fra Sjøfartsdirektoratet</article></main></body></html>