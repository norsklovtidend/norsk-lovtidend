<!DOCTYPE html><html lang="no"><head><title>Forskrift for forskotteringsfondet for arbeidsformidlingens yrkeshemmede arbeidssøkere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1985-10-01-1801</dd><dt class="dokid">DokumentID</dt><dd class="dokid">LTI/forskrift/1985-10-01-1801</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 18</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1985-10-31</dd><dt class="title">Tittel</dt><dd class="title">Forskrift for forskotteringsfondet for arbeidsformidlingens yrkeshemmede arbeidssøkere.</dd><dt class="refid">RefID</dt><dd class="refid">forskrift/1985-10-01-1801</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for forskotteringsfondet for arbeidsformidlingens yrkeshemmede arbeidssøkere.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-10-01-1801" id="dokument"><h1>Forskrift for forskotteringsfondet for arbeidsformidlingens yrkeshemmede arbeidssøkere.</h1><article class="legalP" data-absoluteaddress="/ledd/1/" id="ledd-1">Fastsatt av Kommunal- og arbeidsdepartementet 1. oktober 1985 med hjemmel i stortingsvedtak.</article><article class="legalArticle" data-lovdata-URL="LTI/forskrift/1985-10-01-1801/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskotteringsfondet har til oppgave å fremskynde og sikre finansieringen av:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Opphold og/eller trening og opplæring ved godkjent attføringsinstitusjon, skoler og kurs,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Trening og opplæring ved bedrift,</article></article></li><li data-li-identifier="c." data-name="c."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Arbeidsklær og forskott på lønn,</article></article></li><li data-li-identifier="d." data-name="d."><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">Bolig, herunder innskott i leilighet, etablering av garantiordning for gjennomgangshybler eller forskott på husleie,</article></article></li><li data-li-identifier="e." data-name="e."><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">Tekniske hjelpemidler, herunder kjøretøy for uføre,</article></article></li><li data-li-identifier="f." data-name="f."><article class="listArticle" data-absoluteaddress="/paragraf/1/ledd/1/punkt/6/" id="paragraf-1-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/1/ledd/1/punkt/6/ledd/1/" id="paragraf-1-ledd-1-punkt-6-ledd-1">Maskiner og utstyr for start og erverv.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fondet kan forskottere utgifter og i særlige tilfelle yte tilskott der stønad fra andre kilder ikke er tilstrekkelig til at den yrkeshemmede på tilfredsstillende måte kan få gjennomført attføringsopplegget.</article></article><article class="legalArticle" data-lovdata-URL="LTI/forskrift/1985-10-01-1801/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Arbeidsdirektoratets styre er styre for fondet. Fondet disponeres av Arbeidsdirektoratet, som stiller til rådighet for fylkesarbeidssjefen og leder for arbeidsmarkedsinstitutt bestemte beløp avpasset etter antatte behov og fondets midler. Fylkesarbeidssjefen/leder for arbeidsmarkedsinstitutt eller den han/hun gir fullmakt, avgjør de enkelte forskotteringssaker under § 1, bokstav a-c, og har ansvaret for at det beløp av fondets midler som er stilt til disposisjon for vedkommende fylkesarbeidskontor/arbeidsmarkedsinstitutt, brukes og forvaltes i samsvar med denne forskrift og eventuelle bestemmelser gitt av Arbeidsdirektoratet med hjemmel i forskriftenes § 6.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Saker om forskott til tiltak som nevnt under § 1, bokstav d-f, avgjøres av Arbeidsdirektoratet som også i særlige tilfelle kan samtykke i at fondet brukes i andre tilfelle enn de nevnte.</article></article><article class="legalArticle" data-lovdata-URL="LTI/forskrift/1985-10-01-1801/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forskott kan innvilges når:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Den yrkeshemmede har rimelige muligheter for å kunne gjennomføre attføringsopplegget tilfredsstillende,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Det må antas at den yrkeshemmede vil være vanskelig å få i arbeid uten nevnte tiltak,</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Opplegget er helsemessig forsvarlig,</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Det er rimelige muligheter for at den yrkeshemmede kommer i arbeid, eller for så vidt gjelder § 1, bokstav c-e, sikker utsikt til at han kan skaffes arbeid,</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Den yrkeshemmede selv ikke har tilstrekkelige midler til å finansiere opplegget, og</article></article></li><li data-li-identifier="f." data-name="f."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Det er overveiende sannsynlig at det vil lykkes å få refusjon for forskottet eller Arbeidsdirektoratet har samtykket i forskotteringen.</article></article></li></ul></article></article><article class="legalArticle" data-lovdata-URL="LTI/forskrift/1985-10-01-1801/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Arbeidsdirektoratet kan i spesielle tilfelle, jf. § 1, når særlige omstendigheter gjør det nødvendig, gi tillatelse til at det blir gitt tilskott av fondets midler. Tilskott blir i slike tilfeller gitt etter samme satser som for forskottering.</article></article><article class="legalArticle" data-lovdata-URL="LTI/forskrift/1985-10-01-1801/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fylkesarbeidssjefen/leder av arbeidsmarkedsinstitutt eller den han/hun har gitt fullmakt (jf. § 2), er ansvarlig for at det blir søkt om tilskott til attføringsopplegget for vedkommende yrkeshemmede fra de eksisterende finansieringskilder.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">De midler som bevilges, innbetales til forskotteringsfondet som refusjon for de forskotterte midler. Dersom det ikke lykkes å få bevilget tilstrekkelige beløp til full refusjon av forskotteringen, blir differansen å belaste forskotteringsfondet etter at saken på forhånd er forelagt Arbeidsdirektoratet.</article></article><article class="legalArticle" data-lovdata-URL="LTI/forskrift/1985-10-01-1801/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Arbeidsdirektoratet kan gi nærmere bestemmelser til utfylling av denne forskrift.</article></article><article class="legalArticle" data-lovdata-URL="LTI/forskrift/1985-10-01-1801/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Arbeidsdirektoratet skal for hvert år avlegge beretning og regnskap for fondet til Kommunal- og arbeidsdepartementet innen 1. april det etterfølgende år.</article></article><article class="legalArticle" data-lovdata-URL="LTI/forskrift/1985-10-01-1801/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Endring av denne forskrift foretas av Kommunal- og arbeidsdepartementet etter uttalelse fra Arbeidsdirektoratet.</article></article><article class="legalArticle" data-lovdata-URL="LTI/forskrift/1985-10-01-1801/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Dersom fondets formål bortfaller og fondet avvikles, skal dets formue føres tilbake til statskassen.</article></article><article class="legalArticle" data-lovdata-URL="LTI/forskrift/1985-10-01-1801/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft 1. januar 1986. Fra samme dato oppheves følgende forskrifter:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">Føresegner for forskotteringsfondet ved Statens attføringsinstitutter i Oslo, Bergen og Trondheim. Fastsatt av Kommunal- og arbeidsdepartementet 14. januar 1965.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">Føresegner for forskotteringsfondet for fagopplæring ved attføringssenteret i Nord-Norge, Tromsø. Fastsatt av Kommunal- og arbeidsdepartementet 24. november 1969.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/10/ledd/1/punkt/3/" id="paragraf-10-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/10/ledd/1/punkt/3/ledd/1/" id="paragraf-10-ledd-1-punkt-3-ledd-1">Føresegner for forskotteringsfondet for arbeidsformidlingens yrkesvalghemmede klienter. Fastsatt av Kommunal- og arbeidsdepartementet 5. juni 1964.</article></article></li></ul></article></article></main></body></html>