<!DOCTYPE html><html lang="no"><head><title>Forskrift om endring i forskrift om fritak for omregistreringsavgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1985-12-11-2089</dd><dt class="dokid">DokumentID</dt><dd class="dokid">LTI/forskrift/1985-12-11-2089</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 22</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">1986-01-13</dd><dt class="title">Tittel</dt><dd class="title">Forskrift om endring i forskrift om fritak for omregistreringsavgift.</dd><dt class="refid">RefID</dt><dd class="refid">forskrift/1985-12-11-2089</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fritak for omregistreringsavgift.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-11-2089" id="dokument"><h1>Forskrift om endring i forskrift om fritak for omregistreringsavgift.</h1><article class="legalP" data-absoluteaddress="/ledd/1/" id="ledd-1">Finansdepartementet har 11. desember 1985 med hjemmel i lov av 19. juni 1959 nr. 2 og Stortingets vedtak om omregistreringsavgift fastsatt følgende:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-12-11-2089/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Finansdepartementets forskrift av 12. desember 1977 om fritak for omregistreringsavgift gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Avgiftsfri omregistrering på kjennemerker med gule tegn på blå reflekterende bunn, gjelder kjøretøy som eies av fremmed stats diplomatisk eller konsulær stasjon, av diplomatisk eller konsulær tjenestemann eller nevnte stasjoners utenlandske personell som nyter personlig toll- og avgiftsfrihet.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fritaksvilkårene skal dokumenteres overfor biltilsynet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For avgiftsfri omregistrering av kjøretøy på NATO-hovedkvarteret i Norge og hovedkvarterets utenlandske personell Som nyter personlig tollfrihet, kreves bileiers status dokumentert overfor biltilsynet.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når kjøretøy med registreringstilhørighet som nevnt i første og tredje avsnitt, blir omregistrert på ny eier som ikke har avgiftsfri status, skal avgiften betales.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Toll- og avgiftsdirektoratet kan på søknad gi fritak for avgiften ved omregistrering på ny eier av kjøretøy som etter første gangs registrering her i landet er tatt tilbake av selger som følge av hevet kjøp etter kjøpslovens bestemmelser. Det må fremlegges erklæring fra selger og kjøper om at kjøpet er hevet etter kjøpslovens bestemmelser, eventuelt utskrift av rettsprotokoll som bekrefter kjøpshevingen. Kjøper av brukt kjøretøy kan på søknad til direktoratet få refundert betalt omregistreringsavgift ved kjøpsheving etter kjøpslovens bestemmelser – på følgende vilkår:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">Det må fremlegges<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/6/punkt/1/ledd/1/punkt/1/" id="kapittel-1-ledd-6-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/6/punkt/1/ledd/1/punkt/1/ledd/1/" id="kapittel-1-ledd-6-punkt-1-ledd-1-punkt-1-ledd-1">erklæring fra kjøper og selger om at kjøpet er hevet etter kjøpslovens bestemmelser som følge av mislighold fra selgers side, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/6/punkt/1/ledd/1/punkt/2/" id="kapittel-1-ledd-6-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/6/punkt/1/ledd/1/punkt/2/ledd/1/" id="kapittel-1-ledd-6-punkt-1-ledd-1-punkt-2-ledd-1">utskrift av rettsprotokoll som bekrefter slik kjøpsheving.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/6/punkt/2/" id="kapittel-1-ledd-6-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/6/punkt/2/ledd/1/" id="kapittel-1-ledd-6-punkt-2-ledd-1">Det må fremgå at kjøper har betalt eller blitt belastet avgiften.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/6/punkt/3/" id="kapittel-1-ledd-6-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/6/punkt/3/ledd/1/" id="kapittel-1-ledd-6-punkt-3-ledd-1">Det må foreligge bekreftelse på at kjøpesummen er tilbakebetalt kjøperen.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/6/punkt/4/" id="kapittel-1-ledd-6-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/6/punkt/4/ledd/1/" id="kapittel-1-ledd-6-punkt-4-ledd-1">Det må godtgjøres at selger ikke har refundert eller godskrevet kjøperen avgiften i forbindelse med hevingsoppgjøret.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/6/punkt/5/" id="kapittel-1-ledd-6-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/6/punkt/5/ledd/1/" id="kapittel-1-ledd-6-punkt-5-ledd-1">Krav om refusjon av avgiften kan gjøres gjeldende ved kjøpsheving innen to år fra det tidspunkt kjøretøyet ble omregistrert på kjøperen.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-12-11-2089/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 1. januar 1986.</article></section></main></body></html>