<!DOCTYPE html><html lang="no"><head><title>Vedtekter for Statens operahøgskole. Delegering av fullmakt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1985-04-19-850</dd><dt class="dokid">DokumentID</dt><dd class="dokid">LTI/forskrift/1985-04-19-850</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 7</dd><dt class="dateInForce">I kraft fra</dt><dd class="dateInForce">1985-06-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58</li></ul></dd><dt class="dateOfPublication">Kunngjort</dt><dd class="dateOfPublication">1985-05-03</dd><dt class="title">Tittel</dt><dd class="title">Vedtekter for Statens operahøgskole. Delegering av fullmakt.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 19. april 1985. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">forskrift/1985-04-19-850</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtekter for Statens operahøgskole. Delegering av fullmakt.<ul class="tocSubUl"><li>I<ul class="tocSubUl"><li>§ 1. Formål.</li><li>§ 2. Studiet.</li><li>§ 3. Opptak.</li><li>§ 4. Opptakskomite.</li><li>§ 5. Vitnemål/evaluering.</li><li>§ 6. Permisjon.</li><li>§ 7. Utvisning.</li><li>§ 8. Styrets sammensetning.</li><li>§ 9. Styrets oppgaver.</li><li>§ 10. Styrets møter.</li><li>§ 11. Tilsettinger.</li><li>§ 12. Kunstnerisk leder.</li><li>§ 13. Høgskoleråd.</li><li>§ 14. Råd for tilsatte og studenter.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1985-04-19-850" id="dokument"><h1>Vedtekter for Statens operahøgskole. Delegering av fullmakt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-04-19-850/KAPITTEL_1" data-partID="k1"><h2>I</h2><article class="legalArticle" data-lovdata-URL="LTI/forskrift/1985-04-19-850/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Statens operahøgskole skal utdanne sangere for opera og andre former for musikkteater.</article></article><article class="legalArticle" data-lovdata-URL="LTI/forskrift/1985-04-19-850/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Studiet.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Studietilbudet skal omfatte alle musikkdramatiske disipliner bl.a.<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">solosang</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">ensemblesang</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">operainnstudering</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1">hørelære</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/5/" id="kapittel-1-paragraf-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/5/ledd/1/" id="kapittel-1-paragraf-2-ledd-1-punkt-5-ledd-1">operahistorie</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/6/" id="kapittel-1-paragraf-2-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/6/ledd/1/" id="kapittel-1-paragraf-2-ledd-1-punkt-6-ledd-1">rolleanalyse Undervisningsplaner fastsettes av styret</article></article></li></ul></article></article><article class="legalArticle" data-lovdata-URL="LTI/forskrift/1985-04-19-850/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opptak.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Opptaksalder er 19 – 28 år.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Søkere må ha 3 års utdanning fra videregående skole eller tilsvarende utdanning som f .eks.:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/1/" id="kapittel-1-paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/1/ledd/1/" id="kapittel-1-paragraf-3-ledd-2-punkt-1-ledd-1">eksamen fra 3-årig musikkfagskole</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/2/" id="kapittel-1-paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/2/ledd/1/" id="kapittel-1-paragraf-3-ledd-2-punkt-2-ledd-1">eksamen fra videregående skole, estetisk studieretning, musikklinjen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/3/" id="kapittel-1-paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/3/ledd/1/" id="kapittel-1-paragraf-3-ledd-2-punkt-3-ledd-1">eksamen fra videregående skole, allmennfaglig studieretning</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/4/" id="kapittel-1-paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/4/ledd/1/" id="kapittel-1-paragraf-3-ledd-2-punkt-4-ledd-1">annen likeverdig 3-årig utdanning etter ungdomsskole</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/2/punkt/5/" id="kapittel-1-paragraf-3-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/2/punkt/5/ledd/1/" id="kapittel-1-paragraf-3-ledd-2-punkt-5-ledd-1">avsluttet kombinert grunnkurs med musikk, samt påbyggingsår</article></article></li></ul></article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Opptaket skjer på grunnlag av opptaksprøver. Opptak foretas hvert 3. år. Departementet avgjør hvor mange studenter høgskolen skal ta opp ved hvert opptak.</article></article><article class="legalArticle" data-lovdata-URL="LTI/forskrift/1985-04-19-850/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opptakskomite.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Styret avgjør hvem av søkerne som skal tas opp etter forslag fra en opptakskomite. Komiteen som oppnevnes av styret, ledes av en kunstnerisk leder og består for øvrig av lærerrepresentant m/varamedlem, 1 studentrepresentant m/varamedlem og 3 sakkyndige utenfra m/varamedlemmer.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Nye studenter må legge fram legeattest og dessuten gjennomgå legeundersøkelse i forbindelse med opptaksprøven.</article></article><article class="legalArticle" data-lovdata-URL="LTI/forskrift/1985-04-19-850/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vitnemål/evaluering.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Studentene får vitnemål etter endt utdanning. Vitnemålet gir opplysning om hvilke fag det er gitt undervisning i. Evaluering av studentene foregår dels ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/5/ledd/1/punkt/1/" id="kapittel-1-paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/5/ledd/1/punkt/1/ledd/1/" id="kapittel-1-paragraf-5-ledd-1-punkt-1-ledd-1">kontinuerlig evaluering som gjøres gjennom hele studietiden med rettledning og informasjon fra faglærerne</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/5/ledd/1/punkt/2/" id="kapittel-1-paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/5/ledd/1/punkt/2/ledd/1/" id="kapittel-1-paragraf-5-ledd-1-punkt-2-ledd-1">endelig evaluering foretas på grunnlag av musikkdramatiske produksjoner som betraktes som eksamen.</article></article></li></ul></article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Det første studieåret betraktes som prøveår. Dersom studenten mangler forutsetning for å fullføre skolens videre undervisningsopplegg, skal spørsmålet om fortsettelse forelegges styret. Studenten skal gis beskjed innen 15. april om hun/han kan fortsette ved høgskolen. Studenter som ikke gjennomfører studiet, kan få en attest med opplysning om hvilken dei av utdanningen som er gjennomført.</article></article><article class="legalArticle" data-lovdata-URL="LTI/forskrift/1985-04-19-850/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Permisjon.</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Kortere velferdspermisjoner kan innvilges av kunstnerisk leder etter skriftlig søknad.</article></article><article class="legalArticle" data-lovdata-URL="LTI/forskrift/1985-04-19-850/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utvisning.</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Styret kan utvise en student for en viss tid dersom studenten har gjort seg skyldig i grovt brudd på de regler som gjelder ved høgskolen eller i uverdig oppførsel som klart kan skade høgskolen eller studentene der i det allmenne omdømme. Avgjørelse om utvisning krever 2/3 flertall i styret.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Til å forberede saken og avgi innstilling for styret, skal det oppnevnes et utvalg på tre medlemmer. Lederen skal oppfylle de lovbestemte vilkår for å være dommer. Ingen i utvalget kan være med i styringsorgan ved høgskolen. Utvalget bør møte i styret under behandlingen av innstillingen.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Styret kan oppheve utvisningen om det finner grunn til det.</article><article class="legalP" data-absoluteaddress="/kapittel/1/paragraf/7/ledd/4/" id="kapittel-1-paragraf-7-ledd-4">En student som er utvist kan anke avgjørelsen inn for departementet senest 4 uker etter at avgjørelsen er meddelt han/henne. Anken har oppsettende virkning, slik at studenten kan fortsette studiet så lenge departementets avgjørelse ikke er tatt. For utdanning som gjennomføres fra utvisningstidspunktet til departementets avgjørelse foreligger, kan det ikke skrives ut vitnemål, med mindre vedtaket om utvisning oppheves av departementet.</article></article><article class="legalArticle" data-lovdata-URL="LTI/forskrift/1985-04-19-850/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Styrets sammensetning.</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Styret har 5 medlemmer med personlige varamedlemmer oppnevnt av departementet. To av medlemmene oppnevnes etter forslag fra henholdsvis lærerne og studentene ved høgskolen. Leder og nestleder oppnevnes av departementet. Administrativ leder er sekretær for styret.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Funksjonstiden for student- og lærerrepresentanten er ett år, for de øvrige 3 år.</article></article><article class="legalArticle" data-lovdata-URL="LTI/forskrift/1985-04-19-850/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Styrets oppgaver.</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Styret er det øverste organ ved høgskolen. Styret trekker opp de praktiske hovedlinjer for virksomheten og vedtar årsmelding og forslag til budsjett. Styret fastsetter ordensregler for høgskolen. Styret skal i samarbeid med kunstnerisk' leder og høgskolens interne organer se til at virksomheten foregår i samsvar med høgskolens formål og gjeldende lover, regler og vedtak.</article></article><article class="legalArticle" data-lovdata-URL="LTI/forskrift/1985-04-19-850/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Styrets møter.</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Styrelederen innkaller til møte med minst 14 dagers varsel. Det skal holdes minst 4 møter i året. Styret skal innkalles til møte hvis det kreves av minst 3 styremedlemmer eller av kunstnerisk leder.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Møtene ledes av styreleder eller i dennes fravær av nestlederen. Har både leder og nestleder forfall velger styret selv en møteleder.</article><article class="legalP" data-absoluteaddress="/kapittel/1/paragraf/10/ledd/3/" id="kapittel-1-paragraf-10-ledd-3">Styret er beslutningsdyktig når minst 4 medlemmer er til stede. Som styrets beslutning gjelder det som flertallet av de møtende har stemt for. Ingen kan avgi stemme uten å være til stede under avstemningen. Ved stemmelikhet gjør møtelederens stemme utslaget unntatt i valg. Da skal det være loddtrekning.</article><article class="legalP" data-absoluteaddress="/kapittel/1/paragraf/10/ledd/4/" id="kapittel-1-paragraf-10-ledd-4">Medlemmene har plikt til å møte hvis de ikke har lovlig forfall, og til å stemme dersom de ikke må unntas etter bestemmelsene i forvaltningslovens kapittel 2.</article><article class="legalP" data-absoluteaddress="/kapittel/1/paragraf/10/ledd/5/" id="kapittel-1-paragraf-10-ledd-5">Styret skal føre protokoll over sakene som behandles og vedtak med eventuelle dissenser.</article><article class="legalP" data-absoluteaddress="/kapittel/1/paragraf/10/ledd/6/" id="kapittel-1-paragraf-10-ledd-6">Kunstnerisk leder kan delta på styrets møter med tale- og forslagsrett, men uten stemmerett.</article></article><article class="legalArticle" data-lovdata-URL="LTI/forskrift/1985-04-19-850/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tilsettinger.</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Kunstnerisk leder og administrativ leder tilsettes av departementet etter innstilling fra styret.<sup class="footnotereference" data-footnotereferencevalue="1">1</sup> )</article><article class="legalP" data-absoluteaddress="/kapittel/1/paragraf/11/ledd/2/" id="kapittel-1-paragraf-11-ledd-2">Styret tilsetter i de øvrige stillinger ved høgskolen.</article><article class="legalP" data-absoluteaddress="/kapittel/1/paragraf/11/ledd/3/" id="kapittel-1-paragraf-11-ledd-3">Styret kan overlate til kunstnerisk leder og administrativ leder å tilsette vikarer og engasjere for inntil 6 måneder i de stillinger styret har tilsettingsmyndighet for.<sup class="footnotereference" data-footnotereferencevalue="1">1</sup>)</article><footer class="footnotes"><article class="footnote" data-name="1)" data-unique-footnote-counter="1"><span class="footnoteLabel">1)</span> Jf. departementets brev av 3. november 1980 vedrørende tilsettingsmyndigheten ved Statens operahøgskole og lov om Statens tjenestemenn m.fl. av 4. mars 1983 nr. 3.</article></footer></article><article class="legalArticle" data-lovdata-URL="LTI/forskrift/1985-04-19-850/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Kunstnerisk leder.</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Kunstnerisk leder har den daglige ledelse av høgskolen og er ansvarlig for at den drives i henhold til reglement og vedtak fattet av overordnet myndighet.</article></article><article class="legalArticle" data-lovdata-URL="LTI/forskrift/1985-04-19-850/§13" data-name="§13" data-partID="§13" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Høgskoleråd.</span></h3><article class="legalP" data-absoluteaddress="/kapittel/1/paragraf/13/ledd/1/" id="kapittel-1-paragraf-13-ledd-1">Skolerådet behandler saker av vesentlig interesse for høgskolens virksomhet og saker av felles interesse for studenter og tilsatte.</article><article class="legalP" data-absoluteaddress="/kapittel/1/paragraf/13/ledd/2/" id="kapittel-1-paragraf-13-ledd-2">Rådet består av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/2/punkt/1/" id="kapittel-1-paragraf-13-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/2/punkt/1/ledd/1/" id="kapittel-1-paragraf-13-ledd-2-punkt-1-ledd-1">kunstnerisk leder (leder)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/2/punkt/2/" id="kapittel-1-paragraf-13-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/2/punkt/2/ledd/1/" id="kapittel-1-paragraf-13-ledd-2-punkt-2-ledd-1">1 medlem valgt av og blant sangpedagogene</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/2/punkt/3/" id="kapittel-1-paragraf-13-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/2/punkt/3/ledd/1/" id="kapittel-1-paragraf-13-ledd-2-punkt-3-ledd-1">1 medlem valg av og blant sceneinstruktørene</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/2/punkt/4/" id="kapittel-1-paragraf-13-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/2/punkt/4/ledd/1/" id="kapittel-1-paragraf-13-ledd-2-punkt-4-ledd-1">1 medlem valgt av og blant det øvrige pedagogiske personalet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/2/punkt/5/" id="kapittel-1-paragraf-13-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/2/punkt/5/ledd/1/" id="kapittel-1-paragraf-13-ledd-2-punkt-5-ledd-1">1 medlem valgt av og blant det ikke-pedagogiske personalet – 1 medlem valgt av og blant studentene.</article></article></li></ul></article></article><article class="legalArticle" data-lovdata-URL="LTI/forskrift/1985-04-19-850/§14" data-name="§14" data-partID="§14" data-absoluteaddress="/kapittel/1/paragraf/14/" id="kapittel-1-paragraf-14"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Råd for tilsatte og studenter.</span></h3><article class="legalP" data-absoluteaddress="/kapittel/1/paragraf/14/ledd/1/" id="kapittel-1-paragraf-14-ledd-1">Høgskolens lærere, øvrige tilsatte og studenter kan opprette råd eller nedsette utvalg til å ta seg av saker som er viktige for dem.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-04-19-850/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene tar til å gjelde straks.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1985-04-19-850/KAPITTEL_3" data-partID="k3"><h2>III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Kultur- og vitenskapsdepartementet gis fullmakt til å foreta senere endringer i vedtektene.</article></section></main></body></html>