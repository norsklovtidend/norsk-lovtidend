<!DOCTYPE html><html lang="no"><head><title>Forskrift om regulering av fisket etter sild i Nordsjøen i 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:26</dd><dt class="legacyID">Datokode</dt><dd class="legacyID">FOR-1985-06-21-1201</dd><dt class="dokid">DokumentID</dt><dd class="dokid">LTI/forskrift/1985-06-21-1201</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 13</dd><dt class="dateInForce">I kraft fra</dt><dd class="dateInForce">1985-06-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">1985-07-23</dd><dt class="title">Tittel</dt><dd class="title">Forskrift om regulering av fisket etter sild i Nordsjøen i 1985.</dd><dt class="refid">RefID</dt><dd class="refid">forskrift/1985-06-21-1201</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild i Nordsjøen i 1985.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-06-21-1201" id="dokument"><h1>Forskrift om regulering av fisket etter sild i Nordsjøen i 1985.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 21. juni 1985 i medhold av lov av 3. juni 1983 nr. 40 om saltvannsfiske m.v. § 4 og § 5, fastsatt følgende forskrift:</article><article class="legalArticle" data-lovdata-URL="LTI/forskrift/1985-06-21-1201/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norsk ringnotfartøy å fiske sild i norsk økonomisk sone sør for 62° n.br. i Nordsjøen. Norske ringnotfartøyer kan likevel fiske sild i norsk økonomisk sone i Nordsjøen sør for 62° n.br. utenfor 12 nautiske mil av grunnlinjene.</article></article><article class="legalArticle" data-lovdata-URL="LTI/forskrift/1985-06-21-1201/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Hvert ringnotfartøy kan ikke fiske og levere mer sild enn 1.000 hl + 10 % av tillatt lastekapasitet (konsesjonskapasitet) pr. tur.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Minst halvparten av hver last pr. tur skal leveres til konsum.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Noregs Sildesalslag kan dispensere fra annet ledd når det av avtaksmessige årsaker ikke kan omsettes til konsum.</article></article><article class="legalArticle" data-lovdata-URL="LTI/forskrift/1985-06-21-1201/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridirektøren kan endre den fastsatte kvote i § 2.</article></article><article class="legalArticle" data-lovdata-URL="LTI/forskrift/1985-06-21-1201/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbudt å ta opp av sjøen, låssette eller omsette sild som er under 20 cm.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Uten hinder av forbudet i første ledd kan det i hver landing være inntil 10 % i vekt av sild under 20 cm.</article></article><article class="legalArticle" data-lovdata-URL="LTI/forskrift/1985-06-21-1201/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren kan gi nærmere forskrifter om gjennomføring og kontroll av denne forskriften, herunder regler om kontroll og prøver av fangsten.</article></article><article class="legalArticle" data-lovdata-URL="LTI/forskrift/1985-06-21-1201/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forsettlig eller uaktsom overtredelse av denne forskriften straffes etter bestemmelsene i lov av 3. juni 1983 nr. 40 om saltvannsfiske m.v. kap. X.</article></article><article class="legalArticle" data-lovdata-URL="LTI/forskrift/1985-06-21-1201/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks og gjelder inntil videre.</article></article></main></body></html>