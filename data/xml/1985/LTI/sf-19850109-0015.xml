<!DOCTYPE html><html lang="no"><head><title>Forskrift om endring i forskrift for fastsettelse av varers tollverdi ved innførsel til Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">FOR-1985-01-09-15</dd><dt class="dokid">DokumentID</dt><dd class="dokid">LTI/forskrift/1985-01-09-15</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 1</dd><dt class="dateInForce">I kraft fra</dt><dd class="dateInForce">1985-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1980-12-03-4917</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-06-2107/§5</li></ul></dd><dt class="dateOfPublication">Kunngjort</dt><dd class="dateOfPublication">1985-02-06</dd><dt class="title">Tittel</dt><dd class="title">Forskrift om endring i forskrift for fastsettelse av varers tollverdi ved innførsel til Norge.</dd><dt class="miscInformation">Annet om dokumentet</dt><dd class="miscInformation">Finansdepartementet har 9. januar 1985 med hjemmel i tolltariffens innledende bestemmelser § 5 fastsatt følgende:</dd><dt class="refid">RefID</dt><dd class="refid">forskrift/1985-01-09-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for fastsettelse av varers tollverdi ved innførsel til Norge.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-01-09-15" id="dokument"><h1>Forskrift om endring i forskrift for fastsettelse av varers tollverdi ved innførsel til Norge.</h1><article class="legalP" data-absoluteaddress="/ledd/1/" id="ledd-1">I Finansdepartementets forskrift av <strong>3.</strong> desember 1980 for fastsettelse av varers tollverdi ved innførsel til Norge gjøres følgende endring:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-01-09-15/KAPITTEL_1" data-partID="k1"><h2>I</h2><article class="defaultP">Anmerkning til § 2 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Prisen som faktisk er betalt eller skal betales er den fullstendige betaling som ikke nødvendigvis behøver å skje ved overføring av penger. Betaling kan gjøres i form av remburser eller omsettelige papirer, og kan foretas direkte eller indirekte. Indirekte betaling foreligger når kjøperen helt eller delvis gjør opp en gjeld som selgeren har.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Virksomheter som kjøperen for egen regning utfører, bortsett fra de som det gis anvisning om justering for i § 9, blir ikke ansett som en indirekte betaling til selgeren, selv om de kan bli betraktet som fordel for ham. Kostnadene i forbindelse med slike virksomheter skal derfor ikke legges til den faktiske pris som er betalt eller skal betales.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Med prisen som faktisk er betalt eller skal betales, forstås prisen for de innførte varer.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Overføring av dividende eller andre betalinger fra kjøperen til selgeren som ikke vedrører de innførte varer, vil følgelig ikke være del av tollverdien.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tollverdien skal ikke omfatte følgende utgifter eller kostnader, når de er atskilt eller kan atskilles fra den faktiske pris som er betalt eller skal betales for varene:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">kostnader for konstruksjon, oppføring, montering, vedlikehold eller teknisk hjelp, som foretas etter innførselen av industrielle anlegg, maskiner eller utstyr,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">kostnader til transport etter innførselen,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">toll og skatter i Norge,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/5/punkt/4/" id="kapittel-1-ledd-5-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/5/punkt/4/ledd/1/" id="kapittel-1-ledd-5-punkt-4-ledd-1">rentekostnader som kjøperen må betale i henhold til skriftlig finansieringsavtale om kjøpet av de innførte varer.</article></article></li></ul></article> <article class="defaultP" margin-top="true">ad d):</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det forutsettes at de innførte varer selges til priser som angis å være den betalte eller betalbare pris, og at den rentesats som er brukt ikke overstiger rentenivået som anvendes for slike transaksjoner i det land hvor finansieringen ble gitt. I tilfelle tollvesenet finner at rentesatsen som er brukt er uforholdsmessig høy, kan kjøperen pålegges å godtgjøre at den faller innenfor det aktuelle rentenivå. Disse bestemmelser skal tillempes uansett om finansieringen foretas av selgeren, en bank eller annen finansieringsinstitusjon. Disse regler om renter får også anvendelse i de tilfellene hvor verdien av de innførte varer fastsettes etter et annet grunnlag enn transaksjonsverdien.</article> <article class="defaultP" margin-top="true">Pkt 1 a), Pkt 1 b) og Pkt 2 b) forblir uendret.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-01-09-15/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne endringsforskrift trer i kraft fra 15. januar 1985.</article></section></main></body></html>