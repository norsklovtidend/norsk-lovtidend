<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd og lov av 4. februar 1977 nr. 4 om arbeidervern og arbeidsmiljø m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:26</dd><dt class="legacyID">Datokode</dt><dd class="legacyID">LOV-1985-12-13-91</dd><dt class="dokid">DokumentID</dt><dd class="dokid">LTI/lov/1985-12-13-91</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 22</dd><dt class="dateInForce">I kraft fra</dt><dd class="dateInForce">1986-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-01-13</dd><dt class="titleShort">Korttittel</dt><dd class="titleShort">Endringslov til folketrygdloven</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd og lov av 4. februar 1977 nr. 4 om arbeidervern og arbeidsmiljø m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.12 (1985–1986), Innst.O.nr.2 (1985–1986) og Besl.O.nr.3 (1985–1986). Odels- og lagtingsvedtak hhv. 25. november og 10. desember 1985. Fremmet av Sosialdepartementet.</dd><dt class="refid">RefID</dt><dd class="refid">lov/1985-12-13-91</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd og lov av 4. februar 1977 nr. 4 om arbeidervern og arbeidsmiljø m.v.<ul class="tocSubUl"><li>I<ul class="tocSubUl"><li>§ 3-21 A.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1985-12-13-91" id="dokument"><h1>Lov om endringer i lov av 17. juni 1966 nr. 12 om folketrygd og lov av 4. februar 1977 nr. 4 om arbeidervern og arbeidsmiljø m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-12-13-91/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr. 12 om folketrygd skal følgende bestemmelser lyde:</article> <article class="defaultP" margin-top="true">§ 2-8 nr. 2 første ledd bokstav f (ny):<ul class="defaultList"><li data-li-identifier="f." data-name="f."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">f.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">til ambulansetransport.</article></article></li></ul></article> <article class="defaultP" margin-top="true">§ 3-21:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Ved fødsel ytes fødselspenger til trygdet kvinne som har vært ansatt i offentlig eller privat tjeneste, har utøvd selvstendig næring eller hatt inntekt utenfor tjenesteforhold som nevnt i § 6-4 første ledd nr. 1 bokstav a og b i tilsammen minst seks måneder i de siste ti måneder før fødselen og herunder vært sikret sykepenger. Likt med arbeid som nevnt ansees tidsrom hvori vedkommende oppebærer sykepenger, fødselspenger etter nr. 1 til 5 i paragrafen her, omsorgspenger etter § 3-21 A nr. 1 til 4 eller dagpenger som nevnt i § 4-l bokstav a.</article><article class="legalP" data-absoluteaddress="/kapittel/1/ledd/1/punkt/2/ledd/2/" id="kapittel-1-ledd-1-punkt-2-ledd-2">Vilkårene i første ledd for rett til fødselspenger gjelder ikke for trygdet som nevnt i § 3-14.</article><article class="legalP" data-absoluteaddress="/kapittel/1/ledd/1/punkt/2/ledd/3/" id="kapittel-1-ledd-1-punkt-2-ledd-3">Fødselspenger ytes med samme beløp som sykepenger og ytes for alle dager unntatt lørdager og søndager.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Fødselspenger ytes i inntil 90 dager fra det tidspunkt kvinnen slutter i arbeid, men høyst i 60 dager før fødselen. Ved flerbarnsfødsler forlenges fødselspengeperioden med 10 dager for hvert barn som fødes utover ett. Retten til fødselspenger etter fødselen er betinget av at kvinnen har omsorg for barnet og ikke er i arbeid. Har kvinnen ikke omsorg for barnet, ytes dog fødselspenger etter fødselen under fravær fra arbeidet i inntil 30 dager. Under delvis fravær fra arbeidet ytes reduserte fødselspenger.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Ved arbeidsuførhet på grunn av sykdom faller retten til fødselspenger bort og erstattes av sykepenger. Tidsrom hvor det utbetales sykepenger går til fradrag i stønadsperioden for fødselspenger, jf. likevel annet og tredje ledd.</article><article class="legalP" data-absoluteaddress="/kapittel/1/ledd/1/punkt/4/ledd/2/" id="kapittel-1-ledd-1-punkt-4-ledd-2">En kvinne som før fødselen blir arbeidsufør på grunn av sykdom mens hun ennå er i arbeid, har rett til sykepenger etter vanlige regler fram til fødselen. Slike tidsrom går ikke til fradrag i fødselspengeperioden.</article><article class="legalP" data-absoluteaddress="/kapittel/1/ledd/1/punkt/4/ledd/3/" id="kapittel-1-ledd-1-punkt-4-ledd-3">Dersom kvinnen etter fødselen er helt avskåret fra å dra omsorg for barnet på grann av egen sykdom, faller retten til fødselspenger bort og erstattes av sykepenger. Fødselspengene tar igjen til å løpe fra og med den dag arbeidsuførheten opphører. Dersom kvinnen ikke kan dra omsorg for barnet fordi det er innlagt i helseinstitusjon e.l. kan retten til fødselspenger også utsettes.</article><article class="legalP" data-absoluteaddress="/kapittel/1/ledd/1/punkt/4/ledd/4/" id="kapittel-1-ledd-1-punkt-4-ledd-4">Det ytes ikke fødselspenger etter at barnet er fylt ett år.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Gjenopptar kvinnen arbeidet etter fødselen før hun har tatt ut hele stønadsperioden, skal stønad utbetales til faren for den resterende del av perioden, men ikke for mer enn 60 dager, eventuelt med forlengelse som nevnt i nr. 2 annet punktum. Dette gjelder bare dersom faren på grunn av omsorg for barnet ikke er i arbeid i denne perioden, og han fyller vilkårene i nr. 1 første ledd og de alminnelige vilkår for rett til sykepenger etter dette kapittel. Dersom faren har delvis permisjon for å ha omsorgen for barnet, får han reduserte fødselspenger.</article><article class="legalP" data-absoluteaddress="/kapittel/1/ledd/1/punkt/5/ledd/2/" id="kapittel-1-ledd-1-punkt-5-ledd-2">Dersom moren har gjenopptatt arbeidet delvis og har reduserte fødselspenger, ytes det reduserte fødselspenger til faren såfremt han fyller vilkårene i foregående ledd. Fødselspenger til faren skal i slike tilfelle ikke utgjøre større del enn det som svarer til reduksjonen i morens fødselspenger.</article><article class="legalP" data-absoluteaddress="/kapittel/1/ledd/1/punkt/5/ledd/3/" id="kapittel-1-ledd-1-punkt-5-ledd-3">Bestemmelsen i første ledd kommer tilsvarende til anvendelse dersom kvinnen er helt avskåret fra å dra omsorg for barnet på grunn av egen sykdom, jf. nr. 3 tredje ledd.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Dersom en kvinne dør i løpet av de første 18 uker etter fødselen, Skal barnets far ytes fødselspenger i inntil 90 dager, eventuelt med forlengelse som nevnt i nr. 2 annet punktum. Bestemmelsene i nr. 4 første ledd annet og tredje punktum gjelder tilsvarende.</article><article class="legalP" data-absoluteaddress="/kapittel/1/ledd/1/punkt/6/ledd/2/" id="kapittel-1-ledd-1-punkt-6-ledd-2">Dersom kvinnen selv hadde rett til fødselspenger, kan. ytelser som er utbetalt til henne og ytelser til barnets far til sammen ikke tilstås for lengre tid enn 90 dager, eventuelt med forlengelse som nevnt i nr. 2 annet punktum.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/1/punkt/7/" id="kapittel-1-ledd-1-punkt-7"><span class="data-originalId">6.</span><article class="legalP" data-absoluteaddress="/kapittel/1/ledd/1/punkt/7/ledd/1/" id="kapittel-1-ledd-1-punkt-7-ledd-1">Til trygdet kvinne som ikke fyller vilkårene for rett til fødselspenger etter nr. 1, ytes ved fødsel en engangsstønad som fastsettes av Stortinget. Ved flerbarnsfødsler utgjør stønaden: det fastsatte beløpet multiplisert med antall barn som er født Dersom kvinnen mottar sykepenger, ytes engangsstønaden bare i den utstrekning den overstiger sykepenger utbetalt etter fødselen.</article><article class="legalP" data-absoluteaddress="/kapittel/1/ledd/1/punkt/7/ledd/2/" id="kapittel-1-ledd-1-punkt-7-ledd-2">Til kvinne som fyller vilkårene i nr. 1, ytes engangsstønad etter første ledd i den utstrekning den overstiger utbetalte fødselspenger etter nr. 1 til nr. 5 og sykepenger etter nr. 3 første og tredje ledd.</article><article class="legalP" data-absoluteaddress="/kapittel/1/ledd/1/punkt/7/ledd/3/" id="kapittel-1-ledd-1-punkt-7-ledd-3">Dersom kvinnen dør, i forbindelse med fødselen, går retten til fødselspenger etter første og annet ledd over på barnets far dersom han har omsorgen for barnet Slik, stønad ytes likevel bare i den utstrekning den overstiger fødselspenger til faren etter nr. 5.</article></article></li></ul></article><article class="futureLegalArticle" data-name="§3-21A" data-partID="§3-21a" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-21 A</span>.</span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/punkt/1/" id="kapittel-1-foreslåttparagraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/" id="kapittel-1-foreslåttparagraf-1-punkt-1-ledd-1">Omsorgspenger ved, adopsjon ytes ved adopsjon i barnets første leveår i inntil 60 dager fra det tidspunkt vedkommende overtar omsorgen for barnet. Omsorgspenger ytes likevel ikke ved adopsjon av stebarn.</article><article class="legalP" data-absoluteaddress="/kapittel/1/foreslåttparagraf/1/punkt/1/ledd/2/" id="kapittel-1-foreslåttparagraf-1-punkt-1-ledd-2">Omsorgspenger ytes med samme beløp som sykepenger og betales for alle dager unntatt lørdager og søndager,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/punkt/2/" id="kapittel-1-foreslåttparagraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/" id="kapittel-1-foreslåttparagraf-1-punkt-2-ledd-1">Rett til omsorgspenger etter nr. 1 har trygdet som har vært ansatt i offentlig eller privat tjeneste, har utøvd selvstendig næringsvirksomhet eller har hatt inntekt utenfor tjenesteforhold som nevnt i § 6-4 første ledd bokstav a og b i minst 6 av de siste 10 måneder før adopsjonen og herunder vært sikret sykepenger. Likt med arbeid som nevnt anses tidsrom med sykepenger, fødselspenger etter § 3-21 nr. 1 til 5, omsorgspenger etter paragrafen her eller dagpenger etter § 4-1 bokstav a.</article><article class="legalP" data-absoluteaddress="/kapittel/1/foreslåttparagraf/1/punkt/2/ledd/2/" id="kapittel-1-foreslåttparagraf-1-punkt-2-ledd-2">Adoptivforeldre har rett til omsorgspenger bare dersom begge fyller vilkårene i første ledd.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/1/punkt/3/" id="kapittel-1-foreslåttparagraf-1-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/1/punkt/3/ledd/1/" id="kapittel-1-foreslåttparagraf-1-punkt-3-ledd-1">Omsorgspenger etter nr. 1 ytes bare dersom vedkommende er borte fra arbeidet på grunn av nødvendig omsorg for adoptivbarnet og fyller de alminnelige vilkår for rett til sykepenger etter dette kapittel når omsorgspermisjonen tar til. Ved delvis fravær fra arbeidet ytes reduserte omsorgspenger.</article><article class="legalP" data-absoluteaddress="/kapittel/1/foreslåttparagraf/1/punkt/3/ledd/2/" id="kapittel-1-foreslåttparagraf-1-punkt-3-ledd-2">Adoptivforeldre kan dele stønadsperioden mellom seg etter ønske. I tidsrom begge er delvis borte fra arbeidet pga. omsorgen for barnet kan begge ytes omsorgspenger, likevel slik at hver ikke kan oppebære en større del av full ytelse enn svarende til reduksjonen i den andres omsorgspenger.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/foreslåttparagraf/1/punkt/4/" id="kapittel-1-foreslåttparagraf-1-punkt-4"><span class="data-originalId">4.</span><article class="legalP" data-absoluteaddress="/kapittel/1/foreslåttparagraf/1/punkt/4/ledd/1/" id="kapittel-1-foreslåttparagraf-1-punkt-4-ledd-1">Ved arbeidsuførhet på grunn av sykdom faller retten til omsorgspenger bort og erstattes av sykepenger. Tidsrom hvor det utbetales sykepenger går til fradrag i stønadsperioden for omsorgspenger, jf. likevel annet ledd.</article><article class="legalP" data-absoluteaddress="/kapittel/1/foreslåttparagraf/1/punkt/4/ledd/2/" id="kapittel-1-foreslåttparagraf-1-punkt-4-ledd-2">Dersom den trygdede er helt avskåret fra å dra omsorg for barnet på grunn av egen sykdom, utsettes retten til omsorgspenger. Omsorgspengene tar til å løpe fra og med den dag arbeidsuførheten opphører. Dersom vedkommende ikke kan dra omsorg for barnet fordi det er innlagt i helseinstitusjon e.l. kan retten til omsorgspenger utsettes.</article><article class="legalP" data-absoluteaddress="/kapittel/1/foreslåttparagraf/1/punkt/4/ledd/3/" id="kapittel-1-foreslåttparagraf-1-punkt-4-ledd-3">I tilfeller som nevnt i annet ledd første punktum kan den del av omsorgspengene som gjenstår når arbeidsuførheten inntrer, nyttes av den andre av adoptivforeldrene.</article><article class="legalP" data-absoluteaddress="/kapittel/1/foreslåttparagraf/1/punkt/4/ledd/4/" id="kapittel-1-foreslåttparagraf-1-punkt-4-ledd-4">Det ytes ikke omsorgspenger etter at barnet har fylt ett år.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/foreslåttparagraf/1/punkt/5/" id="kapittel-1-foreslåttparagraf-1-punkt-5"><span class="data-originalId">5.</span><article class="legalP" data-absoluteaddress="/kapittel/1/foreslåttparagraf/1/punkt/5/ledd/1/" id="kapittel-1-foreslåttparagraf-1-punkt-5-ledd-1">Bestemmelsen i § 3-21 nr. 6 gjelder tilsvarende.</article></article></li></ul></article> <article class="defaultP" margin-top="true">§ 3-23:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/punkt/6/" id="kapittel-1-foreslåttparagraf-1-punkt-6"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/punkt/6/ledd/1/" id="kapittel-1-foreslåttparagraf-1-punkt-6-ledd-1">Trygdet som har omsorg for barn under 16 år med livstruende eller annen alvorlig sykdom eller skade, har rett til sykepenger dersom vedkommende av hensyn til barnet må oppholde seg ved helseinstitusjon mens barnet er innlagt. Det samme gjelder ved fravær fra arbeidet i forbindelse med pleie av barnet i hjemmet i terminalfasen eller i andre kritiske perioder.</article><article class="legalP" data-absoluteaddress="/kapittel/1/foreslåttparagraf/1/punkt/6/ledd/2/" id="kapittel-1-foreslåttparagraf-1-punkt-6-ledd-2">Trygdekontoret kan kreve at nødvendigheten av at trygdede oppholder seg ved helseinstitusjonen eller pleier barnet i hjemmet er godtgjort ved legeerklæring fra den sykehusavdeling som har ansvaret for barnets behandling.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/punkt/7/" id="kapittel-1-foreslåttparagraf-1-punkt-7"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/punkt/7/ledd/1/" id="kapittel-1-foreslåttparagraf-1-punkt-7-ledd-1">Trygdet som har omsorgen for langvarig syke eller funksjonshemmede barn og som må delta i kurs eller i opplæring på annen måte ved godkjent helseinstitusjon for å kunne ta seg av og behandle barnet, har rett til sykepenger under kurs- eller opplæringsfravær.</article><article class="legalP" data-absoluteaddress="/kapittel/1/foreslåttparagraf/1/punkt/7/ledd/2/" id="kapittel-1-foreslåttparagraf-1-punkt-7-ledd-2">Trygdekontoret kan kreve at nødvendigheten av at den trygdede må delta i kurs ved helseinstitusjonen er godtgjort ved legeerklæring,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/1/punkt/8/" id="kapittel-1-foreslåttparagraf-1-punkt-8"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/1/punkt/8/ledd/1/" id="kapittel-1-foreslåttparagraf-1-punkt-8-ledd-1">Retten til sykepenger etter nr. 1 og 2 er betinget av at lovens alminnelige vilkår er oppfylt. Sykepenger ytes av folketrygden etter samme regler som gjelder ved egen sykdom. Ved beregning av stønadsperioden etter § 3-12 nr. 2 skal sykepenger etter paragrafen her likestilles med sykepenger ved egen sykdom.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-12-13-91/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 4. februar 1977 nr. 4 om arbeidervern og arbeidsmiljø m.v. foretas følgende endringer.</article> <article class="defaultP" margin-top="true">§ 33 A nytt nr. 5 og nytt nr. 6 skal lyde:<ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">5.</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Arbeidstaker som har omsorgen for barn under, 12 år med livstruende eller annen alvorlig sykdom eller skade, har rett til permisjon dersom vedkommende av hensyn til barnet må oppholde seg ved helseinstitusjonen mens barnet er innlagt der. Det samme gjelder ved pleie av barnet i hjemmet i terminalfasen eller i andre kritiske perioder.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">6.</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Arbeidstaker som har omsorgen for langvarig syke eller funksjonshemmede barn har rett til permisjon dersom vedkommende må delta i kurs eller annen opplæring ved godkjent helseinstitusjon for å kunne ta seg av og behandle barnet.</article></article></li></ul></article> <article class="defaultP" margin-top="true">§ 33. <i>A nåværende nr. 5 blir nytt nr. 7.</i></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1985-12-13-91/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringen i folketrygdlovens § 2-8 nr. 2 trer i kraft 1. januar 1986.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Endringene i folketrygdlovens §§ 3-21 og: 3-21 A trer i kraft 1. april 1986 og gis virkning for tilfelle hvor fødselen eller adopsjonen finner sted tidligst nevnte dato.</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Endringen i folketrygdlovens § 3-23 og arbeidsmiljølovens § 33 A trer i kraft 1. april 1986. Bestemmelsene i folketrygdlovens § 3-23 nr. 1 og arbeidsmiljølovens § 33 A nr. 5 gis virkning for tilfelle hvor situasjonen som betinger rett til sykepenger og permisjon fra arbeidet inntrådte tidligst 1. april 1986.</article></section></main></body></html>