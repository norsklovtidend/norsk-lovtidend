<!DOCTYPE html><html lang="no"><head><title>Forskrift om trygd etter folketrygdloven for ansatte på utenlandsk skip bare-boat befraktet av norsk reder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1985-12-10-2088</dd><dt class="dokid">DokumentID</dt><dd class="dokid">LTI/forskrift/1985-12-10-2088</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 22</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§1-4</li><li>lov/1966-06-17-12/§2-8</li><li>lov/1966-06-17-12/§3-14</li></ul></dd><dt class="dateOfPublication">Kunngjort</dt><dd class="dateOfPublication">1986-01-13</dd><dt class="title">Tittel</dt><dd class="title">Forskrift om trygd etter folketrygdloven for ansatte på utenlandsk skip bare-boat befraktet av norsk reder.</dd><dt class="refid">RefID</dt><dd class="refid">forskrift/1985-12-10-2088</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om trygd etter folketrygdloven for ansatte på utenlandsk skip bare-boat befraktet av norsk reder.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-10-2088" id="dokument"><h1>Forskrift om trygd etter folketrygdloven for ansatte på utenlandsk skip bare-boat befraktet av norsk reder.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 10. desember 1985 med hjemmel i lov 17. juni 1966 nr. 12 § 1-4 bokstav b, § 2-8 nr. 1 tredje ledd, § 3-14 nr. 3 og § 1-3 annet ledd.</article><article class="legalArticle" data-lovdata-URL="LTI/forskrift/1985-12-10-2088/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For å kunne bli trygdet etter disse forskrifter kreves det at den det gjelder<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">har vært trygdet etter lov om folketrygd § 1-2 nr. 1 eller nr. 2 eller § 1-4 i minst tre av de siste fem kalenderår før tiltredelsen av tjenesten ombord, og</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">har nær tilknytning til det norske samfunn eller norsk næringsliv.</article></article></li></ul></article></article><article class="legalArticle" data-lovdata-URL="LTI/forskrift/1985-12-10-2088/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den som fyller vilkårene i § 1, og som er ansatt ombord på utenlandsk skip som er bare-boat befraktet av norsk rederi, er trygdet etter folketrygdloven etter bestemmelsene i disse forskrifter.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Trygd etter første ledd er betinget av at skipet omfattes av lov av 21. mars 1947 om skattlegging av sjømenn.</article></article><article class="legalArticle" data-lovdata-URL="LTI/forskrift/1985-12-10-2088/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Trygden gjelder fulle rettigheter etter folketrygdloven.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Medisinsk stønad under opphold i utlandet ytes etter bestemmelsene i lovens § 2-8 nr. 2. Sykepenger ytes etter bestemmelsene i lovens § 3-14 nr. 1 og 2. Dagpenger under arbeidsløyse ytes etter folketrygdlovens kapittel 4 til sjømenn i utenriks fart.</article></article><article class="legalArticle" data-lovdata-URL="LTI/forskrift/1985-12-10-2088/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">De bestemmelser som er gitt med hjemmel i folketrygdlovens § 1-2 nr. 3 tredje ledd, § 2-8 nr. 1 annet ledd og § 3-14 nr. 3 om trygdens varighet og retten til stønad etter tjenesteforholdets opphør, gjelder tilsvarende for personer som er omfattet av disse forskrifter.</article></article><article class="legalArticle" data-lovdata-URL="LTI/forskrift/1985-12-10-2088/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forsørget ektefelle og barn under 18 år til trygdet som nevnt under § 2, har rett til medisinsk stønad under opphold utenfor riket etter regler fastsatt av Sosialdepartementet med hjemmel i folketrygdlovens § 2-8 nr. 3.</article></article><article class="legalArticle" data-lovdata-URL="LTI/forskrift/1985-12-10-2088/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den som er trygdet i henhold til utenlandsk lov kan unntas fra trygden, idet Sosialdepartementets forskrifter av 23. desember 1970 fastsatt med hjemmel i folketrygdlovens § 1-3 annet ledd gis tilsvarende anvendelse.</article></article><article class="legalArticle" data-lovdata-URL="LTI/forskrift/1985-12-10-2088/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Avgift skal svares i samsvar med forskrifter fastsatt med hjemmel i folketrygdlovens § 16.-1 nr. 3 annet ledd og innbetales i samsvar med forskrifter fastsatt med hjemmel i folketrygdlovens § 6-4 nr. 4, sjette ledd.</article></article><article class="legalArticle" data-lovdata-URL="LTI/forskrift/1985-12-10-2088/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Krav om godtgjørelse for utgifter ved sykebehandling eller nedkomst utenfor riket, sendes om rederiet til Folketrygdkontoret for utenlandssaker. Gjelder kravet godtgjørelse for utgifter til slik behandling i Norge, sendes kravet til trygdekontoret på oppholdsstedet.</article></article><article class="legalArticle" data-lovdata-URL="LTI/forskrift/1985-12-10-2088/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ved yrkesskade skal skademelding innsendes etter de samme retningslinjer som gjelder for ansatte om bord på norskregistrerte skip.</article></article><article class="legalArticle" data-lovdata-URL="LTI/forskrift/1985-12-10-2088/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft 1. januar 1986. Fra samme tidspunkt oppheves forskrifter fastsatt av Sosialdepartementet 1. januar 1979 om trygd etter folketrygdloven for norsk statsborger som er ansatt på Utenlandsk skip bare-boat befraktet av norsk reder.</article></article></main></body></html>