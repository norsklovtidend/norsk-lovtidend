<!DOCTYPE html><html lang="no"><head><title>Hovedretningslinjer for organisering av sivilingeniørutdanningen i Stavanger og siviløkonomutdanningen i Bodø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1985-12-13-2097</dd><dt class="dokid">DokumentID</dt><dd class="dokid">LTI/forskrift/1985-12-13-2097</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 22</dd><dt class="dateInForce">I kraft fra</dt><dd class="dateInForce">1986-02-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58</li></ul></dd><dt class="dateOfPublication">Kunngjort</dt><dd class="dateOfPublication">1986-01-13</dd><dt class="title">Tittel</dt><dd class="title">Hovedretningslinjer for organisering av sivilingeniørutdanningen i Stavanger og siviløkonomutdanningen i Bodø.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 13. desember 1985. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">forskrift/1985-12-13-2097</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Hovedretningslinjer for organisering av sivilingeniørutdanningen i Stavanger og siviløkonomutdanningen i Bodø.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-13-2097" id="dokument"><h1>Hovedretningslinjer for organisering av sivilingeniørutdanningen i Stavanger og siviløkonomutdanningen i Bodø.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-12-13-2097/KAPITTEL_1" data-partID="k1"><h2>I</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Sivilingeniørutdanningen i Stavanger og siviløkonomutdanningen i Bodø organiseres som faglig autonome enheter i institusjonelt og administrativt fellesskap med høgskolesentrene i Rogaland og Nordland. De to faglige enhetene betegnes med navnene Sivilingeniørutdanningen i Stavanger og Siviløkonomutdanningen i Bodø.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Høgskolesentrene i Rogaland og Nordland får et øverste styringsorgan som ledes av en valgt rektor. Sivilingeniørutdanningen og siviløkonomutdanningen styres av et kollegium under ledelse av en valgt dekanus. Dekanus er øverste ansvarlig faglig leder for utdanningen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">I de funksjoner som følger av utdanningenes faglige autonomi (faglig innhold, studieplaner, eksamensreglement og -avvikling, opptak av studenter osv.), skal de betjenes av utpekte personer innenfor administrasjonen og ha instruksjonsmyndighet over disse. For administrasjon og forvaltning for øvrig betjenes de av fellesinstitusjonenes administrative apparat.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Sivilingeniør- og siviløkonomutdanningene disponerer egne budsjettmidler. Øverste budsjettansvarlig overfor departementet er administrativ leder ved fellesinstitusjonene, som bl.a. har anvisningsfullmakt.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/punkt/5/" id="kapittel-1-punkt-5"><span class="data-originalId">5.</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Sivilingeniør- og siviløkonomutdanningene avgir selv innstilling overfor departementet om ansettelse i vitenskapelige toppstillinger. For andre stillinger som er særlig tilknyttet utdanningene, utarbeider de selv stillingsbeskrivelse og foretar tilsetting. For øvrig skjer tilsettinger etter det regelverk som gjelder i det regionale høgskolesystemet.</article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-12-13-2097/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Kultur- og vitenskapsdepartementet får fullmakt til å fastsette videre detaljer i styringsordningen, samt bestemmelser for en overgangsperiode, til ordinære organer trer i funksjon.</article></section></main></body></html>