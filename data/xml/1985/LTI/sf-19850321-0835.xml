<!DOCTYPE html><html lang="no"><head><title>Forskrift om endring i forskrift om føringen og ordningen av folkeregistrene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">FOR-1985-03-21-835</dd><dt class="dokid">DokumentID</dt><dd class="dokid">LTI/forskrift/1985-03-21-835</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 7</dd><dt class="dateInForce">I kraft fra</dt><dd class="dateInForce">1985-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-11-26-9</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1970-01-16-2</li></ul></dd><dt class="dateOfPublication">Kunngjort</dt><dd class="dateOfPublication">1985-05-03</dd><dt class="title">Tittel</dt><dd class="title">Forskrift om endring i forskrift om føringen og ordningen av folkeregistrene.</dd><dt class="refid">RefID</dt><dd class="refid">forskrift/1985-03-21-835</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om føringen og ordningen av folkeregistrene.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-03-21-835" id="dokument"><h1>Forskrift om endring i forskrift om føringen og ordningen av folkeregistrene.</h1><article class="legalP" data-absoluteaddress="/ledd/1/" id="ledd-1">Med hjemmel i kgl.res. av 16. januar 1970 foretas følgende endringer i Statistisk Sentralbyrås forskrifter av 26. november 1979 om føringen og ordningen av folkeregistrene:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-03-21-835/KAPITTEL_1" data-partID="k1"><h2>I</h2><article class="defaultP">§ 17 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Fatter folkeregisteret vedtak om at den som har meldt flytting til kommunen skal registreres som bosatt der, sendes straks blankett 2 i skjemasettet RA-005 «Melding om flytting» (rekvisisjon av hovedregisterkort) til folkeregisteret i fraflyttingskommunen. Blankett 1 i skjemasettet (folkeregisterets eksemplar) og blankett 3 (kvittering til melderen) settes i venteregister i folkeregisteret inntil hovedregisterkortet(ene) er mottatt fra fraflyttingskommunens folkeregister, jf. § 23.</article> <article class="defaultP" margin-top="true">§ 23 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Når folkeregisteret har mottatt hovedregisterkortet(ene) fra folkeregisteret i fraflyttingskommunen, tas blankett 1 og 3 fra skjemasettet RA-005 «Melding om flytting» ut av venteregisteret. Opplysningene sammenholdes med hovedregisterkortet(ene), og eventuelle feil på blankett 1 og 3 korrigeres. Begge blankettene påføres fødselsnummer. Blankett 1 beholdes av folkeregisteret, mens blankett 3 sendes den som har meldt innflyttingen. Samtidig fylles ut navnekort for den/de innflyttede, hvis navnekort ikke finnes i registeret fra før. Hovedregisterkort og navnekort påføres notat om innflyttingen og settes på plass i registrene. Melding om innflyttingen gis til Skattedirektoratets magnetbåndregister (blankettregisteret).</article> <article class="defaultP" margin-top="true">§ 24 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når folkeregisteret mottar rekvisisjon av hovedregisterkort (blankett 2 i skjemasettet RA-005 «Melding om flytting») fra folkeregisteret i innflyttingskommunen, må opplysningene sammenholdes med opplysningene på hovedregisterkortet. Samtidig kontrolleres at hovedregisterkortet er fullstendig og tydelig utfylt, bl.a. med kommunens navn.</article> <article class="defaultP" margin-top="true">§ 32 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved flytting til Danmark, medregnet Grønland og Færøyene, Finland, Island eller Sverige, skal det utstedes internordisk flytteattest med flyttebevis i samsvar med bestemmelsene i overenskomst mellom de nordiske land om folkeregistrering og forskrifter om melding og registrering av internordiske flyttinger, fastsatt av Statistisk Sentralbyrå. Registreringen skjer i samsvar med de bestemmelsene som er gitt i overenskomsten og forskriftene til den, jf. § 16 i de nevnte forskrifter.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">På hovedregisterkortet og navnekortet skal folkeregisteret føre datoen for registreringen i innflyttingslandet og adressen i dette landet. Hovedregisterkortet settes deretter i avgangsregisterets avdeling for utvandrede. Navnekortet påføres henvisning til avgangsregisteret og settes på plass i navneregisteret. Melding om utflyttingen gis til Skattedirektoratets magnetbåndregister (blankettregisteret).</article> <article class="defaultP" margin-top="true">§ 33 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved flytting til andre land enn de som er nevnt i § 32 første ledd, skal folkeregisteret gi den meldepliktige kvittering for meldt flytting. Som kvittering brukes blankett 3 i skjemasettet RA-005 «Melding om flytting».</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">På hovedregisterkortet og navnekortet føres datoen for meldt flytting, den oppgitte flyttedatoen og det landet (eventuelt også adressen) vedkommende skal flytte til. Hovedregisterkortet settes i avgangsregisterets avdeling for utvandrede. Navnekortet påføres henvisning til avgangsregisteret og settes på plass i navneregisteret. Melding om utflyttingen gis til Skattedirektoratets magnetbåndregister (blankettregisteret).</article> <article class="defaultP" margin-top="true">§ 38 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Er innflytteren ikke født i Norge 1. januar 1983 eller senere eller det er sannsynlig at innflytteren ikke tidligere har vært bosatt i Norge, opprettes hovedregisterkort og navnekort, ved internordisk flytting på grunnlag av den mottatte internordiske flytteattest, ved innflytting fra annet land på grunnlag av forevist pass eller annet legitimasjonspapir. Blankett 1 i skjemasettet RA-007 «Melding om flytting fra utlandet» sendes Sentralkontoret etter at folkeregisteret har påført de nødvendige opplysningene. Blankett 2 beholdes av folkeregisteret. Blankett 3 makuleres. Blankett 4 sendes den meldepliktige, som kvittering for registrert flytting.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Har personen tidligere vært registrert som bosatt i annen norsk kommune, eller er født i Norge 1. januar 1983 eller senere, må folkeregisteret rekvirere hovedregisterkortet fra folkeregisteret i vedkommende kommune, eller dersom hovedregisterkortet er overført til arkivverket fra det statsarkivet som oppbevarer kortet. Til denne rekvisisjonen kan blankett 3 i skjemasettet RA-007 brukes. Viser opplysningene på hovedregisterkortet at den meldepliktige er registrert som utvandret fra den tidligere registreringskommunen, sender folkeregisteret blankett 1 i skjemasettet RA-007 til Sentralkontoret, blankett 2 beholdes av folkeregisteret, mens blankett 4 sendes til den meldepliktige, som kvittering for registrert flytting. Viser opplysningene at personen fremdeles er registrert som bosatt i Norge (eventuelt som forsvunnet), skal vedkommende ikke regnes som innvandret til Norge. Blankett 1 makuleres, blankett 2 beholdes av folkeregisteret og blankett 4 i skjemasettet RA-007 sendes den meldepliktige som kvittering for meldt flytting. Flyttingen regnes som en innflytting fra en annen norsk kommune. Melding om innflyttingen må gis til Skattedirektoratets magnetbåndregister (blankettregisteret), jf. § 23 siste pkt.</article> <article class="defaultP" margin-top="true">§ 41 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Finner folkeregisteret at den som har meldt flytting, skal registreres på annet bosted innen kommunen enn der han eller hun tidligere var registrert, skal det føre den nye adressen, flyttedatoen og registreringsdatoen på hovedregisterkortet og navnekortet. Hovedregisterkortet flyttes til den nye plassen i registeret.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Når flyttingen er registrert, sender folkeregisteret melding om dette til Skattedirektoratets magnetbåndregister (blankettregisteret).</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Når skifte av bosted innen kommunen er registrert, skal den som krever det, underrettes om den foretatte registreringen. Til dette brukes blankett 3 i skjemasettet RA – 005 «Melding om flytting».</article> <article class="defaultP" margin-top="true">§ 45 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Viser undersøkelsen i Det sentrale personregister at innflytteren er registrert som bosatt i en annen kommune, opplyser Sentralkontoret folkeregisteret om registreringskommunen. Er skjema E-3 benyttet, påfører Sentralkontoret opplysningen på det innsendte skjemaet og sender det tilbake til folkeregisteret. Folkeregisteret går deretter fram i samsvar med § 17.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Viser det seg at innflytteren er registrert som flyttet til utlandet, oppgir Sentralkontoret, muntlig eller på det innsendte skjemaet, fra hvilken kommune personen er registrert som utvandret. Folkeregisteret går deretter fram i samsvar med § 38 annet ledd.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Viser det seg at en person som skal registreres i folkeregisteret og er født i Norge, ikke finnes i Det sentrale personregister, og det er klart at innflyttingen ikke er en flytting fra utlandet, sendes saken med alle opplysninger til Sentralkontoret Sentralkontoret undersøker saken og underretter folkeregisteret om hva som videre skal gjøres.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Viser det seg at innflytteren er registrert i et av de sentrale registre, går folkeregisteret fram i samsvar med bestemmelsene i kap. VI.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Ellers når innflytteren ikke finnes i Det sentrale personregister, går folkeregisteret fram etter § 38 første ledd.</article> <article class="defaultP" margin-top="true">§ 46 skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Blir folkeregisteret i forbindelse med revisjon av folkeregisteret eller på annen måte kjent med at en person ikke lenger bor i kommunen, må folkeregisteret grundig undersøke hvor vedkommende oppholder seg.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Får folkeregisteret opplysninger som tyder på at personen er flyttet til en annen kommune, sendes forespørsel til den antatte registreringskommunen på fastsatt skjema E-3, jf. § 29.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Får folkeregisteret opplysninger som tyder på at personen er flyttet til et annet nordisk land, sendes «Forespørsel i forbindelse med internordisk flytting» til vedkommende lokale registreringsmyndighet eller til vedkommende lands sentrale registreringsmyndighet.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Får folkeregisteret sikre opplysninger om at personen er flyttet til et land utenfor Norden (f.eks. av pårørende eller siste arbeidsgiver), fattes det vedtak om at personen skal registreres som utvandret, jf. forvaltningslovens kap. V. Melding om utflytting sendes Skattedirektoratets magnetbåndregister (blankettregisteret). Som registreringsdato bruker en den datoen avgjørelsen ble truffet. De opplysninger som danner grunnlag for avgjørelsen, må innhentes skriftlig eller noteres ned og oppbevares i samsvar med § 81.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Får folkeregisteret opplysninger som gir grunn til å anta at personen skal registreres i et av de sentrale registre, forholder folkeregisteret seg i samsvar med reglene som er gitt i kapittel VI.</article> <article class="defaultP" margin-top="true">§ 58 første ledd skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Dette registeret består av alle tildelte fødselsnummer. Sentralkontoret fastsetter ellers hvilke opplysninger registeret skal inneholde.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-03-21-835/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse endringer trer i kraft 1. mai 1985. Ikrafttredelsen utsettes for så vidt angår §§ 38 og 45.</article></section></main></body></html>