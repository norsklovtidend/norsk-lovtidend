<!DOCTYPE html><html lang="no"><head><title>Forskrift om måling av volum i oppdrettsanlegg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:01</dd><dt class="legacyID">Datokode</dt><dd class="legacyID">FOR-1985-11-07-1905</dd><dt class="dokid">DokumentID</dt><dd class="dokid">LTI/forskrift/1985-11-07-1905</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 20</dd><dt class="dateInForce">I kraft fra</dt><dd class="dateInForce">1985-11-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68</li></ul></dd><dt class="dateOfPublication">Kunngjort</dt><dd class="dateOfPublication">1985-12-03</dd><dt class="title">Tittel</dt><dd class="title">Forskrift om måling av volum i oppdrettsanlegg.</dd><dt class="refid">RefID</dt><dd class="refid">forskrift/1985-11-07-1905</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om måling av volum i oppdrettsanlegg.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-11-07-1905" id="dokument"><h1>Forskrift om måling av volum i oppdrettsanlegg.</h1><article class="legalP" data-absoluteaddress="/ledd/1/" id="ledd-1">Fastsatt av Fiskeridepartementet 7. november 19851 medhold av lov av 14. juni 1985 nr. 68 om oppdrett av fisk, skalldyr m.v.</article><article class="legalArticle" data-lovdata-URL="LTI/forskrift/1985-11-07-1905/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter gjelder for oppdrettsanlegg til produksjon av matfisk og stamfisk så langt de passer.</article></article><article class="legalArticle" data-lovdata-URL="LTI/forskrift/1985-11-07-1905/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridirektøren eller den han bemyndiger, foretar kontroll og måling av anlegg.</article></article><article class="legalArticle" data-lovdata-URL="LTI/forskrift/1985-11-07-1905/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Oppdrettsvolum i matfisk- og stamfiskanlegg er det vannvolum som framkommer ved måling og utregning etter reglene i disse forskrifter.</article></article><article class="legalArticle" data-lovdata-URL="LTI/forskrift/1985-11-07-1905/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Alle produksjonsenheter som kan knyttes til fiskeoppdrett, skal telle med ved beregning av et oppdrettsanleggs samlede oppdrettsvolum, herunder strandinnhegninger, avstengninger, produksjonsdammer på land o.l.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Produksjonsenheter til reservebruk som er demontert og plassert på land, skal ikke regnes med i det samlede oppdrettsvolum. Det samme gjelder produksjonsenheter uten not som ligger klart adskilt fra oppdrettsanlegget. Fiskeridirektøren eller den han bemyndiger, kan kreve slike enheter flyttet eller fjernet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Unntak fra bestemmelsens første ledd kan gjøres for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/3/punkt/1/" id="paragraf-4-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/3/punkt/1/ledd/1/" id="paragraf-4-ledd-3-punkt-1-ledd-1">produksjonsenheter som i samråd med veterinær benyttes ved anlegget. Det forutsettes fremlagt attestasjon fra veterinær. Attesten skal angi antatt sykdom, og slik bruk skal være begrenset i tid.</article><article class="legalP" data-absoluteaddress="/paragraf/4/ledd/3/punkt/1/ledd/2/" id="paragraf-4-ledd-3-punkt-1-ledd-2">Melding med nødvendig attestasjon om overskridelse av gitt konsesjonsvolum skal sendes til Fiskeridirektøren via Fiskerisjefen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/3/punkt/2/" id="paragraf-4-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/3/punkt/2/ledd/1/" id="paragraf-4-ledd-3-punkt-2-ledd-1">produksjonsenheter til bruk ved sulting, sortering, flytting av fisk etc. Enheter som kan benyttes til dette formål, er begrenset i volum på totalt 500m<sup>3</sup> .</article></article></li></ul></article></article><article class="legalArticle" data-lovdata-URL="LTI/forskrift/1985-11-07-1905/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Oppdrettsvolum, jf. § 3, fastsettes til 85 % av mærens flateinnhold i vannflaten multiplisert med en dybde på 5 meter.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fiskeridirektøren kan når særlige grunner foreligger, dispensere fra bestemmelsen i første ledd.</article></article><article class="legalArticle" data-lovdata-URL="LTI/forskrift/1985-11-07-1905/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For strandinnhegninger, avstengninger o.l. beregnes det faktiske vannvolum på grunnlag av vannstanden ved laveste lavvann.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">For andre typer anleggsenheter, produksjonsdammer på land, nedsenkbare anlegg etc. kan Fiskeridirektøren fastsette oppdrettsvolumet i hvert enkelt tilfelle.</article></article><article class="legalArticle" data-lovdata-URL="LTI/forskrift/1985-11-07-1905/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved beregning av konsesjonsvolum fra strandinnhegning, avstengning o.l. til mærvolurn, skal følgende regel nyttes: Største mengde produsert fisk i kg pr. år dividert med 10 gir tillatt mærvolurn im<sup>3</sup> . Denne regelen kommer ikke til anvendelse for anlegg som ved vedtak i medhold av lov har fått fastsatt mærvolurn.</article></article><article class="legalArticle" data-lovdata-URL="LTI/forskrift/1985-11-07-1905/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter trer i kraft straks.</article></article></main></body></html>