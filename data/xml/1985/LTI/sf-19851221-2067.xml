<!DOCTYPE html><html lang="no"><head><title>Forskrift om avgift på hermetikk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:29</dd><dt class="legacyID">Datokode</dt><dd class="legacyID">FOR-1985-12-21-2067</dd><dt class="dokid">DokumentID</dt><dd class="dokid">LTI/forskrift/1985-12-21-2067</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 27</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-52/§1</li><li>lov/1984-06-08-52/§3</li></ul></dd><dt class="dateOfPublication">Kunngjort</dt><dd class="dateOfPublication">1985-01-16</dd><dt class="title">Tittel</dt><dd class="title">Forskrift om avgift på hermetikk.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. av 21. desember 1984. Fremmet av Fiskeridepartementet.</dd><dt class="refid">RefID</dt><dd class="refid">forskrift/1985-12-21-2067</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift på hermetikk.<ul class="tocSubUl"><li>1.</li><li>2.</li><li>3.</li><li>4.</li><li>5.</li><li>6.</li><li>7.</li><li>8.</li><li>9.</li><li>10.</li><li>11.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-12-21-2067" id="dokument"><h1>Forskrift om avgift på hermetikk.</h1><article class="legalP" data-absoluteaddress="/ledd/1/" id="ledd-1">I medhold av lov av 8. juni 1984 nr. 52 om avgift på hermetikk § 1 og § 3 bestemmes:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-12-21-2067/KAPITTEL_1" data-partID="k1"><h2 data-text-align="center">1.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">De i lovens § 1 nevnte avgiftsmidler innbetales til Fondet for hermetikk- og næringsmiddelindustrien under navnet Stiftelsen Norconserv. Stiftelsens styre forvalter avgiftsmidlene i henhold til sine vedtekter og bestemmelsene i denne forskrift.</article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-12-21-2067/KAPITTEL_2" data-partID="k2"><h2 data-text-align="center">2.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Avgiften skal svares av:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Alle sorter hel- og halvkonserver av fisk, skalldyr og bløtdyr, samt av kjøtt og flesk.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Hvorvidt en vare skal ansees avgiftspliktig etter disse bestemmelser avgjøres av vedkommende departement. Jf. pkt. 10.</article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1985-12-21-2067/KAPITTEL_3" data-partID="k3"><h2 data-text-align="center">3.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">De avgifter som innkreves etter lovens §§ 1 og 3 skal beregnes av varens salgspris. I de tilfelle hvor det av praktiske (innkrevningstekniske) årsaker ansees nødvendig, fastsettes denne i form av en basispris for de forskjellige vareslag. Basisprisen fastsettes av De Norske Hermetikfabrikers Landsforenings administrasjon og skal såvidt mulig svare til gjeldende fob-pris for varen.</article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1985-12-21-2067/KAPITTEL_4" data-partID="k4"><h2 data-text-align="center">4.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Den generelle avgift på de vareslag som er basert på fiske- og fangstråstoff beregnes etter en sats på 1,7 % av salgsverdien og dekker alle de tiltak som er angitt i lovens § <i>2.</i></article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Avgiften på vareslag basert på kjøtt og flesk skal anvendes til opplæringsvirksomhet og beregnes etter 0,2 % av salgsverdien. Denne avgiftssatsen skal til enhver tid stå i forhold til den avgiftsandel som går til opplæringstiltak fra fiske- og fangstproduktene.</article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1985-12-21-2067/KAPITTEL_5" data-partID="k5"><h2 data-text-align="center">5.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Av Fondets midler kan der gis program- eller prosjekttilskudd til markedsføringstiltak for hele eller deler av bransjen.</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Bransjetiltak og tiltak hvor forholdene ikke ligger tilrette for en utligning av kostnadene på bedriftene, kan finansieres inntil 100 %. Tiltak for grupper av samarbeidende bedrifter kan støttes med inntil 70 % i etableringsfasen og senere med inntil 50 %.</article><article class="legalP" data-absoluteaddress="/kapittel/5/ledd/3/" id="kapittel-5-ledd-3">Forslag om støtte til slike tiltak skal forelegges Styret med innstilling fra Norcanners.</article><article class="legalP" data-absoluteaddress="/kapittel/5/ledd/4/" id="kapittel-5-ledd-4">Av Fondets midler kan der også gis tilskudd til individuelle markedsføringstiltak etter følgende retningslinjer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/5/ledd/4/punkt/1/" id="kapittel-5-ledd-4-punkt-1"><span class="data-originalId">a)</span><article class="legalP" data-absoluteaddress="/kapittel/5/ledd/4/punkt/1/ledd/1/" id="kapittel-5-ledd-4-punkt-1-ledd-1">Etter innstilling fra Norcanners tar Styret tidligst mulig i årets siste kvartal avgjørelse om hvilket beløp som kan anvendes i det kommende år som tilskudd til individuelle markedsføringstiltak. Hensyn skal her tas til Fondets økonomiske stilling, de andre markedsføringsbehov som foreligger, samt omsetnings- og lagersituasjonen.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/5/ledd/4/punkt/2/" id="kapittel-5-ledd-4-punkt-2"><span class="data-originalId">b)</span><article class="legalP" data-absoluteaddress="/kapittel/5/ledd/4/punkt/2/ledd/1/" id="kapittel-5-ledd-4-punkt-2-ledd-1">Når avgjørelse etter pkt. a) foreligger, kan de avgiftsbetalende firma innen en fastsatt frist, sende søknad til Norcanners om tilskudd. Tilskuddet skal benyttes til markedsføringstiltak under norske og/eller utenlandske varemerker, mot at vedkommende firma selv skyter til minst et tilsvarende beløp.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/5/ledd/4/punkt/3/" id="kapittel-5-ledd-4-punkt-3"><span class="data-originalId">c)</span><article class="legalP" data-absoluteaddress="/kapittel/5/ledd/4/punkt/3/ledd/1/" id="kapittel-5-ledd-4-punkt-3-ledd-1">Tiltakene kan gjennomføres over en periode på inntil 3 år.</article><article class="legalP" data-absoluteaddress="/kapittel/5/ledd/4/punkt/3/ledd/2/" id="kapittel-5-ledd-4-punkt-3-ledd-2">Etterhvert som tiltakene gjennomføres og senest innen utgangen av mars måned det påfølgende år skal nødvendig dokumentasjon sendes Norcanners.</article><article class="legalP" data-absoluteaddress="/kapittel/5/ledd/4/punkt/3/ledd/3/" id="kapittel-5-ledd-4-punkt-3-ledd-3">Planer og dokumentasjon gjennomgås av et utvalg som består av formann og adm.direktør i Norcanners samt formannen i Stiftelsens styre.</article><article class="legalP" data-absoluteaddress="/kapittel/5/ledd/4/punkt/3/ledd/4/" id="kapittel-5-ledd-4-punkt-3-ledd-4">Utvalgets avgjørelse er endelig og bindende.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/5/ledd/4/punkt/4/" id="kapittel-5-ledd-4-punkt-4"><span class="data-originalId">d)</span><article class="legalP" data-absoluteaddress="/kapittel/5/ledd/4/punkt/4/ledd/1/" id="kapittel-5-ledd-4-punkt-4-ledd-1">Beløp som ikke er anmeldt innen fristens utløp, jf. pkt. b) eller beløp som ikke blir benyttet eller godkjent, jf. pkt. c), tilføres Fondet.</article></article></li></ul></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1985-12-21-2067/KAPITTEL_6" data-partID="k6"><h2 data-text-align="center">6.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Avgiften betales til Hermetikkindustriens Kontrollinstitutt for hver annen måned av de firma som har utført varen eller solgt den til innenlandsk forbruk. Vedkommende firma plikter for hver 2 måneders periode og senest den 15. i etterfølgende måned, å sende Hermetikkindustriens Kontrollinstitutt, Stavanger, oppgjør for skyldig avgift, ledsaget av en samlet oppgave over de avgiftspliktige varer, særskilt for hva som er eksportert og solgt til innenlandsforbruk i 2 måneders perioden. Oppgaven spesifiseres for de enkelte varesorter og pakningstørrelser med angivelse av salgspris.</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Oppgaven skal være bekreftet av bedriftens faste revisor.</article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1985-12-21-2067/KAPITTEL_7" data-partID="k7"><h2 data-text-align="center">7.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Betales ikke avgiften til fastsatt tid skal det fra forfall svares en rente til de satser som til enhver tid er fastsatt for forsinket betaling i henhold til lov av 17. desember 1976 nr. 100.</article></section><section class="section" data-name="kap8" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1985-12-21-2067/KAPITTEL_8" data-partID="k8"><h2 data-text-align="center">8.</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Hermetikkindustriens Kontrollinstitutt plikter å føre regnskap i anledning oppkreving av avgiftene, og sende årsregnskap over de innkasserte avgifter med bilag til Riksrevisjonen.</article><article class="legalP" data-absoluteaddress="/kapittel/8/ledd/2/" id="kapittel-8-ledd-2">Kontrollinstituttet har adgang til å foreta kontroll og bokettersyn hos de avgiftspliktige firma i anledning avgiftene.</article><article class="legalP" data-absoluteaddress="/kapittel/8/ledd/3/" id="kapittel-8-ledd-3">Hermetikkindustriens Kontrollinstitutt plikter for hver oppgjørsperiode og senest den 15. i etterfølgende måned, å sende oppgjør til Stiftelsen Norconserv med oppgave over de avgifter som er oppkrevet i perioden, fordelt på vareslag og pakningstype. Oppgaven skal angi særskilt fordelingen av eksportvarer og varer til innenlandsforbruk.</article></section><section class="section" data-name="kap9" data-section-type="default" data-absoluteaddress="/kapittel/9/" id="kapittel-9" data-lovdata-URL="LTI/forskrift/1985-12-21-2067/KAPITTEL_9" data-partID="k9"><h2 data-text-align="center">9.</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Enhver som er knyttet til oppkreving av avgiftene har taushetsplikt som bestemt for offentlige tjenestemenn, jf. forvaltningslovens § 13 og straffelovens § 121.</article></section><section class="section" data-name="kap10" data-section-type="default" data-absoluteaddress="/kapittel/10/" id="kapittel-10" data-lovdata-URL="LTI/forskrift/1985-12-21-2067/KAPITTEL_10" data-partID="k10"><h2 data-text-align="center">10.</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">Fiskeridepartementet kan endre eller oppheve denne forskrift.</article><article class="legalP" data-absoluteaddress="/kapittel/10/ledd/2/" id="kapittel-10-ledd-2">Avgiftens størrelse for 1985 vil bli spesielt fastsatt i egen bestemmelse.</article><article class="legalP" data-absoluteaddress="/kapittel/10/ledd/3/" id="kapittel-10-ledd-3">Departementet vil også i løpet av 1985 gjennomgå bestemmelsene om hvilke konkrete vareslag som skal være avgiftspliktige etter disse forskrifter. Inntil videre beregnes avgiften på det produktgrunnlag som idag benyttes av Hermetikkindustriens Kontrollinstitutt.</article></section><section class="section" data-name="kap11" data-section-type="default" data-absoluteaddress="/kapittel/11/" id="kapittel-11" data-lovdata-URL="LTI/forskrift/1985-12-21-2067/KAPITTEL_11" data-partID="k11"><h2 data-text-align="center">11.</h2><article class="legalP" data-absoluteaddress="/kapittel/11/ledd/1/" id="kapittel-11-ledd-1">Denne forskrift trer i kraft fra og med 1. januar 1985.</article><article class="legalP" data-absoluteaddress="/kapittel/11/ledd/2/" id="kapittel-11-ledd-2">Fra samme dato oppheves Fiskeridepartementets bestemmelse om avgifter 12. mai 1962 med senere endringer, forskrifter om tilskott til individuell reklame i henhold til hermetikklovens § 1, andre ledd, fastsatt ved kgl. res. 1. oktober 1965 og endret ved kgl. res. 15. september 1967, og Fiskeridepartementets bestemmelser 14. mai 1962, endret 29. mai 1963 om avgift på hermetikk til fordel for Norges Hermetikkfagskole.</article></section></main></body></html>