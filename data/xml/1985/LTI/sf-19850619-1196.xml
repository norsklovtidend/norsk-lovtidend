<!DOCTYPE html><html lang="no"><head><title>Forskrift om tilskott til tiltak for energiøkonomisering i fiskeflåten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-1985-06-19-1196</dd><dt class="dokid">DokumentID</dt><dd class="dokid">LTI/forskrift/1985-06-19-1196</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 13</dd><dt class="dateInForce">I kraft fra</dt><dd class="dateInForce">1985-06-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1985-07-23</dd><dt class="title">Tittel</dt><dd class="title">Forskrift om tilskott til tiltak for energiøkonomisering i fiskeflåten.</dd><dt class="refid">RefID</dt><dd class="refid">forskrift/1985-06-19-1196</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til tiltak for energiøkonomisering i fiskeflåten.<ul class="tocSubUl"><li>§ 1. Forskriftens formål.</li><li>§ 2. Spesielle vilkår.</li><li>§ 3. Avgrensning av investeringer og tilskottsstørrelse</li><li>§ 4. Søknad om tilskott.</li><li>§ 5. Fastsettelse og utbetaling av tilskott.</li><li>§ 6. Avhending av utstyr.</li><li>§ 7. Kontroll.</li><li>§ 8. Klageadgang.</li><li>§ 9. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-06-19-1196" id="dokument"><h1>Forskrift om tilskott til tiltak for energiøkonomisering i fiskeflåten.</h1><article class="legalP" data-absoluteaddress="/ledd/1/" id="ledd-1">I medhold av avtale av 3. januar 1985 mellom Norges Fiskarlag og Forbruker- og administrasjonsdepartementet om fordeling av støttetiltak til fiskerinæringen for 1985, har Fiskeridepartementet 19. juni 1985 fastsatt følgende bestemmelser:</article><article class="legalArticle" data-lovdata-URL="LTI/forskrift/1985-06-19-1196/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av midler stilt til disposisjon kan Statens Fiskarbank gi tilskott til energiøkonomiserende investeringer med sikte på å redusere drivstofforbruket i fiskeflåten.</article></article><article class="legalArticle" data-lovdata-URL="LTI/forskrift/1985-06-19-1196/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Spesielle vilkår.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskott etter § 1 kan gis når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">fartøyet er registrert i merkeregisteret for fiske- og fangstfartøyer, jf. lov av 5. desember 1917 nr. 1 om registrering og merking av fiskefartøyer,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">fartøyet i løpet av ett av de to siste kalenderår har hatt en driftstid på minst 30 uker. Med driftstid menes dokumentert driftstid lagt til grunn ved de årlige utbetalinger under ordningen med kostnadsreduserende driftstilskott.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan bare gis tilskott til utstyr som er anskaffet etter 1. mars 1985.</article></article><article class="legalArticle" data-lovdata-URL="LTI/forskrift/1985-06-19-1196/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgrensning av investeringer og tilskottsstørrelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskott etter § 1 kan gis til anskaffelse av<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">drivstoffmåler</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">fartsmåler og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">trålstrekkmåler.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Støtten kan gis etter følgende satser gradert etter fartøyets motorstørrelse:<table><tbody><tr><td data-text-align="center" data-vertical-align="top"><i>Hovedmotors ytelse</i></td><td data-text-align="center" data-vertical-align="top"><i>Andel tilskott av investeringskostnader</i></td></tr><tr><td data-text-align="center" data-vertical-align="top">Under 300 HK</td><td data-text-align="center" data-vertical-align="top">60%</td></tr><tr><td data-text-align="center" data-vertical-align="top">300-500 HK</td><td data-text-align="center" data-vertical-align="top">50%</td></tr><tr><td data-text-align="center" data-vertical-align="top">500-1 000 HK</td><td data-text-align="center" data-vertical-align="top">40%</td></tr><tr><td data-text-align="center" data-vertical-align="top">Over 1 000 HK</td><td data-text-align="center" data-vertical-align="top">25%</td></tr></tbody></table></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tilskottet kan gis med inntil kr 35.000, eksklusive merverdiavgift, pr. fartøy.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Konstruksjonsmessige tiltak, herunder ombygging av skrog, utskifting av bl.a. motor, gear, propell og montering av propelldyse, omfattes ikke av ordningen.</article></article><article class="legalArticle" data-lovdata-URL="LTI/forskrift/1985-06-19-1196/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om tilskott.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om tilskott sendes Statens Fiskarbank gjennom den lokale fiskerirettleder/fiskerinemnd.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Med søknaden skal følge:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">Spesifisert kostnadsoverslag for de enkelte deler det søkes om tilskott for. Overslaget bør bygge på anbud fra leverandør, verksted, m.v.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">finansieringsplan for det omsøkte utstyr og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">opplysninger om hovedmotorens ytelse.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskerirettlederen/fiskerinemnda skal foreta en vurdering av behovet for planlagte investeringer og påse at dokumentasjon som nevnt i § 2 foreligger, samt bekrefte opplysningene om motorens ytelse.</article></article><article class="legalArticle" data-lovdata-URL="LTI/forskrift/1985-06-19-1196/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fastsettelse og utbetaling av tilskott.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens Fiskarbank avgjør i det enkelte tilfelle om tilskott skal gis og fastsetter tilskottets størrelse og står for utbetalingen. I første omgang gis det tilsagn om støtte for et bestemt beløp.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tilskottsbeløpet utbetales på grunnlag av attest fra fiskerirettleder eller fiskerinemnd om at utstyret er montert ombord.</article></article><article class="legalArticle" data-lovdata-URL="LTI/forskrift/1985-06-19-1196/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avhending av utstyr.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avhendes utstyr anskaffet med tilskott etter § 3 i disse forskrifter alene eller sammen med fartøy innen 30 måneder etter utbetaling av støttebeløpet, kan tilskottet kreves helt eller delvis tilbakebetalt.</article></article><article class="legalArticle" data-lovdata-URL="LTI/forskrift/1985-06-19-1196/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">1.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Tilskottet utbetales under forbehold om korrigering etter at det er foretatt kontroll av Subsidiekontrollen, Fiskeridepartementet eller Riksrevisjonen.</article><article class="legalP" data-absoluteaddress="/paragraf/7/punkt/1/ledd/2/" id="paragraf-7-punkt-1-ledd-2">Den som søker om tilskott anses samtidig å ha gitt instansene nevnt i første ledd nødvendige fullmakter til å kontrollere de gitte opplysninger.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">2.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Uriktige eller feilaktige opplysninger kan føre til tap av retten til å motta tilskott og kan medføre straffeansvar.</article></article></li></ul></article><article class="legalArticle" data-lovdata-URL="LTI/forskrift/1985-06-19-1196/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridepartementet er klageinstans for enkeltvedtak som treffes i medhold av denne forskrift, jf. § 28 i forvaltningsloven av 10. februar 1967.</article></article><article class="legalArticle" data-lovdata-URL="LTI/forskrift/1985-06-19-1196/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>