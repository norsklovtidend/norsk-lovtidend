<!DOCTYPE html><html lang="no"><head><title>Lov om opprettelse av Tilsynet for kredittinstitusjoner, forsikringsselskaper og verdipapirhandel m.v. (Kredittilsynet) ved endringer i lov 7. desember 1956 nr. 1 om offentlig tilsyn med banker og andre kredittinstitusjoner (Bankinspeksjonen), lov 29. juli 1911 om forsikringsselskaper m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">LOV-1985-06-07-47</dd><dt class="dokid">DokumentID</dt><dd class="dokid">LTI/lov/1985-06-07-47</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 10</dd><dt class="dateInForce">I kraft fra</dt><dd class="dateInForce">1985-07-24</dd><dt class="changesToDocuments">Endrer</dt><dd class="changesToDocuments"><ul><li>lov/1956-12-07-1</li><li>lov/1911-07-29-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-06-24</dd><dt class="titleShort">Korttittel</dt><dd class="titleShort">Lov om opprettelse av Kredittilsynet</dd><dt class="title">Tittel</dt><dd class="title">Lov om opprettelse av Tilsynet for kredittinstitusjoner, forsikringsselskaper og verdipapirhandel m.v. (Kredittilsynet) ved endringer i lov 7. desember 1956 nr. 1 om offentlig tilsyn med banker og andre kredittinstitusjoner (Bankinspeksjonen), lov 29. juli 1911 om forsikringsselskaper m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.49 (1984–1985), Innst.O.nr.67 (1984–1985), Besl.O.nr.90 (1984–1985). Odels- og Lagtingsvedtak hhv. 21. og 30. mai 1985. Fremmet av Finans- og tolldepartementet.</dd><dt class="refid">RefID</dt><dd class="refid">lov/1985-06-07-47</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om opprettelse av Tilsynet for kredittinstitusjoner, forsikringsselskaper og verdipapirhandel m.v. (Kredittilsynet) ved endringer i lov 7. desember 1956 nr. 1 om offentlig tilsyn med banker og andre kredittinstitusjoner (Bankinspeksjonen), lov 29. juli 1911 om forsikringsselskaper m.v.<ul class="tocSubUl"><li>I.</li><li>II.</li><li>III.</li><li>IV.</li><li>V.</li><li>VI.</li><li>VII.</li></ul></li></ul></dd></dl></header><main class="documentBody" data-lovdata-URL="LTI/lov/1985-06-07-47" id="dokument"><h1>Lov om opprettelse av Tilsynet for kredittinstitusjoner, forsikringsselskaper og verdipapirhandel m.v. (Kredittilsynet) ved endringer i lov 7. desember 1956 nr. 1 om offentlig tilsyn med banker og andre kredittinstitusjoner (Bankinspeksjonen), lov 29. juli 1911 om forsikringsselskaper m.v.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 7. desember 1958 nr. 1 om offentlig tilsyn med banker og andre kredittinstitusjoner (Bankinspeksjonen).</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 29. juli 1911 om forsikringsselskaper.</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov 31. mai 1918 nr. 56 om forandringer i lov om forsikringsselskaper av 29. juli 1911,</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov 6. juni 1930 nr. 20 om forsikringsavtaler.</article></article></li><li data-li-identifier="5." data-name="5."><article class="listArticle" data-text-size="small" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Lov 10. juli 1936 nr. 5 om boligsparelag.</article></article></li><li data-li-identifier="6." data-name="6."><article class="listArticle" data-text-size="small" data-absoluteaddress="/punkt/6/" id="punkt-6"><span class="data-originalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Lov 25. juni 1938 nr. 13 om forandringer i ekteskapslovgivningen.</article></article></li><li data-li-identifier="7." data-name="7."><article class="listArticle" data-text-size="small" data-absoluteaddress="/punkt/7/" id="punkt-7"><span class="data-originalId">7.</span><article class="legalP" data-absoluteaddress="/punkt/7/ledd/1/" id="punkt-7-ledd-1">Lov 18. juni 1938 nr. 12 om tillegg til lov om forsikringsselskaper av 29. juli 1911.</article></article></li><li data-li-identifier="8." data-name="8."><article class="listArticle" data-text-size="small" data-absoluteaddress="/punkt/8/" id="punkt-8"><span class="data-originalId">8.</span><article class="legalP" data-absoluteaddress="/punkt/8/ledd/1/" id="punkt-8-ledd-1">Lov 3. juli 1953 nr. 2 om sjøtrygdelag.</article></article></li><li data-li-identifier="9." data-name="9."><article class="listArticle" data-text-size="small" data-absoluteaddress="/punkt/9/" id="punkt-9"><span class="data-originalId">9.</span><article class="legalP" data-absoluteaddress="/punkt/9/ledd/1/" id="punkt-9-ledd-1">Lov 24. mai 1961 nr. 1 om sparebanker.</article></article></li><li data-li-identifier="10." data-name="10."><article class="listArticle" data-text-size="small" data-absoluteaddress="/punkt/10/" id="punkt-10"><span class="data-originalId">10.</span><article class="legalP" data-absoluteaddress="/punkt/10/ledd/1/" id="punkt-10-ledd-1">Lov 24. mai 1961 nr. 2 om forretningsbanker.</article></article></li><li data-li-identifier="11." data-name="11."><article class="listArticle" data-text-size="small" data-absoluteaddress="/punkt/11/" id="punkt-11"><span class="data-originalId">11.</span><article class="legalP" data-absoluteaddress="/punkt/11/ledd/1/" id="punkt-11-ledd-1">Lov 11. juni 1976 nr. 71 om finansieringsvirksomhet.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1985-06-07-47/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 7. desember 1956 nr. 1 gjøres følgende endringer:</article> <article class="defaultP" margin-top="true">Lovens tittel skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Lov 7. desember 1956 nr. 1 om Tilsynet for kredittinstitusjoner, forsikringsselskaper og verdipapirhandel m.v. (Kredittilsynet).</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tilsyn etter denne lov føres med:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Forretningsbanker.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Sparebanker.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Skadeforsikringsselskaper, herunder utenlandske skadeforsikringsselskapers generalagent (hovedagent) i Norge.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">Livsforsikringsselskaper, herunder utenlandske livsforsikringsselskapers generalagent (hovedagent) i Norge.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/3/punkt/5/" id="kapittel-1-ledd-3-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/3/punkt/5/ledd/1/" id="kapittel-1-ledd-3-punkt-5-ledd-1">Boligsparelag, jf. lov om boligsparelag av 10. juli 1936.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/3/punkt/6/" id="kapittel-1-ledd-3-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/3/punkt/6/ledd/1/" id="kapittel-1-ledd-3-punkt-6-ledd-1">Finansieringsforetak, jf. lov av II. juni 1976 nr. 71 om finansieringsvirksomhet.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/3/punkt/7/" id="kapittel-1-ledd-3-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/3/punkt/7/ledd/1/" id="kapittel-1-ledd-3-punkt-7-ledd-1">Enhver som etter § 20 i lov om finansieringsvirksomhet har plikt til å melde fra til Kredittilsynet om organisert eller ervervsmessig formidling av lån.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/ledd/3/punkt/8/" id="kapittel-1-ledd-3-punkt-8"><span class="data-originalId">8.</span><article class="legalP" data-absoluteaddress="/kapittel/1/ledd/3/punkt/8/ledd/1/" id="kapittel-1-ledd-3-punkt-8-ledd-1">Foretak som går inn under § 2 annet ledd annet punktum i lov om finansieringsvirksomhet eller som Kongen etter § 2, tredje ledd unntar fra noen av lovens bestemmelser, når det bestemmes at Kredittilsynet skal føre tilsyn med virksomheten.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/1/ledd/3/punkt/9/" id="kapittel-1-ledd-3-punkt-9"><span class="data-originalId">9.</span><article class="legalP" data-absoluteaddress="/kapittel/1/ledd/3/punkt/9/ledd/1/" id="kapittel-1-ledd-3-punkt-9-ledd-1">Den Norske Industribank A/S.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/1/ledd/3/punkt/10/" id="kapittel-1-ledd-3-punkt-10"><span class="data-originalId">10.</span><article class="legalP" data-absoluteaddress="/kapittel/1/ledd/3/punkt/10/ledd/1/" id="kapittel-1-ledd-3-punkt-10-ledd-1">Sjøtrygdelag, jf. lov 3. juli 1953 nr. 2.</article></article></li><li data-li-identifier="11." data-name="11."><article class="listArticle" data-absoluteaddress="/kapittel/1/ledd/3/punkt/11/" id="kapittel-1-ledd-3-punkt-11"><span class="data-originalId">11.</span><article class="legalP" data-absoluteaddress="/kapittel/1/ledd/3/punkt/11/ledd/1/" id="kapittel-1-ledd-3-punkt-11-ledd-1">Utenlandske finansinstitusjoners representasjonskontorer i Norge.</article></article></li><li data-li-identifier="12." data-name="12."><article class="listArticle" data-absoluteaddress="/kapittel/1/ledd/3/punkt/12/" id="kapittel-1-ledd-3-punkt-12"><span class="data-originalId">12.</span><article class="legalP" data-absoluteaddress="/kapittel/1/ledd/3/punkt/12/ledd/1/" id="kapittel-1-ledd-3-punkt-12-ledd-1">Andre foretak så langt det bestemmes i eller i medhold av særskilt lov.</article></article></li></ul></article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Tilsynet føres av Kredittilsynet. Kongen kan gi nærmere forskrifter om tilsynets virksomhet.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Kredittilsynet ledes av et styre med fem medlemmer. Medlemmene og varamedlemmene oppnevnes av Kongen. Kongen utpeker styrets leder og nestleder. Direktøren for Kredittilsynet ansettes av Kongen for en periode av seks år. Styrets medlemmer og varamedlemmer oppnevnes for en periode av fire år. Kongen kan fastsette instruks for styret.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Av og blant de ansatte velges to medlemmer som supplerer styret ved behandlingen av administrative saker. Valgordningen avtales i forhandlinger med de ansatte, og fastsettes i mangel av slik avtale av departementet.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Kredittilsynet kan oppnevne statsautoriserte og registrerte revisorer til å utføre oppdrag innenfor tilsynets arbeidsområde.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Tilsynet skal se til at de institusjoner det har tilsyn med, virker på hensiktsmessig og betryggende måte i samsvar med lov og bestemmelser gitt i medhold av lov samt med den hensikt som ligger til grunn for institusjonens opprettelse, dens formål og vedtekter.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Tilsynet skal granske regnskaper og andre oppgaver fra institusjonene og skal ellers gjøre de undersøkelser om deres stilling og virksomhet som tilsynet finner nødvendig. Institusjonen plikter når som helst a la tilsynet få gå gjennom sine protokoller, bøker, dokumenter og beholdninger av enhver art og gi alle opplysninger som tilsynet måtte kreve.</article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Tilsynet kan pålegge de institusjoner som det har tilsyn med:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/10/punkt/1/" id="kapittel-1-ledd-10-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/10/punkt/1/ledd/1/" id="kapittel-1-ledd-10-punkt-1-ledd-1">å innrette bokføring, årsoppgjør, delårsrapport og revisjon etter de regler som tilsynet fastsetter,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/10/punkt/2/" id="kapittel-1-ledd-10-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/10/punkt/2/ledd/1/" id="kapittel-1-ledd-10-punkt-2-ledd-1">å offentliggjøre sine årsregnskaper i den form som tilsynet bestemmer,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/10/punkt/3/" id="kapittel-1-ledd-10-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/10/punkt/3/ledd/1/" id="kapittel-1-ledd-10-punkt-3-ledd-1">å sende inn regnskapsutdrag slik tilsynet bestemmer, gi oppgaver over sine rentesatser for innskudd og sine rentediskonto- og provisjonssatser for utlån, og ellers sende inn de opplysninger som ansees påkrevet for utarbeidelse av statistikk over de kontrollerte institusjoners virksomhet,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/10/punkt/4/" id="kapittel-1-ledd-10-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/10/punkt/4/ledd/1/" id="kapittel-1-ledd-10-punkt-4-ledd-1">å sende inn andre oppgaver og opplysninger, som tilsynet mener det trenger for å kunne utføre sitt verv,</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/10/punkt/5/" id="kapittel-1-ledd-10-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/10/punkt/5/ledd/1/" id="kapittel-1-ledd-10-punkt-5-ledd-1">å følge forskrifter som blir gitt av tilsynet om formen for og innholdet av innskuddsbevis, innskuddsbøker (kontrabøker) og andre legitimasjoner for innlån,</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/10/punkt/6/" id="kapittel-1-ledd-10-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/10/punkt/6/ledd/1/" id="kapittel-1-ledd-10-punkt-6-ledd-1">å rette på forholdet dersom en institusjons organer har handlet eller forsømt seg i strid med sine plikter etter lovgivning eller vedtektene,</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/10/punkt/7/" id="kapittel-1-ledd-10-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/10/punkt/7/ledd/1/" id="kapittel-1-ledd-10-punkt-7-ledd-1">å rette på misforhold i plasseringen av institusjonens midler, og å innrette sin virksomhet slik at den blir i samsvar med vedtak som i medhold av lov er gjort av Stortinget, Kongen, et departement eller Norges Bank.</article></article></li></ul></article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Tilsynet kan kalle sammen styre, kontrollkomite og representantskap eller tilsvarende organer i institusjoner som står under tilsyn. I slike møter og i generalforsamlinger kan tilsynet la seg representere og sette fram forslag, men har ikke stemmerett. Blir ekstraordinær generalforsamling ikke innkalt når tilsynet har stilt krav om det, kan tilsynet kalle inn slik generalforsamling.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Overtredelse av bestemmelser som gjelder for institusjoner Kredittilsynet har tilsyn med, kan meldes til påtalemyndigheten eller til vedkommende offentlige myndighet som saken særskilt hører under.</article> <article class="defaultP" margin-top="true">§ 6 oppheves</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Tilsynets styremedlemmer og tjenestemenn har taushetsplikt overfor uvedkommende om det som de får kjennskap til i sitt arbeid. De må heller ikke gjøre bruk av det i ervervsvirksomhet. Taushetsplikten gjelder ikke overfor Norges Bank.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Tilsynets styremedlemmer og tjenestemenn må ikke være ansatt eller ha lønnet arbeid i eller være med i styre, representantskap eller tilsvarende organ i noen institusjon som er under tilsyn.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Disse institusjoner skal ikke gi lån mot endossement eller annen kausjon av styremedlem eller tjenestemann i tilsynet eller av et selskap som han er ansvarlig medlem av. De skal heller ikke gi lån til tilsynets tjenestemenn eller styremedlem uten samtykke i hvert enkelt tilfelle av vedkommende departement når det gjelder lån til tilsynets styremedlemmer eller direktører eller av direktøren for Kredittilsynet når det gjelder lån til andre tjenestemenn. Styremedlemmene, varamedlemmene og tilsynets direktører skal, etter nærmere regler gitt av Kongen, gi opplysninger om egen verdipapirhandel og om de kundeforhold de inngår med institusjoner som er underlagt tilsynet.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Tilsynets styremedlemmer og tjenestemenn kan ikke eie aksjer i eller andeler utstedt av institusjoner som er under tilsyn. Departementet kan dispensere fra forbudet.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Tilsynet skal forberede alle saker som kommer under dets tilsynsvirksomhet når avgjørelsen er tillagt Kongen eller et departement.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Tilsynet gir hvert år en melding om sin virksomhet til vedkommende departement.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Utgiftene ved tilsynet skal utliknes på de institusjoner som i henhold til § 1 eller annen særskilt lovhjemmel er under tilsyn ved begynnelsen av budsjettåret Utgiftene fordeles på de ulike grupper av institusjoner etter omfanget av tilsynsarbeidet. Fordelingen innen de gruppene som er nevnt i § 1 nr. 1, 2, 5, 6 og 8, skjer på grunnlag av størrelsen av institusjonens forvaltningskapital ved begynnelsen av året, likevel slik at departementet for hvert år fastsetter et minste og et høyeste beløp som kan utliknes på den enkelte institusjon innen hver gruppe. For en forretningsbank som er stiftet etter forretningsbanklovens § 4 annet ledd tredje punktum, kan det fastsettes et særskilt beløp etter omfanget av tilsynsarbeidet. Fordelingen innen de gruppene som er nevnt under § 1 nr. 3, 4 og 10 skjer på grunnlag av størrelsen av premieinntekt for direkte forsikring avsluttet i Norge. Departementet kan likevel for hvert år fastsette et minste og et høyeste beløp som kan utliknes på den enkelte institusjon innen hver gruppe. Fordelingen innen de grupper som omfattes av § 1 nr. 7 og 11 skjer etter regler som fastsettes av departementet. For gruppe 9 fastsetter departementet et beløp særskilt. Når tilsynet følger av annen særskilt lovhjemmel, jf. § 1 nr. 12, skjer fordelingen innen den enkelte gruppe etter regler som fastsettes av departementet. Utligningen skal utføres av tilsynet, men skal godkjennes av departementet.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Den del av utgiftene som blir utlignet på boligsparelag, skal utredes av statskassen.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">De utlignede bidrag kan inndrives ved utpanting hvis de ikke er innbetalt innen to måneder etter at utligningen er meddelt vedkommende institusjon.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">De bekjentgjørelser som Kredittilsynet innsender til Norsk Lysingsblad i medhold av lov 29. juli 1911, om forsikringsselskaper betales av vedkommende forsikringsselskap.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Tillits- eller tjenestemenn i institusjoner som er under tilsyn fra Kredittilsynet og som overtrer denne lov eller bestemmelse eller pålegg gitt med hjemmel i loven eller som medvirker til det, straffes med bøter eller under særlig skjerpende omstendigheter med fengsel inntil tre måneder, for så vidt forholdet ikke går inn under noen strengere straffebestemmelse.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Hvis et pålegg av tilsynet ikke blir etterkommet, kan vedkommende departement bestemme at de som skal oppfylle pålegget, skal betale en daglig løpende mulkt til forholdet er rettet. Mulkten kan inndrives ved utpanting.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1985-06-07-47/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov 29. juli 1911 nr. 1 om forsikringsselskaper gjøres følgende endringer:</article> <article class="defaultP" margin-top="true">§ 4 a første ledd oppheves. Nåværende andre og tredje ledd blir nytt første og andre ledd.</article> <article class="defaultP" margin-top="true">§ 5 oppheves</article> <article class="defaultP" margin-top="true">§ 6 oppheves</article> <article class="defaultP" margin-top="true">§ 7 oppheves</article> <article class="defaultP" margin-top="true">§ 8 oppheves</article> <article class="defaultP" margin-top="true">§ 9 oppheves</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">I loven endres ordene «Forsikringsraadet» og «Forsikringsraadets» i alle bestemmelser hvor de forekommer til henholdsvis «Kredittilsynet» og «Kredittilsynets».</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1985-06-07-47/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov 31. mai 1918 nr. 5 om forandringer i lov om forsikringsselskaper av 29. juli 1911,<br />lov 6. juni 1930 nr. 20 om forsikringsavtaler,<br />lov 25. juni 1938 nr. 13 om forandringer i ekteskapslovgivningen,<br />lov 18. juni 1938 nr. 12 om tillegg til lov om forsikringsselskaper av 29. juli 1911 og<br />lov 3. juli 1953 nr. 2 om sjøtrygdelag, endres ordene « Forsikringsraadet», og «Forsikringsrådet, » og «Trygderådet» i alle bestemmelser hvor de forekommer til «Kredittilsynet».</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1985-06-07-47/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov 3. juli 1953 nr. 2 om sjøtrygdelag gjøres følgende endringer: §§ 3, 7, 8 og 11 oppheves.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1985-06-07-47/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I lov 10. juli 1936 nr. 5 om boligsparelag,<br />lov 24. mai 1961 nr. 1 om sparebanker,<br />lov 24. mai 1961 nr. 2 om forretningsbanker og<br />lov 11. juni 1976 nr. 71 om finansieringsvirksomhet,<br />endres ordene «Bankinspeksjon» og «Bankinspeksjonens» i alle bestemmelser hvor de forekommer til henholdsvis «Kredittilsynet» og «Kredittilsynets».</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1985-06-07-47/KAPITTEL_6" data-partID="k6"><h2 data-text-align="center">VI.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Kongen kan gi regler om avvikling av Forsikringsrådets virksomhet og nærmere overgangsbestemmelser, herunder om oppnevning av og funksjonstid for styremedlemmer etter del I § 2.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/lov/1985-06-07-47/KAPITTEL_7" data-partID="k7"><h2 data-text-align="center">VII.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Loven her trer i kraft fra den tid Kongen bestemmer.</article></section></main></body></html>