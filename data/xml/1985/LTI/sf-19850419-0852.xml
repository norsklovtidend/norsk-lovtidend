<!DOCTYPE html><html lang="no"><head><title>Vedtekter for Statens håndverks- og kunstindustriskole. Delegering av fullmakt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:10</dd><dt class="legacyID">Datokode</dt><dd class="legacyID">FOR-1985-04-19-852</dd><dt class="dokid">DokumentID</dt><dd class="dokid">LTI/forskrift/1985-04-19-852</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 7</dd><dt class="dateInForce">I kraft fra</dt><dd class="dateInForce">1985-06-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58</li></ul></dd><dt class="dateOfPublication">Kunngjort</dt><dd class="dateOfPublication">1985-05-03</dd><dt class="title">Tittel</dt><dd class="title">Vedtekter for Statens håndverks- og kunstindustriskole. Delegering av fullmakt.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 19. april 1985. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">forskrift/1985-04-19-852</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtekter for Statens håndverks- og kunstindustriskole. Delegering av fullmakt.<ul class="tocSubUl"><li>I<ul class="tocSubUl"><li>§ 1. Formål.</li><li>§ 2. Fagområder.</li><li>§ 3. Eksamensforskrifter m.m.</li><li>§ 4. Oppnevning av sensorer.</li><li>§ 5. Studietid.</li><li>§ 6. Opptak av studenter.</li><li>§ 7. Styret</li><li>§ 8. Arbeidsutvalg.</li><li>§ 9. Styrets oppgaver.</li><li>§ 10. Tilsetting.</li><li>§ 11. Høgskolerådet</li><li>§ 12. Rektor og prorektor.</li><li>§ 13. Avdelingene.</li><li>§ 14. Møteplikt, avstemninger m.m.</li><li>§ 15. Valg til styret m.m.</li><li>§ 16. Studentenes plikter.</li><li>§ 17. Utvisning.</li><li>§ 18. Studentutvalg.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1985-04-19-852" id="dokument"><h1>Vedtekter for Statens håndverks- og kunstindustriskole. Delegering av fullmakt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-04-19-852/KAPITTEL_1" data-partID="k1"><h2>I</h2><article class="legalArticle" data-lovdata-URL="LTI/forskrift/1985-04-19-852/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Statens håndverks- og kunstindustriskole har til formål å gi høgre utdanning og drive faglig og pedagogisk utviklingsarbeid innenfor områdene rom og flate, produkt og miljø.</article></article><article class="legalArticle" data-lovdata-URL="LTI/forskrift/1985-04-19-852/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Fagområder.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Departementet fastsetter etter forslag fra styret hvilke fagområder det skal gis utdanning i.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Studieplaner og kursopplegg fastsettes av styret. Styret fastsetter hvilken undervisning som er obligatorisk.</article></article><article class="legalArticle" data-lovdata-URL="LTI/forskrift/1985-04-19-852/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Eksamensforskrifter m.m.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Departementet kan gi forskrifter om eksamensordninger, vilkår for å gå opp til prøve eller eksamen og adgangsbegrensing til ny eksamen eller prøve. Styret fremmer forslag til slike forskrifter.</article></article><article class="legalArticle" data-lovdata-URL="LTI/forskrift/1985-04-19-852/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Oppnevning av sensorer.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Sensorene oppnevnes av styret. Så vidt mulig skal det ved alle eksamener eller prøver oppnevnes en sensor som ikke hører til ved høgskolen.</article></article><article class="legalArticle" data-lovdata-URL="LTI/forskrift/1985-04-19-852/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Studietid.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Studietiden er normalt fire år. Etter bestått 4. år er det adgang til å løse diplomoppgave. Arbeidet med diplomoppgaven skal normalt tilsvare ett semesters arbeid.</article></article><article class="legalArticle" data-lovdata-URL="LTI/forskrift/1985-04-19-852/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak av studenter.</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Departementet fastsetter hvor mange studenter høgskolen skal ta opp årlig. Opptaket foretas etter regler fastsatt av departementet etter forslag fra styret.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Høgskolen kan i tillegg ta opp hospitanter som ønsker å følge undervisningen på ett eller flere fagområder. Styret fastsetter regler for opptak av hospitanter.</article></article><article class="legalArticle" data-lovdata-URL="LTI/forskrift/1985-04-19-852/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Styret</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Styret har 9 medlemmer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/7/ledd/1/punkt/1/" id="kapittel-1-paragraf-7-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/7/ledd/1/punkt/1/ledd/1/" id="kapittel-1-paragraf-7-ledd-1-punkt-1-ledd-1">rektor og prorektor</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/7/ledd/1/punkt/2/" id="kapittel-1-paragraf-7-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/7/ledd/1/punkt/2/ledd/1/" id="kapittel-1-paragraf-7-ledd-1-punkt-2-ledd-1">to medlemmer valgt av og blant undervisningspersonalet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/7/ledd/1/punkt/3/" id="kapittel-1-paragraf-7-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/7/ledd/1/punkt/3/ledd/1/" id="kapittel-1-paragraf-7-ledd-1-punkt-3-ledd-1">ett medlem valgt av og blant det øvrige personalet – to medlemmer valgt av og blant studentene</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/7/ledd/1/punkt/4/" id="kapittel-1-paragraf-7-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/7/ledd/1/punkt/4/ledd/1/" id="kapittel-1-paragraf-7-ledd-1-punkt-4-ledd-1">to medlemmer valgt av og blant medlemmer av fagutvalgene.</article></article></li></ul></article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Høgskolesekretæren er ikke valgbar.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Samtlige medlemmer unntatt rektor og prorektor har personlige varamedlemmer.</article><article class="legalP" data-absoluteaddress="/kapittel/1/paragraf/7/ledd/4/" id="kapittel-1-paragraf-7-ledd-4">Funksjonstiden for studentrepresentantene er ett år, for de øvrige tre år.</article><article class="legalP" data-absoluteaddress="/kapittel/1/paragraf/7/ledd/5/" id="kapittel-1-paragraf-7-ledd-5">Rektor er styrets leder med prorektor som nestleder. Høgskolesekretæren er styrets sekretær.</article></article><article class="legalArticle" data-lovdata-URL="LTI/forskrift/1985-04-19-852/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Arbeidsutvalg.</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Styret kan ha et arbeidsutvalg bestående av rektor, en av undervisningspersonalets styrerepresentanter og en av studentenes styrerepresentanter.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Om funksjonene som leder og sekretær gjelder bestemmelsen i § 7 tilsvarende.</article></article><article class="legalArticle" data-lovdata-URL="LTI/forskrift/1985-04-19-852/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Styrets oppgaver.</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Styret er det øverste organ ved høgskolen. Styret trekker opp hovedlinjene for virksomheten og har ansvar for at virksomheten foregår i samsvar med høgskolens formål og gjeldende lover, regler og vedtak. Styret fastsetter ordensregler for høgskolen.</article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">Styret vedtar årsmelding, fremmer innstillinger til departementet og forslag til budsjett.</article><article class="legalP" data-absoluteaddress="/kapittel/1/paragraf/9/ledd/3/" id="kapittel-1-paragraf-9-ledd-3">Styret kan delegere avgjørelsesmyndighet til arbeidsutvalget.</article></article><article class="legalArticle" data-lovdata-URL="LTI/forskrift/1985-04-19-852/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tilsetting.</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Professorene tilsettes av Kongen. Høgskolesekretæren tilsettes av departementet etter innstilling fra styret.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Styret tilsetter i de øvrige stillinger ved høgskolen.<sup class="footnotereference" data-footnotereferencevalue="1">1</sup>)</article><footer class="footnotes"><article class="footnote" data-name="1)" data-unique-footnote-counter="1"><span class="footnoteLabel">1)</span> Jf. departementets brev av 24. april 1985 og lov om Statens tjenestemenn av 4. mars 1983 nr. 3 og kgl.res. 11. november 1983.</article></footer></article><article class="legalArticle" data-lovdata-URL="LTI/forskrift/1985-04-19-852/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Høgskolerådet</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Høgskolerådet er et rådgivende organ for styret Rådet behandler saker av vesentlig interesse for høgskolens virksomhet og saker av felles interesse for studenter og tilsatte. Rådet kan uttale seg om forslag til budsjett og om bruk av gitte bevilgninger.</article><article class="legalP" data-absoluteaddress="/kapittel/1/paragraf/11/ledd/2/" id="kapittel-1-paragraf-11-ledd-2">Høgskolerådet har denne sammensetning:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/11/ledd/2/punkt/1/" id="kapittel-1-paragraf-11-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/11/ledd/2/punkt/1/ledd/1/" id="kapittel-1-paragraf-11-ledd-2-punkt-1-ledd-1">rektor</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/11/ledd/2/punkt/2/" id="kapittel-1-paragraf-11-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/11/ledd/2/punkt/2/ledd/1/" id="kapittel-1-paragraf-11-ledd-2-punkt-2-ledd-1">en lærerrepresentant fra hver avdeling</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/11/ledd/2/punkt/3/" id="kapittel-1-paragraf-11-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/11/ledd/2/punkt/3/ledd/1/" id="kapittel-1-paragraf-11-ledd-2-punkt-3-ledd-1">en representant for det øvrige personalet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/11/ledd/2/punkt/4/" id="kapittel-1-paragraf-11-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/11/ledd/2/punkt/4/ledd/1/" id="kapittel-1-paragraf-11-ledd-2-punkt-4-ledd-1">en studentrepresentant fra hver avdeling.</article></article></li></ul></article><article class="legalP" data-absoluteaddress="/kapittel/1/paragraf/11/ledd/3/" id="kapittel-1-paragraf-11-ledd-3">Høgskolesekretæren og medlemmer av høgskolens styre er ikke valgbare.</article><article class="legalP" data-absoluteaddress="/kapittel/1/paragraf/11/ledd/4/" id="kapittel-1-paragraf-11-ledd-4">Alle medlemmene oppnevnes med personlige varamedlemmer. Funksjonstiden for studentrepresentantene er ett år, for de øvrige tre år.</article><article class="legalP" data-absoluteaddress="/kapittel/1/paragraf/11/ledd/5/" id="kapittel-1-paragraf-11-ledd-5">Høgskolerådet velger selv leder og nestleder.</article><article class="legalP" data-absoluteaddress="/kapittel/1/paragraf/11/ledd/6/" id="kapittel-1-paragraf-11-ledd-6">Styret fastsetter instruks for høgskolerådet.</article></article><article class="legalArticle" data-lovdata-URL="LTI/forskrift/1985-04-19-852/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Rektor og prorektor.</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Rektor leder høgskolens daglige virksomhet, forbereder sakene for styret og iverksetter styrets vedtak. Rektor representerer høgskolen utad. Departementet kan fastsette instruks for rektor.</article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">Rektor og prorektor velges for tre år blant høgskolens fast tilsatte i full undervisningsstilling og kan bare sitte sammenhengende i to perioder.</article><article class="legalP" data-absoluteaddress="/kapittel/1/paragraf/12/ledd/3/" id="kapittel-1-paragraf-12-ledd-3">Styret fastsetter nærmere regler for valg av rektor og prorektor.</article></article><article class="legalArticle" data-lovdata-URL="LTI/forskrift/1985-04-19-852/§13" data-name="§13" data-partID="§13" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Avdelingene.</span></h3><article class="legalP" data-absoluteaddress="/kapittel/1/paragraf/13/ledd/1/" id="kapittel-1-paragraf-13-ledd-1">Høgskolen er organisert i avdelinger. Departementet fastsetter etter forslag fra styret hvilke avdelinger høgskolen skal ha. Avdelingene ledes av en valgt avdelingsleder og nestleder. Styret fastsetter instruks for avdelingslederne og gir regler om valg.</article><article class="legalP" data-absoluteaddress="/kapittel/1/paragraf/13/ledd/2/" id="kapittel-1-paragraf-13-ledd-2">Avdelingene kan ha et avdelingsråd bestående av lærere og studenter og et fagutvalg bestående av eksterne representanter til å gi råd i faglige spørsmål. Styret fastsetter sammensetningen og foretar oppnevning.</article></article><article class="legalArticle" data-lovdata-URL="LTI/forskrift/1985-04-19-852/§14" data-name="§14" data-partID="§14" data-absoluteaddress="/kapittel/1/paragraf/14/" id="kapittel-1-paragraf-14"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Møteplikt, avstemninger m.m.</span></h3><article class="legalP" data-absoluteaddress="/kapittel/1/paragraf/14/ledd/1/" id="kapittel-1-paragraf-14-ledd-1">Høgskolens organer avgjør sakene med stemmeflertall. Bare den som er til stede, kan stemme i møte.</article><article class="legalP" data-absoluteaddress="/kapittel/1/paragraf/14/ledd/2/" id="kapittel-1-paragraf-14-ledd-2">Star stemmene likt, gjør møtelederens stemme utslaget unntatt i valg. Da skal det være loddtrekning. Om ikke annet er bestemt, er et møte beslutningsdyktig når minst halvparten av medlemmene er til stede. Medlemmene har plikt til å møte om de ikke har lovlig forfall, og til å stemme om de ikke må unntas etter forskriftene i forvaltningslovens kapittel 2.</article></article><article class="legalArticle" data-lovdata-URL="LTI/forskrift/1985-04-19-852/§15" data-name="§15" data-partID="§15" data-absoluteaddress="/kapittel/1/paragraf/15/" id="kapittel-1-paragraf-15"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Valg til styret m.m.</span></h3><article class="legalP" data-absoluteaddress="/kapittel/1/paragraf/15/ledd/1/" id="kapittel-1-paragraf-15-ledd-1">Valgene til styret og høgskolerådet av representanter for undervisningspersonalet, det øvrige personalet og studentene foretas på særskilte møter for hver gruppe. Stemmeberettiget er tilsatte i minst halv stilling og høgskolens studenter. Til gyldig valg kreves enten at minst halvparten har avgitt stemme eller at to tredjedeler av de fremmøtte har stemt for kandidaten. Hvis ingen av kandidatene eller bare en kandidat i en gruppe der det skal velges to, får dette stemmetall, forelegges saken for høgskolens styre som kan godkjenne valget eller påby at det skal holdes nytt valg.</article><article class="legalP" data-absoluteaddress="/kapittel/1/paragraf/15/ledd/2/" id="kapittel-1-paragraf-15-ledd-2">Ved valg til styret av representanter for fagutvalgene gjelder bestemmelsene i første ledd så langt tie passer.</article><article class="legalP" data-absoluteaddress="/kapittel/1/paragraf/15/ledd/3/" id="kapittel-1-paragraf-15-ledd-3">Valget av rektor og prorektor foregår på et eget valgmøte. Stemmeberettiget er alle tilsatte i minst halv stilling og 10 representanter valgt av og blant studentene.</article><article class="legalP" data-absoluteaddress="/kapittel/1/paragraf/15/ledd/4/" id="kapittel-1-paragraf-15-ledd-4">Valgene til styret og høgskolerådet og valgene av rektor og prorektor administreres av et valgstyre oppnevnt av høgskolens styre.</article></article><article class="legalArticle" data-lovdata-URL="LTI/forskrift/1985-04-19-852/§16" data-name="§16" data-partID="§16" data-absoluteaddress="/kapittel/1/paragraf/16/" id="kapittel-1-paragraf-16"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Studentenes plikter.</span></h3><article class="legalP" data-absoluteaddress="/kapittel/1/paragraf/16/ledd/1/" id="kapittel-1-paragraf-16-ledd-1">Studentene plikter å rette seg etter de bestemmelser som gjelder på høgskolen.</article></article><article class="legalArticle" data-lovdata-URL="LTI/forskrift/1985-04-19-852/§17" data-name="§17" data-partID="§17" data-absoluteaddress="/kapittel/1/paragraf/17/" id="kapittel-1-paragraf-17"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Utvisning.</span></h3><article class="legalP" data-absoluteaddress="/kapittel/1/paragraf/17/ledd/1/" id="kapittel-1-paragraf-17-ledd-1">Styret kan utvise en student fra høgskolen for en viss tid dersom studenten har gjort seg skyldig i grovt brudd mot de bestemmelser som gjelder på høgskolen eller uverdig oppførsel som kan skade høgskolen eller studentene der i det allmenne omdømme. Avgjørelse om utvisning krever 2/3 flertall i styret.</article><article class="legalP" data-absoluteaddress="/kapittel/1/paragraf/17/ledd/2/" id="kapittel-1-paragraf-17-ledd-2">Til å forberede saken og avgi innstilling til styret, skal det oppnevnes et utvalg på tre medlemmer. Lederen skal oppfylle det lovbestemte vilkår for å være dommer. Ingen i utvalget kan være med i styringsorgan på høgskolen. Utvalget bør møte i styret under behandlingen.</article><article class="legalP" data-absoluteaddress="/kapittel/1/paragraf/17/ledd/3/" id="kapittel-1-paragraf-17-ledd-3">Utvisning fra norsk universitet eller annen høgskole gjelder også på høgskolen i samme tidsrom, om ikke styret gjør annet vedtak.</article><article class="legalP" data-absoluteaddress="/kapittel/1/paragraf/17/ledd/4/" id="kapittel-1-paragraf-17-ledd-4">Styret kan oppheve utvisningen om det finner grunn til det.</article><article class="legalP" data-absoluteaddress="/kapittel/1/paragraf/17/ledd/5/" id="kapittel-1-paragraf-17-ledd-5">En student som er utvist, kan anke avgjørelsen inn for departementet senest 4 uker etter at avgjørelsen er meddelt han/henne. Anken har oppsettende virkning, slik at studenten kan fortsette studiet så lenge departementets avgjørelse ikke er tatt. For utdanning som gjennomføres fra utvisningstidspunktet til departementets avgjørelse foreligger, kan det ikke skrives ut vitnemål med mindre vedtaket om utvisning oppheves av departementet.</article></article><article class="legalArticle" data-lovdata-URL="LTI/forskrift/1985-04-19-852/§18" data-name="§18" data-partID="§18" data-absoluteaddress="/kapittel/1/paragraf/18/" id="kapittel-1-paragraf-18"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Studentutvalg.</span></h3><article class="legalP" data-absoluteaddress="/kapittel/1/paragraf/18/ledd/1/" id="kapittel-1-paragraf-18-ledd-1">Studentene kan velge studentutvalg til å ta seg av saker som er viktige for dem.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-04-19-852/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene tar til å gjelde straks.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1985-04-19-852/KAPITTEL_3" data-partID="k3"><h2>III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Kultur- og vitenskapsdepartementet gis fullmakt til å foreta seinere endringer i vedtektene.</article></section></main></body></html>