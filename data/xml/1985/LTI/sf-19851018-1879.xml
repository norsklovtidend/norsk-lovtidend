<!DOCTYPE html><html lang="no"><head><title>Forskrift om innbetaling av sikringstrekk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1985-10-18-1879</dd><dt class="dokid">DokumentID</dt><dd class="dokid">LTI/forskrift/1985-10-18-1879</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 19</dd><dt class="dateInForce">I kraft fra</dt><dd class="dateInForce">1985-10-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§12</li><li>forskrift/1956-10-26-1/§5</li></ul></dd><dt class="dateOfPublication">Kunngjort</dt><dd class="dateOfPublication">1985-11-21</dd><dt class="title">Tittel</dt><dd class="title">Forskrift om innbetaling av sikringstrekk.</dd><dt class="refid">RefID</dt><dd class="refid">forskrift/1985-10-18-1879</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innbetaling av sikringstrekk.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li></ul></li><li>II<ul class="tocSubUl"><li>§ 4.</li><li>§ 5.</li><li>§ 6.</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1985-10-18-1879" id="dokument"><h1>Forskrift om innbetaling av sikringstrekk.</h1><article class="legalP" data-absoluteaddress="/ledd/1/" id="ledd-1">Fastsatt av Finansdepartementet 18. oktober 1985 med hjemmel i skattebetalingsloven § 12 nr. 4 og 5, jf. kronprinsreg. res. av 26. oktober 1956, § 5, 1. ledd.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-10-18-1879/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Fiskesalgslag og andre omsetningsorganisasjoner som selv foretar oppgjør med fiskeren (lag med sentralisert omsetning).</article><article class="legalArticle" data-lovdata-URL="LTI/forskrift/1985-10-18-1879/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Sikringstrekket skal innbetales til kommunekassereren i fiskerens (høvedsmannens, rederiets) skattekommune.</article></article><article class="legalArticle" data-lovdata-URL="LTI/forskrift/1985-10-18-1879/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Innbetaling skal finne sted hver 23. januar, 15. mars, 15. mai, 23. juli, 15. september og 15. november for sikringstrekk som er foretatt (beregnet) i <i>de</i> to foregående måneder.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Finansdepartementet eller den det gir fullmakt kan etter søknad samtykke i at et salgslag nytter andre oppgjørsterminer.</article></article><article class="legalArticle" data-lovdata-URL="LTI/forskrift/1985-10-18-1879/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det skal gis oppgjør for hver fisker (høvedsmann, rederi). Samtidig med innbetaling av trekket skal det sendes inn en fortegnelse over de avregninger (forskottssedler) oppgjøret omfatter, med angivelse av nummer og sikringstrekkbeløp. Beløpene skal være summert. Avregningene m.v. skal følge som bilag.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-10-18-1879/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Andre trekkpliktige (private næringsdrivende).</article><article class="legalArticle" data-lovdata-URL="LTI/forskrift/1985-10-18-1879/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Sikringstrekket skal innbetales til skattefogden i det fylke hvor kjøperen har sitt faste forretningssted, eller – hvis han ikke har fast forretningssted – i det fylket hvor han er bosatt.</article></article><article class="legalArticle" data-lovdata-URL="LTI/forskrift/1985-10-18-1879/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Innbetaling skal finne sted hver 23. januar, 15. mars, 15. mai, 23. juli, 15. september og 15. november for sikringstrekk som er foretatt (beregnet) i de to foregående måneder.</article></article><article class="legalArticle" data-lovdata-URL="LTI/forskrift/1985-10-18-1879/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Det skal enten gis ett oppgjør for de samlede sikringstrekk som er foretatt eller et oppgjør for hver fisker (høvedsmann, rederi). Samtidig med innbetalingen av trekkbeløpene skal det sendes inn en fortegnelse over de avregninger (forskottssedler) hvert oppgjør omfatter med angivelse av nummer og sikringstrekkbeløp. Avregningene skal oppføres i nummerorden og skal følge med som bilag ordnet i samme rekkefølge som i fortegnelsen. Trekkbeløpene skal være summert.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1985-10-18-1879/KAPITTEL_3" data-partID="k3"><h2>III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Ikrafttredelse</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Denne forskrift trer i kraft straks og avløser tidligere regler om innbetaling av sikringstrekk gitt av Finansdepartementet i rundskriv av 15. november 1956.</article></section></main></body></html>