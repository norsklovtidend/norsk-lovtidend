<!DOCTYPE html><html lang="no"><head><title>Regler om framgangsmåten ved dommeravhør utenfor rettsmøte.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1985-11-15-1909</dd><dt class="dokid">DokumentID</dt><dd class="dokid">LTI/forskrift/1985-11-15-1909</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 20</dd><dt class="dateInForce">I kraft fra</dt><dd class="dateInForce">1986-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§239</li></ul></dd><dt class="dateOfPublication">Kunngjort</dt><dd class="dateOfPublication">1985-12-03</dd><dt class="title">Tittel</dt><dd class="title">Regler om framgangsmåten ved dommeravhør utenfor rettsmøte.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 15. november 1985 i medhold av straffeprosessloven § 239 tredje ledd. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1985-11-15-1909</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Regler om framgangsmåten ved dommeravhør utenfor rettsmøte.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1985-11-15-1909" id="dokument"><h1>Regler om framgangsmåten ved dommeravhør utenfor rettsmøte.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1985-11-15-1909/KAPITTEL_1" data-partID="k1"><h2>I</h2><article class="legalArticle" data-lovdata-URL="LTI/forskrift/1985-11-15-1909/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">I sak om forbrytelse eller forseelse mot sedelighet skal dommeren foreta avhør av vitne under 14 år utenfor rettsmøte når han finner det ønskelig av hensyn til barnet eller av andre grunner.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">I saker om andre straffbare forhold kan vitne under 14 år avhøres utenfor rettsmøte når hensynet til barnet tilsier det.</article></article><article class="legalArticle" data-lovdata-URL="LTI/forskrift/1985-11-15-1909/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Er barnet lite, bør avhøret så vidt mulig skje i barnets hjemmemiljø eller på annet egnet sted hvor det er grunn til å tro at barnet vil ha lettere for å forklare seg.</article></article><article class="legalArticle" data-lovdata-URL="LTI/forskrift/1985-11-15-1909/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Dommeren kan tilkalle en særlig skikket person til å bistå ved avhøret. Dette bør gjøres dersom barnets forklaring vil kunne være av avgjørende betydning for sakens avgjørelse og bistand synes ønskelig ut fra hensynet til barnets alder og utvikling, arten av det straffbare forholdet og forholdene ellers i saken.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Dommeren kan overlate selve avhøret av barnet til den som er tilkalt for å bistå ved avhøret. Dommeren skal likevel påse at avhøret skjer på en forsvarlig måte, jf. straffeprosessloven § 136.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Den som er tilkalt kan gis godtgjørelse etter reglene for sakkyndig når retten finner det rimelig.</article></article><article class="legalArticle" data-lovdata-URL="LTI/forskrift/1985-11-15-1909/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Barnets foreldre, en foresatt eller en annen som barnet har tillit til bør gis anledning til å være til stede under avhøret dersom ikke vedkommende selv er anmeldt i saken eller andre grunner taler mot det. Den som møter med barnet, har krav på godtgjørelse som fastsatt for vitner.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Er mistenkte i saken en av barnets foreldre eller foresatte, bør dommeren som regel sørge for at det oppnevnes setteverge for å bistå barnet ved avhøret, jf. vergemålsloven § 15.</article></article><article class="legalArticle" data-lovdata-URL="LTI/forskrift/1985-11-15-1909/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Er barnet fornærmet i sak om overtredelse av straffeloven §§ 192 til 196, skal fornærmedes advokat varsles om avhøret og gis anledning til å være til stede under avhøret, jf. straffeprosessloven § 107 c.</article></article><article class="legalArticle" data-lovdata-URL="LTI/forskrift/1985-11-15-1909/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Avhøret av barnet skal i sin helhet tas opp på lydbånd når det er mulig.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Om lydopptaket gjelder reglene om lydopptak ved rettslig avhør utenfor hovedforhandling fastsatt i medhold av straffeprosessloven § 23.</article></article><article class="legalArticle" data-lovdata-URL="LTI/forskrift/1985-11-15-1909/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Det skal føres protokoll over avhøret. Reglene i straffeprosessloven §§ 18 og 20 gjelder tilsvarende så langt de passer.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Dommeren kan bestemme at utskrift av opptaket skal tre istedenfor at barnets forklaring føres inn i protokollen. Opptaket skal i så fall skrives ut så snart som mulig, gjennomleses og bekreftes av dommeren, og vedlegges protokollen.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">I protokollen bør dommeren også gi en uttalelse om barnets modenhet og troverdighet, samt om andre forhold ved avhøret som dommeren mener kan være av betydning ved vurderingen av barnets forklaring. Det samme gjelder for den som er tilkalt til å bistå ved avhøret etter reglene i § 3.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1985-11-15-1909/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Reglene trer i kraft 1. januar 1986.</article></section></main></body></html>