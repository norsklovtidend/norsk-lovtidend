<!DOCTYPE html><html lang="no"><head><title>Forskrift om retroreflekterende merker på fiskefartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">FOR-1985-09-17-1800</dd><dt class="dokid">DokumentID</dt><dd class="dokid">LTI/forskrift/1985-09-17-1800</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 18</dd><dt class="dateInForce">I kraft fra</dt><dd class="dateInForce">1985-09-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1893-07-20-1/§9</li><li>forskrift/1985-07-12-1442</li></ul></dd><dt class="dateOfPublication">Kunngjort</dt><dd class="dateOfPublication">1985-10-31</dd><dt class="title">Tittel</dt><dd class="title">Forskrift om retroreflekterende merker på fiskefartøyer.</dd><dt class="refid">RefID</dt><dd class="refid">forskrift/1985-09-17-1800</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om retroreflekterende merker på fiskefartøyer.<ul class="tocSubUl"><li>§ 1.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-09-17-1800" id="dokument"><h1>Forskrift om retroreflekterende merker på fiskefartøyer.</h1><article class="legalP" data-absoluteaddress="/ledd/1/" id="ledd-1">I medhold av § 9 i lov av 20. juli 1893 nr. 1 om sjøfarten og kgl.res. av 12. juli 1985 nr. 1442 har Fiskeridepartementet 17. september 1985 fastsatt følgende forskrift:</article><article class="legalArticle" data-lovdata-URL="LTI/forskrift/1985-09-17-1800/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for alle fiskefartøy med største lengde 15,0 m og derover med sertifikat for havfiske eller bankfiske.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fartøyet skal i tillegg til registreringsmerker i samsvar med lov av 5. desember 1917 om registrering og merking av fiskefartøyer m.v. også være merket på begge sider med retroreflekterende merker som skal være godkjent av Fiskeridirektøren.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Merkene skal plasseres langskips så høyt som praktisk mulig; ikke nødvendigvis symmetrisk, og de skal ha en helning på 10 grader med vertikalplanet for også å. kunne observeres fra luften. Merkene skal kunne leses med kikkert (7 x 50) på 1.000 m avstand i mørke ved standard klar atmosfære (meteorologisk sikt 12,7 n.mil) ved hjelp av en 250 W halogenlyskaster når bokstavhøyden er 75 cm.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Denne lesbarhetsavstanden skal opprettholdes over et område for observasjonsposisjonen som tilsvarer +/-60° i forhold til skiltets flatenormalretning.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Hvor det ikke lar seg gjøre å montere merkene med helning som nevnt i 2. ledd, men en mindre, skal det monteres et tredje merke på eller i nærheten av styrehustaket. Dette merket skal være plassert tverrskips og ha en helning på ca. 45 grader.</article></article><article class="legalArticle" data-lovdata-URL="LTI/forskrift/1985-09-17-1800/§3" data-name="§3" data-partID="§3" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">De retroreflekterende merkene skal vise fartøyets kjenningssignal i svart, ikke retroreflekterende materiale på fargenøytral (hvit) bakgrunn av retroreflekterende folie. Folien skal være festet til en aluminiumsplate som skal ha en tykkelse på min. 2,5 mm. Aluminiumsplaten skal være permanent og forsvarlig festet til fartøyet.</article></article><article class="legalArticle" data-lovdata-URL="LTI/forskrift/1985-09-17-1800/§4" data-name="§4" data-partID="§4" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det skal brukes store bokstaver i kjenningssignalet. Bokstavhøyden skal være:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">50 cm på fartøy fra og med 15,0 m største lengde, men under 20,0 m største lengde,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">75 cm på fartøy fra og med 20,0 m største lengde, men under 45,0 m største lengde,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">100 cm på fartøy fra og med 45,0 m største lengde og over.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Rundt bokstavkombinasjonen skal det være en 15 cm retroreflekterende kant.</article></article><article class="legalArticle" data-lovdata-URL="LTI/forskrift/1985-09-17-1800/§5" data-name="§5" data-partID="§5" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøyets fører er ansvarlig for at merkene er godt synlig og leselig. Skader på merkene som kan vanskeliggjøre identifiseringen skal snarest mulig utbedres.</article></article><article class="legalArticle" data-lovdata-URL="LTI/forskrift/1985-09-17-1800/§6" data-name="§6" data-partID="§6" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren gis fullmakt til å fastsette nærmere utfyllende bestemmelser om de krav som skal stilles til de retroreflekterende merkene med hensyn til kvalitet, utforming og testmetoder.</article></article><article class="legalArticle" data-lovdata-URL="LTI/forskrift/1985-09-17-1800/§7" data-name="§7" data-partID="§7" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>