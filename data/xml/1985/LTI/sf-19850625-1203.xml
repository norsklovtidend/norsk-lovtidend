<!DOCTYPE html><html lang="no"><head><title>Forskrift for likviditetslån til fiskeflåten i 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">FOR-1985-06-25-1203</dd><dt class="dokid">DokumentID</dt><dd class="dokid">LTI/forskrift/1985-06-25-1203</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 13</dd><dt class="dateInForce">I kraft fra</dt><dd class="dateInForce">1985-06-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1985-07-23</dd><dt class="title">Tittel</dt><dd class="title">Forskrift for likviditetslån til fiskeflåten i 1985.</dd><dt class="refid">RefID</dt><dd class="refid">forskrift/1985-06-25-1203</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for likviditetslån til fiskeflåten i 1985.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-06-25-1203" id="dokument"><h1>Forskrift for likviditetslån til fiskeflåten i 1985.</h1><article class="legalP" data-absoluteaddress="/ledd/1/" id="ledd-1">I medhold av Stortingets vedtak av 19. juni 1985, jf. St.prp.nr.123 (1984–1985) og Innst.S.nr.309 (1984–1985) har Fiskeridepartementet 25. juni 1985 fastsatt følgende forskrift:</article><article class="legalArticle" data-lovdata-URL="LTI/forskrift/1985-06-25-1203/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av de midler stilt til rådighet gjennom ekstraordinære tiltak overfor fiskerinæringen i 1985 kan Statens Fiskarbank gi likviditetslån til de deler av fiskeflåten som har hatt svikt i lønnsomheten p.g.a. fangstutviklingen i torskefiskeriene i 1985 og som ikke har kunnet kompensere dette gjennom omlegging til annen drift. Ved tildeling av lån skal kystfiskefartøyer som driver helårsfiske prioriteres. Med kystfiskefartøyer menes her fartøyer som har sin vesentligste virksomhet ved kysten og de nære kystbanker.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Lån kan bare gis til fartøyeiere som står på blad B i fiskermanntallet og som drifter med fartøy registrert i merkeregisteret for fiskefarkoster.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Fiskeridepartementet kan i særlige tilfeller dispensere fra kravet om at søkeren skal eie det fartøy søkeren driver fiske med.</article></article><article class="legalArticle" data-lovdata-URL="LTI/forskrift/1985-06-25-1203/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Lån kan gis når søkeren kan dokumentere at han på grunn av likviditetsvansker står overfor problemer med å ruste ut til fortsatt fiske og mulighetene for fortsatt drift er slike at lånesøkeren finnes kredittverdig.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Når slik dokumentasjon foreligger, kan det gis lån til.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">utrusting til fortsatt fiske og/eller til omlegging av driften,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">innløsning av kortsiktig gjeld (løsgjeld) som er blitt stående udekket hos utrustningsfirmaer, mekaniske verksteder, redskapsleverandører m.v. som følge av redusert lønnsomhet, samt andre forfalne fordringer.</article></article></li></ul></article></article><article class="legalArticle" data-lovdata-URL="LTI/forskrift/1985-06-25-1203/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Lånene er rente- og avdragsfrie ut 1986. Deretter forrentes lånene med en prosentsats som departementet fastsetter og lånene betales tilbake over 4 år.</article></article><article class="legalArticle" data-lovdata-URL="LTI/forskrift/1985-06-25-1203/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om lån skrives på spesielt skjema og sendes Statens Fiskarbank gjennom den lokale fiskerinemnd sammen med nødvendige opplysninger. Med søknaden må følge:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">regnskap eller C-skjema for 1983 og 1984</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">båt- og redskapsskjema og/eller næringsoppgave for 1983 og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">likningsattest for 1983,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">oversikt over det økonomiske resultat av driften hittil i år dokumentert med gjenpart av oppgjørsskjema C.</article></article></li></ul></article></article><article class="legalArticle" data-lovdata-URL="LTI/forskrift/1985-06-25-1203/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Om lån skal gis avgjøres i det enkelte tilfelle av Statens Fiskarbank, som også fastsetter lånets størrelse og står for utbetalingen. Lånet utbetales til vedkommende fordringshavere eller direkte til lånesøker.</article></article><article class="legalArticle" data-lovdata-URL="LTI/forskrift/1985-06-25-1203/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For lånene skal Fiskarbanken ha pant i søkerens fartøy eller det fartøy søker driver fiske med etter påhvilende lån. Banken kan fastsette nærmere vilkår for det enkelte lån, bl.a. at det også gis pant i redskaper.</article></article><article class="legalArticle" data-lovdata-URL="LTI/forskrift/1985-06-25-1203/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Låntakeren betaler de med lånet forbundne kostnader som påføres banken under ivaretakelsen av dens tarv, som f.eks. utgifter ved eventuell inndriving av tilgodehavende.</article></article><article class="legalArticle" data-lovdata-URL="LTI/forskrift/1985-06-25-1203/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens Fiskarbank kan sette en frist for innsending av søknad om lån.</article></article><article class="legalArticle" data-lovdata-URL="LTI/forskrift/1985-06-25-1203/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">For søknadsbehandlingen forøvrig og for lånets utbetaling, innkreving m.m. gjelder Fiskarbankens lov, forskrifter og vanlige regler så langt de passer.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Søker har klageadgang i medhold av forvaltningsloven. Fiskeridepartementet er ankeinstans.</article></article><article class="legalArticle" data-lovdata-URL="LTI/forskrift/1985-06-25-1203/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft straks.</article></article></main></body></html>