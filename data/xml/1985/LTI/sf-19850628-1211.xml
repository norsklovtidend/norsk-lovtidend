<!DOCTYPE html><html lang="no"><head><title>Forskrift om direkte regulering av utlån utenom factoring og leasing.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:29</dd><dt class="legacyID">Datokode</dt><dd class="legacyID">FOR-1985-06-28-1211</dd><dt class="dokid">DokumentID</dt><dd class="dokid">LTI/forskrift/1985-06-28-1211</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 13</dd><dt class="dateInForce">I kraft fra</dt><dd class="dateInForce">1985-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§12</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1985-07-23</dd><dt class="title">Tittel</dt><dd class="title">Forskrift om direkte regulering av utlån utenom factoring og leasing.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 28. juni 1985. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1985-06-28-1211</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om direkte regulering av utlån utenom factoring og leasing.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-06-28-1211" id="dokument"><h1>Forskrift om direkte regulering av utlån utenom factoring og leasing.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 25. juni 1965 nr. 2 om adgang til regulering av penge- og kredittforholdene § 12, § 16 og § 17 fastsettes følgende forskrift om direkte regulering av utlån utenom factoring og leasing fra finansieringsselskaper:</article><article class="legalArticle" data-lovdata-URL="LTI/forskrift/1985-06-28-1211/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utlån til alle andre formål enn factoring og leasing fra kredittinstitusjoner som omfattes av § 11 i lov av 25. juni 1965 nr. 2 om adgang til regulering av penge- og kredittforholdene, med unntak av skadeforsikringsselskaper og institusjoner som nevnt i lovens § 12 annet ledd første punktum, skal ved utgangen av tredje og fjerde kvartal 1985 ikke være høyere enn:</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">10 pst. eller 5 mill. kroner over faktisk utlån til andre formål enn factoring og leasing pr. 31. desember 1984, eller 10 pst. eller 5. mill. kroner over faktisk utlån til andre formål enn factoring og leasing 12 måneder tidligere.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Utlån til andre kredittinstitusjoner, kronelån til oljevirksomheten, lisensierte valutalån til innlendinger og utlån til utlandet regnes ikke med.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Bestemmelsene gjelder bare hvis de utlån som reguleres ved kontrolltidspunktene er høyere enn 10 mill. kroner.</article></article><article class="legalArticle" data-lovdata-URL="LTI/forskrift/1985-06-28-1211/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Hvis et selskaps faktiske utlån har oversteget de tillatte utlån ved kontrolltidspunktene i 1984, skal de tillatte utlån legges til grunn for beregning av selskapets tillatte utlån ved kontrolltidspunktene i 1985.</article></article><article class="legalArticle" data-lovdata-URL="LTI/forskrift/1985-06-28-1211/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kredittinstitusjoner som overskrider de tillatte utlånsrammer etter § 1, skal betale renter til statskassen av det overskytende beløp for et tidsrom av tre måneder. Den årlige rentesats fastsettes til seks prosentenheter over Norges Banks diskonto.</article></article><article class="legalArticle" data-lovdata-URL="LTI/forskrift/1985-06-28-1211/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Norges Bank fører tilsyn med at disse forskriftene overholdes.</article></article><article class="legalArticle" data-lovdata-URL="LTI/forskrift/1985-06-28-1211/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse forskriftene trer i kraft fra og med 1. juli 1985. Forskrifter av 21. desember 1984 nr. 2062 oppheves samme dag.</article></article></main></body></html>