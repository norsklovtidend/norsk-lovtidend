<!DOCTYPE html><html lang="no"><head><title>Forskrift om tildeling av konsesjon for oppdrett av matfisk av laks og ørret i sjøvann.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:05</dd><dt class="legacyID">Datokode</dt><dd class="legacyID">FOR-1985-06-21-1200</dd><dt class="dokid">DokumentID</dt><dd class="dokid">LTI/forskrift/1985-06-21-1200</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 13</dd><dt class="dateInForce">I kraft fra</dt><dd class="dateInForce">1985-06-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§6</li></ul></dd><dt class="dateOfPublication">Kunngjort</dt><dd class="dateOfPublication">1985-07-23</dd><dt class="title">Tittel</dt><dd class="title">Forskrift om tildeling av konsesjon for oppdrett av matfisk av laks og ørret i sjøvann.</dd><dt class="refid">RefID</dt><dd class="refid">forskrift/1985-06-21-1200</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tildeling av konsesjon for oppdrett av matfisk av laks og ørret i sjøvann.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1985-06-21-1200" id="dokument"><h1>Forskrift om tildeling av konsesjon for oppdrett av matfisk av laks og ørret i sjøvann.</h1><article class="legalP" data-absoluteaddress="/ledd/1/" id="ledd-1">Fastsatt av Fiskeridepartementet 21. juni 1985 i medhold av § 6 i lov av 14. juni 1985 nr. 68 om oppdrett av fisk, skalldyr m.v.</article><article class="legalArticle" data-lovdata-URL="LTI/forskrift/1985-06-21-1200/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene gjelder for tildeling av konsesjon for oppdrett av matfisk av laks og ørret i sjøvann.</article></article><article class="legalArticle" data-lovdata-URL="LTI/forskrift/1985-06-21-1200/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1)</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Søknad om etablering av anlegg etter disse forskrifter utfylles i to eksemplarer på fastsatt skjema og sendes til fylkets fiskerisjef og til kommunen der anlegget søkes lokalisert.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2)</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Søknadsfristen fastsettes til 15. august 1985. Søknader innkommet etter denne dato behandles ikke.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3)</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Søker skal, etter anvisning fra kommuneingeniørkontoret i kommunen der anlegget søkes lokalisert, sørge for at søknaden legges ut til offentlig innsyn og at dette kunngjøres.</article></article></li></ul></article><article class="legalArticle" data-lovdata-URL="LTI/forskrift/1985-06-21-1200/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søknader om konsesjon for etablering av nye anlegg skal forelegges fiskeristyrene i de respektive fylkene til uttalelse. Fiskeristyrenes uttalelse skal inneholde en begrunnet prioritering av søknadene etter § 5 i disse forskrifter.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom fiskeristyret anser to eller flere av søknadene som likeverdige etter § 5, skal det presiseres i innstillingen.</article></article><article class="legalArticle" data-lovdata-URL="LTI/forskrift/1985-06-21-1200/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Konsesjoner for anlegg kan gis for et oppdrettsvolum inntil 8.000m<sup>3</sup> mærvolurn.</article></article><article class="legalArticle" data-lovdata-URL="LTI/forskrift/1985-06-21-1200/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved tildeling av konsesjon for etablering av oppdrettsanlegg som omfattes av disse forskrifter, skal en søke å bidra til at etableringen skaper en lønnsom og livskraftig distriktsnæring, der majoriteten av eierinteressen innehas av person eller juridisk person med lokal tilknytning.<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Ved prioritering av søknader skal anleggene søkes plassert i næringssvake områder der den distriktsmessige effekt blir best mulig. Fylkesplanen for fiskerinæringen skal tillegges betydelig vekt.</article><article class="legalP" data-absoluteaddress="/paragraf/5/ledd/1/punkt/1/ledd/2/" id="paragraf-5-ledd-1-punkt-1-ledd-2">Der fylkesplan ikke gir tilstrekkelig anvisning skal det tas hensyn til områdets muligheter for å tiltrekke seg annen næringsvirksomhet og anleggets mulighet for å bidra til å opprettholde eller skape ønsket bosetning.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Søkere som har tilknytning til det lokale næringsliv, f.eks. gjennom drift av fiskemottak eller fiskeforedlingsbedrift, skal prioriteres dersom det antas at den lokale virksomheten vil bli styrket ved tildeling av konsesjon.</article><article class="legalP" data-absoluteaddress="/paragraf/5/ledd/1/punkt/2/ledd/2/" id="paragraf-5-ledd-1-punkt-2-ledd-2">Det skal legges vekt på om søker har til hensikt å delta aktivt i driften av oppdrettsanlegget.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Såvidt mulig skal søknader der søkeren selv har den nødvendige faglige kompetanse, prioriteres. Det kan videre legges vekt på at driftsleder med slik kompetanse skal tilknyttes anlegget.</article><article class="legalP" data-absoluteaddress="/paragraf/5/ledd/1/punkt/3/ledd/2/" id="paragraf-5-ledd-1-punkt-3-ledd-2">Som nødvendig faglig kompetanse etter første ledd, regnes ett års praksis fra oppdrett av laks og ørret, og/eller teoretisk utdanning minimum videregående kurs I eller tilsvarende.</article></article></li></ul></article></article><article class="legalArticle" data-lovdata-URL="LTI/forskrift/1985-06-21-1200/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tillatelse etter disse forskrifter skal ikke gis dersom etableringen vil være i strid med § 5 og § 6, 3. ledd i lov av 14. juni 1985 nr. 68 om oppdrett av fisk, skalldyr m.v.</article></article><article class="legalArticle" data-lovdata-URL="LTI/forskrift/1985-06-21-1200/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer i kraft straks.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Forskrifter av 10. januar 1975 og 30. september 1983 ble opphevet 21. juni 1985.</article></article></main></body></html>