<!DOCTYPE html><html lang="no"><head><title>Forskrift om endring i forskrift om salg fra torg og andre offentlige steder, fra portrom og annen privat grunn m.v., og fra automat, Vefsn kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-1991-04-24-251</dd><dt class="dokid">DokumentID</dt><dd class="dokid">LTII/forskrift/1991-04-24-251</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 4</dd><dt class="dateInForce">I kraft fra</dt><dd class="dateInForce">1991-04-24</dd><dt class="appliesTo">Gjelder for</dt><dd class="appliesTo">Vefsn kommune, Nordland.</dd><dt class="dateOfPublication">Kunngjort</dt><dd class="dateOfPublication">1991-05-27</dd><dt class="titleShort">Korttittel</dt><dd class="titleShort">Endr. i forskrift om salg fra torg og and</dd><dt class="title">Tittel</dt><dd class="title">Forskrift om endring i forskrift om salg fra torg og andre offentlige steder, fra portrom og annen privat grunn m.v., og fra automat, Vefsn kommune, Nordland.</dd><dt class="refid">RefID</dt><dd class="refid">forskrift/1991-04-24-251</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om salg fra torg og andre offentlige steder, fra portrom og annen privat grunn m.v., og fra automat, Vefsn kommune, Nordland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTII/forskrift/1991-04-24-251" id="dokument"><h1>Forskrift om endring i forskrift om salg fra torg og andre offentlige steder, fra portrom og annen privat grunn m.v., og fra automat, Vefsn kommune, Nordland.</h1><article class="legalP" data-absoluteaddress="/ledd/1/" id="ledd-1">Fylkesmannen i Nordland har 24. april 1991 etter lov 6. juni 1980 nr. 21, § 3-2, 5. ledd stadfestet kommunestyrets vedtak av 1. november 1989 om endring av forskrift av 19. november 1984 nr. 2076 om salg fra torg og andre offentlige steder, fra portrom og annen privat grunn m.v., og fra automat i Vefsn kommune.</article><article class="legalP" data-absoluteaddress="/ledd/2/" id="ledd-2">Endringen gjelder forskriftens kap. A, Torghandel som nå lyder:</article><article class="legalArticle" data-lovdata-URL="LTII/forskrift/1991-04-24-251/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Handel fra salgsboder, biler o.l. på offentlig plass skal foregå på Torget, i tilstøtende gågater, eller på parkeringsareal ved Mosjøen kino.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Havnevesenets område kan benyttes til tilsvarende salgsvirksomhet etter tillatelse fra havnestyret/havnefogden.</article></article><article class="legalArticle" data-lovdata-URL="LTII/forskrift/1991-04-24-251/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved plassmangel på Torget har omsetning av varer fra jord-, skog- og hagebruk fortrinnsrett til plass der. Loddsalg og andre aktiviteter som ikke er omhandlet i lov om handelsvirksomhet kan anvises plass i gågata mellom Petter Bechs gate og Petter Dass gate.</article></article><article class="legalArticle" data-lovdata-URL="LTII/forskrift/1991-04-24-251/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">All handel med næringsmidler, herunder frukt, bær og grønnsaker er underlagt de bestemmelser om hygiene og renslighet m.v. som til enhver tid er fastsatt av helsemyndigheten.</article></article><article class="legalArticle" data-lovdata-URL="LTII/forskrift/1991-04-24-251/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Torghandel er tillatt på hverdager til følgende tider:<table><tbody><tr><td data-text-align="left" data-vertical-align="top">Mandag – fredag</td><td data-text-align="left" data-vertical-align="top">fra kl 0900 – kl 1600</td></tr><tr><td data-text-align="left" data-vertical-align="top">Lørdag</td><td data-text-align="left" data-vertical-align="top">fra kl 0900 – kl 1300</td></tr></tbody></table></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Torghandel er ikke tillatt på søn- og helligdager. Den er heller ikke tillatt påskeaften og etter kl 1300 på jule- og nyttårsaften når disse faller på andre hverdager enn lørdag.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">og 17 mai stilles torget til disposisjon for arrangementer i forbindelse med markering av disse dagene. Det svares ikke avgift for bruken.</article></article></li></ul></article></article><article class="legalArticle" data-lovdata-URL="LTII/forskrift/1991-04-24-251/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Plasser bestemt for torghandel, jfr. § 2 inndeles i ruter á 31 m<sup>2</sup> (7,8 x 4 m) og 20 m<sup>2</sup> (5 x 4 m). Bil som benyttes til salgsbod må ikke ha større lengde enn 7 m.</article></article><article class="legalArticle" data-lovdata-URL="LTII/forskrift/1991-04-24-251/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Torghandlere må ha handelsrett i medhold av lov om handelsvirksomhet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Alle som vil nytte torg- eller annen offentlig salgsplass må ha samtykke til dette og anvises plass fra Vefsn kommune.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Vefsn formannskap avgjør til en hver tid hvem som skal utøve denne myndighet.</article></article><article class="legalArticle" data-lovdata-URL="LTII/forskrift/1991-04-24-251/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Torghandel skal fortrinnsvis foregå fra mobile boder eller liknende. De skal godkjennes av kommunal myndighet. Salg fra varebiler med lengde ikke over 7 m kan tillates, mens salg fra biler med lengde over 7 m henvises til oppmerket plass ved Mosjøen kino.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Ingen handlende kan tildeles mer enn 1 plass.</article></article><article class="legalArticle" data-lovdata-URL="LTII/forskrift/1991-04-24-251/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ingen må ta plass på salgsstedet tidligere enn en halv time før den tiden som er fastsatt for torghandelen.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Den som driver salg som nevnt i § 2, må rette seg etter de pålegg som politiet gir av hensyn til den alminnelige orden og etter de påbud som blir gitt av helserådet. Den som ikke retter seg etter gitte pålegg og påbud kan vises bort.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Den handlende skal sørge for renhold på stedet i salgstiden, og må sørge for at omgivelsene ikke skjemmes eller tilsøles av virksomheten. Den handlende pålegges å sette opp papirkurver.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Innen en halv time etter salgstidens slutt skal alle varer, kurver, bord m.m., boder og kjøretøy, samt alt avfall være fjernet fra salgsstedet.</article></article><article class="legalArticle" data-lovdata-URL="LTII/forskrift/1991-04-24-251/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Torghandler som tildeles bestemt plass, må ha tatt denne i bruk innen kl 10.00 den dagen handelsvirksomheten skal foregå. Ellers kan den tildeles en annen. Ingen tillatelse gis for lengre tid enn 31. desember det året tillatelsen blir gitt.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Forhåndsbestilt plass må tas i bruk på første dag. Dersom det oppstår forsinkelse, skal brannvakta underrettes i løpet av første dag. Dersom underretning om forsinkelsen ikke skjer, disponeres plassen til andre handlende for resten av den reserverte perioden.</article></article><article class="legalArticle" data-lovdata-URL="LTII/forskrift/1991-04-24-251/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Handlere som anvises plass på torg eller annen kommunal eiendom, skal betale avgift til kommunen for bruk av plassen.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Avgiften fastsettes av formannskapet.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Endringen trer i kraft straks.</article></article></main></body></html>