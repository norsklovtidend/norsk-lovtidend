<!DOCTYPE html><html lang="no"><head><title>Forskrift om vedtekter til plan- og bygningslovens § 85 om plassering av campingvogner og bobiler utenfor godkjente campingplasser, Narvik kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1991-06-27-1007</dd><dt class="dokid">DokumentID</dt><dd class="dokid">LTII/forskrift/1991-06-27-1007</dd><dt class="publishedIn">Publisert i</dt><dd class="publishedIn">Avd II 1992 Nr. 5</dd><dt class="dateInForce">I kraft fra</dt><dd class="dateInForce">1992-08-02 nr. 5</dd><dt class="appliesTo">Gjelder for</dt><dd class="appliesTo">Narvik kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§85</li></ul></dd><dt class="dateOfPublication">Kunngjort</dt><dd class="dateOfPublication">1992-07-02</dd><dt class="titleShort">Korttittel</dt><dd class="titleShort">Forskrift om vedtekter til plan- og byg</dd><dt class="title">Tittel</dt><dd class="title">Forskrift om vedtekter til plan- og bygningslovens § 85 om plassering av campingvogner og bobiler utenfor godkjente campingplasser, Narvik kommune, Nordland.</dd><dt class="refid">RefID</dt><dd class="refid">forskrift/1991-06-27-1007</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningslovens § 85 om plassering av campingvogner og bobiler utenfor godkjente campingplasser, Narvik kommune, Nordland.</li></ul></dd></dl></header><main class="documentBody" data-lovdata-URL="LTII/forskrift/1991-06-27-1007" id="dokument"><h1>Forskrift om vedtekter til plan- og bygningslovens § 85 om plassering av campingvogner og bobiler utenfor godkjente campingplasser, Narvik kommune, Nordland.</h1><article class="legalP" data-absoluteaddress="/ledd/1/" id="ledd-1">Fastsatt av Narvik kommunestyre 27. juni 1991 med hjemmel i plan- og bygningsloven av 14. juni 1985 nr. 77 § 85, 3. ledd.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Denne vedtekt er hjemlet i plan- og bygningslovens § 85 og gjelder for hele Narvik kommune.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Vedtektene gjelder grunneiernes/tomtefesternes disponering av eiendom til plassering av campingvogner og bobiler.</article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">Denne vedtekt gjelder ikke for plassering av egen campingvogn/bobil på egen boligeiendom som er bebygd med småhus som helårsbolig.</article><article class="legalP" data-absoluteaddress="/ledd/1/punkt/2/ledd/3/" id="ledd-1-punkt-2-ledd-3">Denne vedtekt gjelder ikke feriegjesters campingvogn/bobil plassert på gårdsplass i tilknytning til egen boligeiendom som er bebygd helårsbolig.</article><article class="legalP" data-absoluteaddress="/ledd/1/punkt/2/ledd/4/" id="ledd-1-punkt-2-ledd-4">Vedtekten gjelder ikke for innretninger på bygge- eller anleggsplass.</article><article class="legalP" data-absoluteaddress="/ledd/1/punkt/2/ledd/5/" id="ledd-1-punkt-2-ledd-5">Vedtekten gjelder bare for campingvogner/bobiler og ikke for vogner til andre formål.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Uten søknad tillates parkering av campingsvogner/bobiler i inntil 3 dager i samme område.</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Plassering av campingvogner/biler for et tidsrom f.o.m. 3 dager og inntil 3 måneder skal på forhånd meldes til bygningsrådet. Meldingen skal være skriftlig og inneholde de opplysninger som kreves i etterfølgende pkt. 4. Plassering av campingvogner/bobiler kan foretas 3 uker etter at meldingen er mottatt av bygningsrådet. Når særlige grunner foreligger, kan bygningsrådet forlenge fristen med ytterligere 3 uker. Bygningsrådet kan gi de pålegg som finnes nødvendig for at plasseringen av campingvogner/bobiler kan bli forsvarlig.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Plassering og bruk av campingvogner/bobiler utover 3 måneder.</article><article class="legalP" data-absoluteaddress="/ledd/1/punkt/4/ledd/2/" id="ledd-1-punkt-4-ledd-2">Plassering av campingvogner/bobiler utover 3 måneder skal på forhånd være godkjent av bygningsrådet.</article><article class="legalP" data-absoluteaddress="/ledd/1/punkt/4/ledd/3/" id="ledd-1-punkt-4-ledd-3">Av søknaden må følgende framgå:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/1/" id="ledd-1-punkt-4-ledd-3-punkt-1"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/1/ledd/1/" id="ledd-1-punkt-4-ledd-3-punkt-1-ledd-1">Navn på grunneier/søker</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/2/" id="ledd-1-punkt-4-ledd-3-punkt-2"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/2/ledd/1/" id="ledd-1-punkt-4-ledd-3-punkt-2-ledd-1">Plasseringssteder angitt på økonomisk kartverk i målestokk 1:5.000.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/3/" id="ledd-1-punkt-4-ledd-3-punkt-3"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/3/ledd/1/" id="ledd-1-punkt-4-ledd-3-punkt-3-ledd-1">Eiendommens gnr. og bnr.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/4/" id="ledd-1-punkt-4-ledd-3-punkt-4"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/4/ledd/1/" id="ledd-1-punkt-4-ledd-3-punkt-4-ledd-1">Avkjørselsforhold og biloppstillingsplass og også evt. tillatelse til bruk av privat veg der dette er nødvendig.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/5/" id="ledd-1-punkt-4-ledd-3-punkt-5"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/5/ledd/1/" id="ledd-1-punkt-4-ledd-3-punkt-5-ledd-1">Hygieniske forhold som vannforhold, utslagsvann, toalettforhold og tømming av toalett.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/6/" id="ledd-1-punkt-4-ledd-3-punkt-6"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/6/ledd/1/" id="ledd-1-punkt-4-ledd-3-punkt-6-ledd-1">Fjerning av avfall.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/7/" id="ledd-1-punkt-4-ledd-3-punkt-7"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/7/ledd/1/" id="ledd-1-punkt-4-ledd-3-punkt-7-ledd-1">Om plasseringsstedet ligger utenfor nedslagsfeltet for drikkevannsforsyningsanlegg.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/8/" id="ledd-1-punkt-4-ledd-3-punkt-8"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/8/ledd/1/" id="ledd-1-punkt-4-ledd-3-punkt-8-ledd-1">At varsel til naboer og gjenboere er gitt, og at det ikke foreligger noen innsigelser fra disse.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/9/" id="ledd-1-punkt-4-ledd-3-punkt-9"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/9/ledd/1/" id="ledd-1-punkt-4-ledd-3-punkt-9-ledd-1">Datert tidsrom for den perioden søknaden gjelder.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/3/punkt/10/" id="ledd-1-punkt-4-ledd-3-punkt-10"><span class="data-originalId">-</span><article class="legalP" data-absoluteaddress="/ledd/1/punkt/4/ledd/3/punkt/10/ledd/1/" id="ledd-1-punkt-4-ledd-3-punkt-10-ledd-1">Av søknader som kun omfatter vinterhalvåret skal det fremgå om det kun greier seg om vinteropplag eller ikke.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Ved behandling av søknader etter pkt. 4, vil bygningsrådet forelegge saka for andre særorganer med gjeldende lover. I den grad bygningsrådet mener det er nødvendig, skal også meldinger etter pkt. 3 kunne forelegges andre særorganer i overensstemmelse med gjeldende lover.</article><article class="legalP" data-absoluteaddress="/ledd/1/punkt/5/ledd/2/" id="ledd-1-punkt-5-ledd-2">Ved behandling av søknad skal bygningsrådet påse at plassering av campingvognen(e)/bobilen(e) og aktiviteter tilknyttet denne (disse) ikke blir til unødig eller urimelig sjenanse for naboer og deres eiendommer.</article><article class="legalP" data-absoluteaddress="/ledd/1/punkt/5/ledd/3/" id="ledd-1-punkt-5-ledd-3">Videre kan bygningsrådet vurdere om plassering av campingvognen(e)/bobilen(e) og aktiviteter tilknyttet denne (disse) er til hinder for den allmenne ferdsel eller friluftsliv til lands eller til vanns eller på annen måte fører til vesentlige ulemper for omgivelsene eller blir skjemmende for landskapsbildet.</article><article class="legalP" data-absoluteaddress="/ledd/1/punkt/5/ledd/4/" id="ledd-1-punkt-5-ledd-4">Flere enkeltsøknader kan behandles under ett og som en fellesløsning for hver enkelt eiendom.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Etter å ha innhentet uttalelse fra andre særorganer og faste utvalg, kan bygningsrådet, når særlige grunner foreligger, etter søknad dispensere fra denne vedtekt.</article><article class="legalP" data-absoluteaddress="/ledd/1/punkt/6/ledd/2/" id="ledd-1-punkt-6-ledd-2">Grunneier/fester plikter å fjerne vognen/bobilen når perioden det er gitt melding om etter pkt. 3 eller gitt tillatelse til etter pkt. 4, er over.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">Plassering og bruk av campingvogn/bobil tillates ikke i noen av etterfølgende områder i Narvik kommune:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/1/" id="ledd-1-punkt-7-ledd-1-punkt-1"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/1/ledd/1/" id="ledd-1-punkt-7-ledd-1-punkt-1-ledd-1">Nedslagsfeltet for vannverk og i nærområder ved vanninntak.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/2/" id="ledd-1-punkt-7-ledd-1-punkt-2"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/2/ledd/1/" id="ledd-1-punkt-7-ledd-1-punkt-2-ledd-1">Områder som har særlig verdi for viltet.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/3/" id="ledd-1-punkt-7-ledd-1-punkt-3"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/3/ledd/1/" id="ledd-1-punkt-7-ledd-1-punkt-3-ledd-1">Vernede områder eller områder som er foreslått vernet, og nært opp til fredede fornminner og kulturminner.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/4/" id="ledd-1-punkt-7-ledd-1-punkt-4"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/4/ledd/1/" id="ledd-1-punkt-7-ledd-1-punkt-4-ledd-1">Strandområder som er mye brukt i fritidssammenheng må ikke blokkeres for fri ferdsel.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/5/" id="ledd-1-punkt-7-ledd-1-punkt-5"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/5/ledd/1/" id="ledd-1-punkt-7-ledd-1-punkt-5-ledd-1">Viktige vinterbeiteområder og områder som utgjør flytteleier/trekkleier for reindrifta.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/6/" id="ledd-1-punkt-7-ledd-1-punkt-6"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/6/ledd/1/" id="ledd-1-punkt-7-ledd-1-punkt-6-ledd-1">Dyrka jord.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/7/" id="ledd-1-punkt-7-ledd-1-punkt-7"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/7/ledd/1/" id="ledd-1-punkt-7-ledd-1-punkt-7-ledd-1">Skogplantefelt.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/8/" id="ledd-1-punkt-7-ledd-1-punkt-8"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/8/ledd/1/" id="ledd-1-punkt-7-ledd-1-punkt-8-ledd-1">I inngjerda beiteområder.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/9/" id="ledd-1-punkt-7-ledd-1-punkt-9"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/9/ledd/1/" id="ledd-1-punkt-7-ledd-1-punkt-9-ledd-1">Nærmere enn 50 meter fra inngjerda beiteområder.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/ledd/1/punkt/10/" id="ledd-1-punkt-7-ledd-1-punkt-10"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/punkt/10/ledd/1/" id="ledd-1-punkt-7-ledd-1-punkt-10-ledd-1">Områder som har særlig verdi som beiteområde for husdyr.</article></article></li></ul></article></article></li><li data-li-identifier="8." data-name="8."><article class="listArticle" data-absoluteaddress="/ledd/1/punkt/8/" id="ledd-1-punkt-8"><span class="data-originalId">8.</span><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">Overtredelse av disse vedtekter er i henhold til plan- og bygningsloven av 14. juni 1985 nr. 77 § 110 straffbart.</article></article></li></ul></article></main></body></html>