<!DOCTYPE html><html lang="no"><head><title>Forskrift om endringar i forskrift om vern for Jotunheimen nasjonalpark, Lom, Vågå og Vang kommunar, Oppland, Luster og Årdal kommunar, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:00</dd><dt class="legacyID">Datokode</dt><dd class="legacyID">FOR-1991-07-18-484</dd><dt class="dokid">DokumentID</dt><dd class="dokid">LTII/forskrift/1991-07-18-484</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 7</dd><dt class="dateInForce">I kraft fra</dt><dd class="dateInForce">1991-07-18</dd><dt class="appliesTo">Gjelder for</dt><dd class="appliesTo">Lom, Vågå og Vang kommunar, Oppland, Luster og Årdal kommunar, Sogn og Fjordane.</dd><dt class="dateOfPublication">Kunngjort</dt><dd class="dateOfPublication">1991-08-20</dd><dt class="titleShort">Korttittel</dt><dd class="titleShort">Endr. i forskrift om vern for Jotunheimen</dd><dt class="title">Tittel</dt><dd class="title">Forskrift om endringar i forskrift om vern for Jotunheimen nasjonalpark, Lom, Vågå og Vang kommunar, Oppland, Luster og Årdal kommunar, Sogn og Fjordane.</dd><dt class="refid">RefID</dt><dd class="refid">forskrift/1991-07-18-484</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringar i forskrift om vern for Jotunheimen nasjonalpark, Lom, Vågå og Vang kommunar, Oppland, Luster og Årdal kommunar, Sogn og Fjordane.</li></ul></dd></dl></header><main class="documentBody" data-lovdata-URL="LTII/forskrift/1991-07-18-484" id="dokument"><h1>Forskrift om endringar i forskrift om vern for Jotunheimen nasjonalpark, Lom, Vågå og Vang kommunar, Oppland, Luster og Årdal kommunar, Sogn og Fjordane.</h1><article class="legalP" data-absoluteaddress="/ledd/1/" id="ledd-1">Miljøverndepartementet har 18. juli 1991 i medhald av lov om naturvern av 19. juni 1970 nr. 63, §§ 3, 4, 21, 22 og 23 og kgl.res. 3. juli 1987 nr. 572 om delegering av mynde, endra forskrift av 5. desember 1980 om vern for Jotunheimen nasjonalpark i Lom, Vågå og Vang kommunar, Oppland fylke, og Luster og Årdal kommunar, Sogn og Fjordane fylke.</article> <article class="defaultP" margin-top="true">Forskrifta sin tittel er endra til:</article><article class="legalP" data-absoluteaddress="/ledd/2/" id="ledd-2">Forskrift om Jotunheimen nasjonalpark i Lom, Vågå og Vang kommunar, Oppland fylke, og Luster og Årdal kommunar, Sogn og Fjordane fylke.</article> <article class="defaultP" margin-top="true">Punkt I skal lyde:</article><article class="legalP" data-absoluteaddress="/ledd/3/" id="ledd-3">I medhald av lov om naturvern av 19. juni 1970 nr. 63 § 3, jf. § 4 og §§ 21, 22 og 23, er det ved kgl.res. av 5. desember 1980 fastsett at eit område i kommunane Lom, Vågå og Vang i Oppland fylke og eit område i kommunane Luster og Årdal i Sogn og Fjordane fylke skal leggjast ut som nasjonalpark under namnet Jotunheimen nasjonalpark.</article><article class="legalP" data-absoluteaddress="/ledd/4/" id="ledd-4">Med heimel i kgl.res. av 3. juli 1987 nr. 572 er grensene og vernereglane for nasjonalparken endra ved Miljøverndepartementet sitt vedtak av 18. juli 1991.</article> <article class="defaultP" margin-top="true">Punkt II skal lyde:</article><article class="legalP" data-absoluteaddress="/ledd/5/" id="ledd-5">Nasjonalparken omfattar delar av statsallmenningane Leir- og Bøverdal, Langmorkje, Årdal austre og Luster austre. I Vang kommune omfattar nasjonalparken del av staten sin innkjøpte eigedom gnr. 6 bnr 267 og del av eit sameige under gnr. 2 bnr. 1, gnr. 2 bnr. 2 og gnr. 3 bnr. 1. I tillegg til statsallmenning i Vågå kommune, omfattar nasjonalparken vatnet Gjende, som er i kommunal eige, og Russvatnet, som tilhøyrer gnr. 143 bnr. 1.</article><article class="legalP" data-absoluteaddress="/ledd/6/" id="ledd-6">Det samla arealet i nasjonalparken utgjer ca 1151 km<sup>2</sup>. Av dette ligg ca 919 km<sup>2</sup> i Oppland fylke og ca 232 km<sup>2</sup> i Sogn og Fjordane fylke.</article><article class="legalP" data-absoluteaddress="/ledd/7/" id="ledd-7">Grensene for nasjonalparken går fram av kart i målestokk 1:50.000, datert Miljøverndepartementet februar 1991. Kartet vert oppbevart i kommunane Lom, Vågå, Vang, Luster og Årdal, hos Fylkesmannen i Oppland og Fylkesmannen i Sogn og Fjordane, i Direktoratet for statens skoger, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/ledd/8/" id="ledd-8">Dei nøyaktige grensene for nasjonalparken skal merkjast opp i marka. Knekkpunkta bør verte koordinatfesta.</article> <article class="defaultP" margin-top="true">Punkt IV-1.1 skal lyde:</article><article class="legalP" data-absoluteaddress="/ledd/9/" id="ledd-9">Forvaltningsstyresmakta kan gi løyve til utviding eller ombygging av eksisterande turisthytter og til bygging av innretningar som er naudsynte for drifta av turisthytter i nasjonalparken.</article> <article class="defaultP" margin-top="true">Punkt IV-1.2 skal lyde:</article><article class="legalP" data-absoluteaddress="/ledd/10/" id="ledd-10">Forvaltningsstyresmakta kan gi dispensasjon for anlegg av jordbruksveg for utnytting av beiteområda i Utladalen.</article> <article class="defaultP" margin-top="true">Punkt IV-3.1.3, første ledd, første setning, skal lyde:</article><article class="legalP" data-absoluteaddress="/ledd/11/" id="ledd-11">Gaupe og kongeørn kan fellast når fellinga er påkrevd for å fjerne ein aktuell og monaleg fare for skade på person eller under åtak på bufe eller tamrein.</article> <article class="defaultP" margin-top="true">Punkt IV-3.1.3, andre ledd, første setning, skal lyde:</article><article class="legalP" data-absoluteaddress="/ledd/12/" id="ledd-12">I område der gaupe eller kongeørn gjer vesentleg skade på husdyr og tamrein, kan forvaltningsstyresmakta gi løyve til felling.</article> <article class="defaultP" margin-top="true">Punkt IV-3.1.3, tredje ledd, skal lyde:</article><article class="legalP" data-absoluteaddress="/ledd/13/" id="ledd-13">Forvaltningsstyresmakta kan gi løyve til kontrollert reduksjon av andre artar som er freda etter desse reglane når det er naudsynt for å halde ved like balansen i dyrelivet.</article> <article class="defaultP" margin-top="true">I punkt IV-3.1.3 er føydd til:</article><article class="legalP" data-absoluteaddress="/ledd/14/" id="ledd-14">For bjørn, ulv og jerv gjeld viltlova sine reglar og forskrifter.</article> <article class="defaultP" margin-top="true">Pkt IV-8 skal lyde:</article><article class="legalP" data-absoluteaddress="/ledd/15/" id="ledd-15">Forvaltningsstyresmakta kan gjere unntak frå vernereglane når formålet med vernet krev det, for vitskaplege undersøkingar, arbeid eller tiltak av vesentleg verdi for samfunnet, eller i særlege tilfelle dersom det ikkje strider mot formålet med vernet.</article><article class="legalP" data-absoluteaddress="/ledd/16/" id="ledd-16">Desse endringane trer i kraft straks.</article></main></body></html>