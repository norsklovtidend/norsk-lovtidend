<!DOCTYPE html><html lang="no"><head><title>Forskrift om motorferdsel i utmark for sårbare områder, Øyer kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1991-11-28-772</dd><dt class="dokid">DokumentID</dt><dd class="dokid">LTII/forskrift/1991-11-28-772</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 11</dd><dt class="dateInForce">I kraft fra</dt><dd class="dateInForce">1992-01-01</dd><dt class="appliesTo">Gjelder for</dt><dd class="appliesTo">Øyer kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82/§4a</li><li>forskrift/1988-05-15-356/§2</li></ul></dd><dt class="dateOfPublication">Kunngjort</dt><dd class="dateOfPublication">1991-12-19</dd><dt class="titleShort">Korttittel</dt><dd class="titleShort">Forskrift om motorferdsel i utmark for så</dd><dt class="title">Tittel</dt><dd class="title">Forskrift om motorferdsel i utmark for sårbare områder, Øyer kommune, Oppland.</dd><dt class="refid">RefID</dt><dd class="refid">forskrift/1991-11-28-772</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om motorferdsel i utmark for sårbare områder, Øyer kommune, Oppland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1991-11-28-772" id="dokument"><h1>Forskrift om motorferdsel i utmark for sårbare områder, Øyer kommune, Oppland.</h1><article class="legalP" data-absoluteaddress="/ledd/1/" id="ledd-1">Fastsatt av fylkesmannen i Oppland 28. november 1991 med hjemmel i lov av 10. juni 1977 nr. 82 om motorferdsel i utmark og vassdrag § 4a og nasjonal forskrift om motorferdsel i utmark og på islagte vassdrag av 15. mai 1988 nr. 356 § 2, 3. ledd.</article><article class="legalP" data-absoluteaddress="/ledd/2/" id="ledd-2">Forskriften gjelder for områder i Øyer kommune som ligger øst for grense vist på kart datert 30. august 1990. Kartet kan fås ved henvendelse til Øyer kommune eller fylkesmannen i Oppland.</article><article class="legalArticle" data-lovdata-URL="LTII/forskrift/1991-11-28-772/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I utmark og på islagte vassdrag innenfor de sårbare områdene kan motorkjøretøy (som definert i lovens § 2) bare brukes når det skjer i samsvar med disse bestemmelsene.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">All ferdsel med motorkjøretøy i utmark og på islagte vassdrag skal foregå aktsomt og hensynsfullt for å unngå skade og ulempe for naturmiljøet og mennesker.</article></article><article class="legalArticle" data-lovdata-URL="LTII/forskrift/1991-11-28-772/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Motorkjøretøy kan på bar mark utenfor veg (med veg menes opparbeidet bilveg, jfr. lovens § 2) nyttes til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">politi-, ambulanse og redningstjeneste og oppsyns- og tilsynstjeneste etablert med hjemmel i lov.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">offentlig oppsyns- og tilsynstjeneste,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">offentlig post- og teletjenester,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">nødvendig person- og godstransport til og fra faste bosteder og i jordbruks-, skogbruks- og reindriftsnæring. Jakt, fangst, fiske og bærsanking regnes ikke som næring i denne forbindelse,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">forsvarets øvelser, forflytninger og transporter,</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">anlegg og drift av offentlige veger og anlegg, samt nødvendig transport i forbindelse med drift og vedlikehold av eksisterende veger åpne for allmenn ferdsel,</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">rutetransport som drives med løyve i henhold til samferdselsloven,</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">nødvendig transport i forbindelse med fiskekultiveringstiltak i offentlig regi,</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/2/ledd/1/punkt/9/" id="paragraf-2-ledd-1-punkt-9"><span class="data-originalId">i)</span><article class="legalP" data-absoluteaddress="/paragraf/2/ledd/1/punkt/9/ledd/1/" id="paragraf-2-ledd-1-punkt-9-ledd-1">transport av jaktutbytte ved jakt på elg.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med jordbruks-, skogbruks- og reindriftsnæring i punkt d) menes inntektsgivende næring.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Kjøring skal om mulig følge eldre kjørespor.</article></article><article class="legalArticle" data-lovdata-URL="LTII/forskrift/1991-11-28-772/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Motorkjøretøy kan på vinterføre nyttes til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">formål som nevnt under § 2 i disse bestemmelser – kjøring på bar mark,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">transport av materialer, utstyr og arbeidsfolk til bygging i samsvar med byggetillatelse,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">i samråd med kommunen nødvendig transport i forbindelse med vitenskapelige undersøkelser, herunder dyretellinger og liknende registreringer, etter oppdrag fra forskningsinstitusjon.</article></article></li></ul></article></article><article class="legalArticle" data-lovdata-URL="LTII/forskrift/1991-11-28-772/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Etter skriftlig søknad for hvert enkelt tilfelle kan kommunestyret – eller et annet folkevalgt organ eller tjenestemann som kommunestyret bestemmer – gi tillatelse til bruk av snøscooter for:</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fastboende som i ervervsmessig øyemed vil påta seg<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">nødvendig transport i forbindelse med vedlikeholdsarbeider på hytter og anlegg i området (begrenset til transport av materialer, utstyr og arbeidsfolk).</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">tilsyn med privat hytte etter eierens oppdrag.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">transport etter dispensasjon i medhold av denne forskrifts § 5.</article></article></li></ul></article></article><article class="legalArticle" data-lovdata-URL="LTII/forskrift/1991-11-28-772/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I unntakstilfelle kan kommunestyret – eller et annet folkevalgt organ som kommunestyret bestemmer – etter skriftlig søknad gi tillatelse til kjøring utover disse bestemmelser, dersom søkeren påviser et særlig behov som ikke knytter seg til turkjøring, og som ikke kan dekkes på annen måte. Før eventuell tillatelse gis, skal transportbehovet vurderes opp mot mulige skader og ulemper i forhold til et mål om å redusere motorferdselen til et minimum.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">For tillatelser etter skriftlig søknad kan det fastsettes vilkår.</article></article><article class="legalArticle" data-lovdata-URL="LTII/forskrift/1991-11-28-772/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft 1. januar 1992.</article></article></main></body></html>