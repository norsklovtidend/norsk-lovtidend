<!DOCTYPE html><html lang="no"><head><title>Forskrift om oppretting av fire nye reinbeitedistrikter og etablering av to felles bruksområder med tilhørende bestemmelser om beitetider og gjennomflyttingsrett, innenfor Nordland og Nord-Trøndelag reinbeiteområder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1991-04-27-462</dd><dt class="dokid">DokumentID</dt><dd class="dokid">LTII/forskrift/1991-04-27-462</dd><dt class="ministry">Departement</dt><dd class="ministry"><ul><li>LD</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 7</dd><dt class="dateInForce">I kraft fra</dt><dd class="dateInForce">1991-04-27</dd><dt class="appliesTo">Gjelder for</dt><dd class="appliesTo">Nordland og Nord-Trøndelag</dd><dt class="basedOn">Hjemmel</dt><dd class="basedOn"><ul><li>lov/1978-06-09-49/§2</li><li>forskrift/1979-06-22-3372</li></ul></dd><dt class="dateOfPublication">Kunngjort</dt><dd class="dateOfPublication">1991-08-20</dd><dt class="titleShort">Korttittel</dt><dd class="titleShort">Forskrift om oppretting av fire nye reinb</dd><dt class="title">Tittel</dt><dd class="title">Forskrift om oppretting av fire nye reinbeitedistrikter og etablering av to felles bruksområder med tilhørende bestemmelser om beitetider og gjennomflyttingsrett, innenfor Nordland og Nord-Trøndelag reinbeiteområder.</dd><dt class="refid">RefID</dt><dd class="refid">forskrift/1991-04-27-462</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppretting av fire nye reinbeitedistrikter og etablering av to felles bruksområder med tilhørende bestemmelser om beitetider og gjennomflyttingsrett, innenfor Nordland og Nord-Trøndelag reinbeiteområder.</li></ul></dd></dl></header><main class="documentBody" data-lovdata-URL="LTII/forskrift/1991-04-27-462" id="dokument"><h1>Forskrift om oppretting av fire nye reinbeitedistrikter og etablering av to felles bruksområder med tilhørende bestemmelser om beitetider og gjennomflyttingsrett, innenfor Nordland og Nord-Trøndelag reinbeiteområder.</h1><article class="legalP" data-absoluteaddress="/ledd/1/" id="ledd-1">Gitt av Reindriftsstyret 27. april 1989 med hjemmel i § 2 i lov om reindrift av 9. juni 1978 nr. 49, jfr. kgl.res. av 22. juni 1979 og Landbruksdepartementets delegeringsvedtak av 10. oktober 1979.</article><article class="legalP" data-absoluteaddress="/ledd/2/" id="ledd-2">Distriktsgrenser fastsatt for Kappfjell, Bindal og Susendal reinbeitedistrikter ved kgl.res. av 3. september 1898 oppheves. På samme måte oppheves distriktsgrensene for Røyrvik, Østre-Røyrvik, Steinfjell, Havdal, Sandøla, Bogna, Ekornen, Frøyningsfjell, Hartkjøl og Vikna – fastsatt ved kgl.res. 10. juli 1894 og 8. april 1927.</article><article class="legalP" data-absoluteaddress="/ledd/3/" id="ledd-3">Det etableres fire nye distrikter med følgende grenser, navn og nummer:</article> <article class="defaultP" margin-top="true">Innenfor Nordland reinbeiteområde:</article><article class="legalP" data-absoluteaddress="/ledd/4/" id="ledd-4">Distrikt 19 Byrkije (Børgefjell)</article><article class="legalP" data-absoluteaddress="/ledd/5/" id="ledd-5">Mot sør: Områdegrensa mot Nord-Trøndelag. Mot vest: Sæterelva til øvre Fiplingvatnet, etter dette vann og Mellomvasselva til nedre Fiplingvatnet, nordover dette vann og store Fiplingelva til samløpet med Vefsna.</article><article class="legalP" data-absoluteaddress="/ledd/6/" id="ledd-6">Mot nord: Vefsna, Unkerelva, Unkervatn og Skarmådalselv til riksgrensa.</article><article class="legalP" data-absoluteaddress="/ledd/7/" id="ledd-7">Mot øst: Riksgrensa fra Skarmådalselva til østre Sipmeksjøen.</article> <article class="defaultP" margin-top="true">Distrikt 18 Voengelh-Njaarke (Kappfjell/Bindal/Kolbotn)</article><article class="legalP" data-absoluteaddress="/ledd/8/" id="ledd-8">Mot sør og vest: Områdegrensa mot Nord-Trøndelag, fra samløpet mellom Lilleelva (Smalvasselva) og Mellingselva til Norskehavet.</article><article class="legalP" data-absoluteaddress="/ledd/9/" id="ledd-9">Mot nord: Etter fylkesgrensa mellom Nordland og Nord-Trøndelag fra Norskehavet til ytre Bindalsfjord. Deretter Bindalsfjorden sør om øya Øksningen og deretter Tosenfjorden til utløpet av Storåa i Tosbotn. Derfra i rett linje opp til Rismålstind, så videre i rett linje til Jordbruvatn og Jordbruelva, Gåsvasselva, Holmvassela og Svenningdalselva til samløpet med Vefsna ved Trofors. Deretter langs Vefsna til samløpet med Fiplingdalselva.</article><article class="legalP" data-absoluteaddress="/ledd/10/" id="ledd-10">Mot øst: Vest-grensa til Byrkije reinbeitedistrikt, og videre langs områdegrensa til samløpet mellom Lilleelva og Mellingselva.</article> <article class="defaultP" margin-top="true">Innenfor Nord-Trøndelag reinbeiteområde:</article> <article class="defaultP" margin-top="true">Distrikt 10 Luvlie-Nåavmesje (Østre-Namdal)</article><article class="legalP" data-absoluteaddress="/ledd/11/" id="ledd-11">Mot nord: Områdegrensa mot Nordland. Mot øst: Riksgrensa fra østre Sipmeksjøen til grenserøys 185 B ved sjøen Rengen i Sørli. Mot nord-vest: Etter grensa mot distrikt 9 Låerte (Luru) slik den er fastsatt i Reindriftsstyrets vedtak av 9. desember 1987 (sak 86/87), langs Sørlivassdraget til nordligste bukt av Lenglingen, deretter riksvei over Løvsjølia til brua over eidet mellom Laksjøen og Sandsjøen. Mot sør: Etter Laksjøen, vassdraget til Otersjøen og langs Sandøla til jernbanen krysser denne slik nordgrensa for Låerte (Luru) reinbeitedistrikt er beskrevet. Deretter vestgrensa til Låerte (Luru) reinbeitedistrikt langs Nordlandsbanen til Snåsa stasjon. Så til Snåsavatnet ved Viosen og deretter i Snåsavatnet til gården Langhammer. Videre langs E-6 til Følling gård og etter forbindelsesveien til Beitestad til gården Heltuv. Deretter langs veien til gården Vikan. Så over Hjelbotten – innerste bukt i Trondheimsfjorden – og langs denne til Hjelosen. Mot vest: Hovedveien over Namdalseid (Rv. 17), så fjordene Lyngen og Namsen til utløpet av elva Namsen i fjorden. Mot nord og vest: Namsen til samløpet med Mellingselva, videre langs Mellingselva til områdegrensa mot Nordland.</article> <article class="defaultP" margin-top="true">Distrikt 11 Åarjel-Njaarke (Vestre-Namdal m. Vikna)</article><article class="legalP" data-absoluteaddress="/ledd/12/" id="ledd-12">Mot øst og sør: Grensa mot Luvlie-Nåavmesje (Mellingselva og Namsen) og Namsenfjorden. Mot vest og nord: Follafjorden, yttergrensa til Vikna kommune til områdegrensa mot Nordland i Norskehavet og langs denne til botnen av indre Follafjorden.</article> <article class="defaultP" margin-top="true">Det opprettes følgende felles bruksområder:</article> <article class="defaultP" margin-top="true">Fraunan i distrikt 11 Åarjel-Njaarke (Vestre Namdal m. Vikna)</article><article class="legalP" data-absoluteaddress="/ledd/13/" id="ledd-13">Området begrenses i nord og vest av områdegrensa mot Nordland. Sørgrensa starter i vest ved Trongen i Åbjørelva og går i rett linje til høyde 513. Deretter i rett linje til fjellet Kalvklumpen (908) og følger så fjellryggen til Skijlevaajjantjahke, derfra i rett linje til punktet der anleggsveien øverst i Frøyningsdalen går i bru over Frøyningselva. Deretter følges anleggsveien ned til E-6 og Namsen. Mot øst begrenses området av Namsen Mellingselva til samløpet med Smalvasselva.</article><article class="legalP" data-absoluteaddress="/ledd/14/" id="ledd-14">I dette området gis Voengelh-Njaarke reinbeitedistrikt beite- og gjennomflyttingsrett i perioden 21. november til 31. desember. Åarjel-Njaarke gis tilsvarende en beiterett i tidsrommet 1. juli til 20. november.</article> <article class="defaultP" margin-top="true">Rotvikfjell i distrikt 18 Voengelh-Njaarke (Kappfjell/Bindal/Kolbotn)</article><article class="legalP" data-absoluteaddress="/ledd/15/" id="ledd-15">Området avgrenses i øst, sør og vest av områdegrensa mot Nord-Trøndelag. Mot nord av en grense fra områdegrensa Follafjorden, inn Kolvereidvågen. Deretter langs hovedvei gjennom Kolvereid sentrum, forbi Kolvereid prestegård til Åsheim ved Nordsjøbukta i Sørsalten. Deretter følger grensa Sørsalten og Otterøystraumen og videre nordvestover til den møter områdegrensa øst for Rørvik.</article><article class="legalP" data-absoluteaddress="/ledd/16/" id="ledd-16">I dette området gis Åarjel-Njaarke en gjennomflyttingsrett vår og høst. Gjennomflyttingen skal varsles distriktsstyret og må begrenses til en uke i april og tre uker i november/desember. Voengelh-Njaarke kan vinterbeite i området med inntil 300 rein i tida fra til 15. april.</article><article class="legalP" data-absoluteaddress="/ledd/17/" id="ledd-17">Forskriften trer i kraft straks.</article></main></body></html>