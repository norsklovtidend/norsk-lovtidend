<!DOCTYPE html><html lang="no"><head><title>Forskrift om vern av Jostedalsbreen nasjonalpark, Luster, Sogndal, Balestrand, Førde, Jølster, Gloppen og Stryn kommuner, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-1991-10-25-691</dd><dt class="dokid">DokumentID</dt><dd class="dokid">LTII/forskrift/1991-10-25-691</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 10</dd><dt class="dateInForce">I kraft fra</dt><dd class="dateInForce">1991-12-14 nr. 10</dd><dt class="appliesTo">Gjelder for</dt><dd class="appliesTo">Luster, Sogndal, Balestrand, Førde, Jølster, Gloppen og Stryn kommuner, Sogn og Fjordane.</dd><dt class="dateOfPublication">Kunngjort</dt><dd class="dateOfPublication">1991-11-14</dd><dt class="titleShort">Korttittel</dt><dd class="titleShort">Forskrift om vern av Jostedalsbreen nasjo</dd><dt class="title">Tittel</dt><dd class="title">Forskrift om vern av Jostedalsbreen nasjonalpark, Luster, Sogndal, Balestrand, Førde, Jølster, Gloppen og Stryn kommuner, Sogn og Fjordane.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. 25. oktober 1991. Fremja av Miljøverndepartementet.</dd><dt class="refid">RefID</dt><dd class="refid">forskrift/1991-10-25-691</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vern av Jostedalsbreen nasjonalpark, Luster, Sogndal, Balestrand, Førde, Jølster, Gloppen og Stryn kommuner, Sogn og Fjordane.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTII/forskrift/1991-10-25-691" id="dokument"><h1>Forskrift om vern av Jostedalsbreen nasjonalpark, Luster, Sogndal, Balestrand, Førde, Jølster, Gloppen og Stryn kommuner, Sogn og Fjordane.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1991-10-25-691/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhald av lov om naturvern av 19. juni 1970 nr. 63 § 3, jfr. § 4 og §§ 21, 22 og 23, er det ved kgl.res. av 25. oktober 1991 verna eit område i kommunane Luster, Sogndal, Balestrand, Førde, Jølster, Gloppen og Stryn i Sogn og Fjordane fylke som nasjonalpark under namnet Jostedalsbreen nasjonalpark.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1991-10-25-691/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Nasjonalparken femner om størstedelen av Jostedalsbreen statsallmenning, heile Myklebustbreen statsallmenning, Svardals-/Steindalsbreen statsallmennig og Grovabreen statsallmenning.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Det samla arealet er ca 1230 km<sup>2</sup>. Av dette er omlag 290 km<sup>2</sup> på privat grunn.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">I tillegg til statsgrunn femner nasjonalparken om delar av følgjande gnr/bnr:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Luster kommune: 131/1, 132/2, 131/3, 131/4, 131/5, 131/6, 131/7, 131/8, 131/9, 131/11, 132/1, 132/2, 132/3, 132/4, 132/5, 132/6, 132/7, 132/8, 132/9, 132/10, 132/11, 132/12, 132/13, 132/14, 132/15, 132/16, 132/23, 132/24, 132/25, 132/26, 132/29, 132/30, 132/31, 132/32, 132/37, 132/43, 132/44, 132/45, 132/46, 132/47, 132/48, 132/49, 132/50, 132/51, 132/53, 132/54, 132/57, 132/58, 132/60, 132/61, 132/62, 132/63, 132/64, 132/65, 132/66, 133/1, 133/2, 133/4, 133/5, 133/6, 133/7, 133/8, 133/9, 133/10, 133/11, 133/12, 133/13, 133/14, 133/15, 133/16, 133/17, 133/18, 133/23, 133/24, 188/1, 188/2, 188/3, 188/4, 188/5, 188/6, 188/7, 188/8, 188/9, 188/10, 188/11, 188/12, 189/1, 189/2, 189/3, 189/4, 189/5, 191/1, 191/2, 193/1, 193/2, 193/4, 193/5, 194/1, 194/2, 194/3, 194/4, 194/5, 194/6, 194/10, 194/11, 201/1, 201/2, 202/1, 202/2, 202/3, 202/4, 202/5, 202/7, 202/8, 202/12 203/1, 203/2, 203/3, 203/4, 204/1, 204/2, 204/3, 204/4, 204/5, 204/6, 204/7, 204/8, 205/1, 205/2, 205/3, 205/4, 205/5, 208/1, 208/2, 208/3, 208/4, 208/5, 208/6, 209/1, 209/2, 209/3, 210/1, 210/2, 210/3, 210/4, 210/5, 211/1, 211/2, 211/3, 211/4, 211/5, 211/6.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Sogndal kommune: 48/1, 48/3, 48/7, 49/1, 49/2, 50/1, 51/1, 51/2, 51/12, 51/13.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Balestrand kommune: 53/1, 53/2, 53/5, 53/8, 53/10, 53/13, 53/14, 53/15, 53/16, 53/17, 53/18, 53/19, 53/20, 53/21, 53/23, 53/26, 53/28, 53/29, 53/33, 53/35, 54/1, 55/1, 55/2, 55/3, 55/4, 55/5, 55/6, 57/1, 57/2, 57/3, 58/1, 58/2, 60/1.</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Førde kommune: 3/1, 3/2, 3/3, 3/4, 3/5.</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">Jølster kommune: 16/1, 16/2, 16/3, 16/4, 16/6, 16/8, 19/1, 19/2, 19/3, 19/4, 19/5, 19/6, 19/7, 19/8, 19/9, 19/10, 19/11, 19/12, 19/13, 19/15, 19/16, 20/1, 20/2, 20/4, 20/5, 20/6, 21/1, 21/2, 21/3, 21/4, 21/5, 21/6, 21/7, 21/8, 21/9, 21/10, 21/11, 23/1, 23/2, 23/3, 23/4, 23/5, 23/6, 23/7, 23/8, 23/9, 23/10,23/11, 23/12, 23/13, 23/14, 23/15, 23/16, 24/1, 25/1, 25/2, 25/3, 25/4, 25/5, 25/6, 27/1, 27/2, 27/3, 27/4, 27/5, 27/6, 32/1, 32/2, 32/3, 33/1, 33/2, 33/3, 36/1, 36/2, 36/3, 36/4, 36/5, 36/6, 36/7, 36/8, 36/9, 36/10, 36/11, 36/12, 36/13, 36/14, 36/15, 36/16, 36/17, 36/20, 36/22, 36/23, 36/24, 36/25, 36/26.</article><article class="legalP" data-absoluteaddress="/kapittel/2/ledd/9/" id="kapittel-2-ledd-9">Gloppen kommune: 98/1, 98/2, 98/3, 98/4, 98/5, 98/6, 98/7, 98/8, 98/10.</article><article class="legalP" data-absoluteaddress="/kapittel/2/ledd/10/" id="kapittel-2-ledd-10">Stryn kommune: 17/1, 17/5, 18/1, 18/3, 18/4, 18/5, 18/6, 18/7, 18/8, 18/9, 18/10, 18/11, 18/12, 18/13, 18/14, 18/15, 21/1, 21/2, 21/3, 21/4, 21/5, 21/6, 21/7, 21/8, 21/10, 21/11, 21/12, 21/13, 21/14, 22/1, 22/2, 22/3, 22/4, 22/5, 23/1, 23/2, 23/3, 23/4, 24/1, 24/2, 25/1, 25/2, 25/3, 25/4, 71/1, 71/2, 72/1, 73/1, 73/3, 73/4, 73/6, 73/7, 73/8, 74/1, 74/2, 75/1, 75/2, 76/1, 77/1, 77/2, 77/3, 77/4, 77/5, 77/6, 77/7, 77/8, 77/9, 78/1, 78/2, 78/3, 79/1, 79/2, 79/3, 80/1, 80/4, 80/5, 80/7, 80/8, 80/9, 97/1, 97/2, 97/3, 97/4, 97/5, 97/6, 97/7, 97/8, 97/9, 98/1, 98/2, 99/1, 99/3, 100/1, 101/1, 101/3, 102/2.</article><article class="legalP" data-absoluteaddress="/kapittel/2/ledd/11/" id="kapittel-2-ledd-11">Grensene for nasjonalparken går fram av kart i målestokk 1:100.000 datert Miljøverndepartementet september 1991.</article><article class="legalP" data-absoluteaddress="/kapittel/2/ledd/12/" id="kapittel-2-ledd-12">Kartet og verneforskriftene finst i Luster, Sogndal, Balestrand, Førde, Jølster, Gloppen og Stryn kommunar, i Sogn og Fjordane fylkeskommune, hjå fylkesmannen i Sogn og Fjordane, i Direktoratet for naturforvaltning og i Miljøverndepartementet.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1991-10-25-691/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Føremålet med nasjonalparken er:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/1/" id="kapittel-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/1/ledd/1/" id="kapittel-3-ledd-1-punkt-1-ledd-1">å verne eit stort, variert og verdfullt breområde med tilhøyrande område fra lågland til høgfjell, med plante- og dyreliv og geologiske førekomstar i naturleg eller i det vesentlege naturleg tilstand.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/2/" id="kapittel-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/2/ledd/1/" id="kapittel-3-ledd-1-punkt-2-ledd-1">å gje høve til naturoppleving gjennom utøving av tradisjonelt friluftsliv, som er lite avhengig av teknisk tilretteleggjing.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/3/" id="kapittel-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/3/ledd/1/" id="kapittel-3-ledd-1-punkt-3-ledd-1">å verne om kulturminne og kulturlandskap.</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1991-10-25-691/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For nasjonalparken gjeld følgjande reglar:</article> <article class="defaultP" margin-top="true">1. <i>Landskapet</i></article><article class="marginIdArticle" data-partID="a1.1" data-absoluteaddress="/kapittel/4/punkt/1/" id="kapittel-4-punkt-1"><span class="data-marginOriginalId">1.1.</span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">Landskapet er verna mot alle tekniske inngrep, mellom anna oppsetjing av bygningar, gjerde og anlegg, byggjing av vegar, bergverksdrift, regulering av vassdrag, graving og påfylling av masse, sprengjing og boring, drenering og anna form for tørrleggjing, framføring av luft- og jordleidningar, nydyrking, bakkeplanering, nyplanting, bygging av bruer og klopper, merking av stiar og løyper o.l. Opplistinga er ikkje uttømmande.</article><article class="legalP" data-absoluteaddress="/kapittel/4/punkt/1/ledd/2/" id="kapittel-4-punkt-1-ledd-2">Det er forbode å bryte laus stein, mineralar eller fossilar. Det same gjeld uttak av slikt materiale for sal. Uttak av stor stein eller stein i store mengder er også forbode.</article></article><article class="marginIdArticle" data-partID="a1.2" data-absoluteaddress="/kapittel/4/punkt/2/" id="kapittel-4-punkt-2"><span class="data-marginOriginalId">1.2</span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">Unnateke fra reglane i pkt 1.1 er:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/punkt/2/ledd/1/punkt/1/" id="kapittel-4-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/punkt/2/ledd/1/punkt/1/ledd/1/" id="kapittel-4-punkt-2-ledd-1-punkt-1-ledd-1">eksisterande bygningar og anlegg m.v. kan haldast ved like i tråd med byggjeskikken på staden, men ikkje endrast, byggjast om eller utvidast,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/2/ledd/1/punkt/2/" id="kapittel-4-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/punkt/2/ledd/1/punkt/2/ledd/1/" id="kapittel-4-punkt-2-ledd-1-punkt-2-ledd-1">vedlikehald av eksisterande vegar, luftleidningar, vatningsanlegg og andre innretningar som er naudsynte for drift av setrar, turlagshytter m.m.,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/2/ledd/1/punkt/3/" id="kapittel-4-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/punkt/2/ledd/1/punkt/3/ledd/1/" id="kapittel-4-punkt-2-ledd-1-punkt-3-ledd-1">vedlikehald av eksisterande stiar og løyper med bruer, klopper, vardar, merking, skilt og vegvisarar o.l. Forvaltningsstyresmakta kan nekte slikt vedlikehald når det av omsyn til føremålet med vernet er ønskjeleg å redusere ferdselen i einskilde område,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/2/ledd/1/punkt/4/" id="kapittel-4-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/4/punkt/2/ledd/1/punkt/4/ledd/1/" id="kapittel-4-punkt-2-ledd-1-punkt-4-ledd-1">regulering av Trollavatn (988 moh) som ligg delvis innafor vernegrensa i Jølster kommune, i samband med eventuelle utbyggingstiltak utanfor nasjonalparken dersom dette vassdragsprosjektet blir plassert i kategori I i Samla Plan for vassdrag.</article></article></li></ul></article></article><article class="marginIdArticle" data-partID="a1.3" data-absoluteaddress="/kapittel/4/punkt/3/" id="kapittel-4-punkt-3"><span class="data-marginOriginalId">1.3</span><article class="legalP" data-absoluteaddress="/kapittel/4/punkt/3/ledd/1/" id="kapittel-4-punkt-3-ledd-1">Forvaltningsstyresmakta, eller den som får fullmakt til det kan når særlege grunnar ligg føre gje løyve til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/punkt/3/ledd/1/punkt/1/" id="kapittel-4-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/punkt/3/ledd/1/punkt/1/ledd/1/" id="kapittel-4-punkt-3-ledd-1-punkt-1-ledd-1">å byggje, ombyggje, utvide, eller endre bygningar m.m. som nemde under pkt 1.2. Bygningane skal vere i tråd med tradisjonell byggjeskikk på staden og tilpassast landskapet i området,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/3/ledd/1/punkt/2/" id="kapittel-4-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/punkt/3/ledd/1/punkt/2/ledd/1/" id="kapittel-4-punkt-3-ledd-1-punkt-2-ledd-1">oppføring av bygningar og anlegg i samband med oppsyn,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/3/ledd/1/punkt/3/" id="kapittel-4-punkt-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/punkt/3/ledd/1/punkt/3/ledd/1/" id="kapittel-4-punkt-3-ledd-1-punkt-3-ledd-1">byggjing av bruer og klopper,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/3/ledd/1/punkt/4/" id="kapittel-4-punkt-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/4/punkt/3/ledd/1/punkt/4/ledd/1/" id="kapittel-4-punkt-3-ledd-1-punkt-4-ledd-1">merking og rydding av nye stiar og løyper, og oppsettjing av skilt og vegvisarar.</article></article></li></ul></article><article class="legalP" data-absoluteaddress="/kapittel/4/punkt/3/ledd/2/" id="kapittel-4-punkt-3-ledd-2">Det kan stillast vilkår for løyve som vert gjeve etter pkt 1.3.</article></article> <article class="defaultP" margin-top="true">2. <i>Plantelivet</i></article><article class="marginIdArticle" data-partID="a2.1" data-absoluteaddress="/kapittel/4/punkt/4/" id="kapittel-4-punkt-4"><span class="data-marginOriginalId">2.1</span><article class="legalP" data-absoluteaddress="/kapittel/4/punkt/4/ledd/1/" id="kapittel-4-punkt-4-ledd-1">Vegetasjonen, også daude tre og buskar, er verna mot all slags skade og øydeleggjing som ikkje kjem av vanleg ferdsle og tradisjonell beiting i utmark.</article><article class="legalP" data-absoluteaddress="/kapittel/4/punkt/4/ledd/2/" id="kapittel-4-punkt-4-ledd-2">Nye planteartar må ikkje innførast. Treslagskifte og granplanting er ikkje tillate.</article></article><article class="marginIdArticle" data-partID="a2.2" data-absoluteaddress="/kapittel/4/punkt/5/" id="kapittel-4-punkt-5"><span class="data-marginOriginalId">2.2</span><article class="legalP" data-absoluteaddress="/kapittel/4/punkt/5/ledd/1/" id="kapittel-4-punkt-5-ledd-1">Reglane i pkt 2.1. skal ikkje vere til hinder for:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/punkt/5/ledd/1/punkt/1/" id="kapittel-4-punkt-5-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/punkt/5/ledd/1/punkt/1/ledd/1/" id="kapittel-4-punkt-5-ledd-1-punkt-1-ledd-1">bruk av nedfalle virke og tørre eller friske kvistar til bål på staden,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/5/ledd/1/punkt/2/" id="kapittel-4-punkt-5-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/punkt/5/ledd/1/punkt/2/ledd/1/" id="kapittel-4-punkt-5-ledd-1-punkt-2-ledd-1">plukking av bær og matsopp og plukking av vanlege blomar og friske kvistar til eige bruk,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/5/ledd/1/punkt/3/" id="kapittel-4-punkt-5-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/punkt/5/ledd/1/punkt/3/ledd/1/" id="kapittel-4-punkt-5-ledd-1-punkt-3-ledd-1">uttak av trevirke (plukkhogst) til brensel for hytter i nasjonalparken.</article></article></li></ul></article></article><article class="marginIdArticle" data-partID="a2.3" data-absoluteaddress="/kapittel/4/punkt/6/" id="kapittel-4-punkt-6"><span class="data-marginOriginalId">2.3</span><article class="legalP" data-absoluteaddress="/kapittel/4/punkt/6/ledd/1/" id="kapittel-4-punkt-6-ledd-1">Forvaltningsstyresmakta eller den som får fullmakt til det, kan gje grunneigaren løyve til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/punkt/6/ledd/1/punkt/1/" id="kapittel-4-punkt-6-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/punkt/6/ledd/1/punkt/1/ledd/1/" id="kapittel-4-punkt-6-ledd-1-punkt-1-ledd-1">uttak av trevirke til brensel til eige bruk i nærare avgrensa område,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/6/ledd/1/punkt/2/" id="kapittel-4-punkt-6-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/punkt/6/ledd/1/punkt/2/ledd/1/" id="kapittel-4-punkt-6-ledd-1-punkt-2-ledd-1">rydding av beite i nærare avgrensa område,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/6/ledd/1/punkt/3/" id="kapittel-4-punkt-6-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/punkt/6/ledd/1/punkt/3/ledd/1/" id="kapittel-4-punkt-6-ledd-1-punkt-3-ledd-1">rydding av dyretrakk (beitesti).</article></article></li></ul></article><article class="legalP" data-absoluteaddress="/kapittel/4/punkt/6/ledd/2/" id="kapittel-4-punkt-6-ledd-2">Det kan stillast vilkår for løyve som vert gjeve etter pkt 2.3.</article></article> <article class="defaultP" margin-top="true">3. <i>Dyrelivet</i></article><article class="marginIdArticle" data-partID="a3.1" data-absoluteaddress="/kapittel/4/punkt/7/" id="kapittel-4-punkt-7"><span class="data-marginOriginalId">3.1</span><article class="legalP" data-absoluteaddress="/kapittel/4/punkt/7/ledd/1/" id="kapittel-4-punkt-7-ledd-1">Nye dyreartar må ikkje innførast.</article><article class="legalP" data-absoluteaddress="/kapittel/4/punkt/7/ledd/2/" id="kapittel-4-punkt-7-ledd-2">Nye fiskeartar eller næringsdyr for fisk må ikkje innførast utan løyve etter pkt 3.2.</article></article><article class="marginIdArticle" data-partID="a3.2" data-absoluteaddress="/kapittel/4/punkt/8/" id="kapittel-4-punkt-8"><span class="data-marginOriginalId">3.2</span><article class="legalP" data-absoluteaddress="/kapittel/4/punkt/8/ledd/1/" id="kapittel-4-punkt-8-ledd-1">Forvaltningsstyresmakta kan gje løyve til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/punkt/8/ledd/1/punkt/1/" id="kapittel-4-punkt-8-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/punkt/8/ledd/1/punkt/1/ledd/1/" id="kapittel-4-punkt-8-ledd-1-punkt-1-ledd-1">ny innføring av artar som lokalt er utrydda,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/8/ledd/1/punkt/2/" id="kapittel-4-punkt-8-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/punkt/8/ledd/1/punkt/2/ledd/1/" id="kapittel-4-punkt-8-ledd-1-punkt-2-ledd-1">tiltak for fremjing av fiske, når slike tiltak elles ikkje strir mot føremålet med vernet.</article></article></li></ul></article></article> <article class="defaultP" margin-top="true">4. <i>Motorferdsle</i></article><article class="marginIdArticle" data-partID="a4.1" data-absoluteaddress="/kapittel/4/punkt/9/" id="kapittel-4-punkt-9"><span class="data-marginOriginalId">4.1</span><article class="legalP" data-absoluteaddress="/kapittel/4/punkt/9/ledd/1/" id="kapittel-4-punkt-9-ledd-1">Motorferdsle på land og i vatn, også landing med luftfartøy, er forbode. Som landing reknast det og når eit luftfartøy hentar eller set av folk eller gods medan det står stille i lufta.</article><article class="legalP" data-absoluteaddress="/kapittel/4/punkt/9/ledd/2/" id="kapittel-4-punkt-9-ledd-2">Lågtflyging mindre enn 300 m over bakken er forbode.</article></article><article class="marginIdArticle" data-partID="a4.2" data-absoluteaddress="/kapittel/4/punkt/10/" id="kapittel-4-punkt-10"><span class="data-marginOriginalId">4.2</span><article class="legalP" data-absoluteaddress="/kapittel/4/punkt/10/ledd/1/" id="kapittel-4-punkt-10-ledd-1">Reglane i pkt 4.1 skal ikkje vere til hinder for:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/punkt/10/ledd/1/punkt/1/" id="kapittel-4-punkt-10-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/punkt/10/ledd/1/punkt/1/ledd/1/" id="kapittel-4-punkt-10-ledd-1-punkt-1-ledd-1">motorferdsle i samband med politi-, ambulanse- og redningsteneste,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/10/ledd/1/punkt/2/" id="kapittel-4-punkt-10-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/punkt/10/ledd/1/punkt/2/ledd/1/" id="kapittel-4-punkt-10-ledd-1-punkt-2-ledd-1">motorferdsle i samband med forvaltning, tilsyn, skjøtsel og sikringsarbeid med heimel i lov,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/10/ledd/1/punkt/3/" id="kapittel-4-punkt-10-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/punkt/10/ledd/1/punkt/3/ledd/1/" id="kapittel-4-punkt-10-ledd-1-punkt-3-ledd-1">motorferdsle i samband med militær, operativ verksemd.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/10/ledd/1/punkt/4/" id="kapittel-4-punkt-10-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/4/punkt/10/ledd/1/punkt/4/ledd/1/" id="kapittel-4-punkt-10-ledd-1-punkt-4-ledd-1">Lågtflyging under 300 m over bakken dersom akutte vertilhøve krev det for å sikre tryggleiken.</article></article></li></ul></article><article class="legalP" data-absoluteaddress="/kapittel/4/punkt/10/ledd/2/" id="kapittel-4-punkt-10-ledd-2">Øvingskøyring for ovannemnde føremål er ikkje tillate.</article><article class="legalP" data-absoluteaddress="/kapittel/4/punkt/10/ledd/3/" id="kapittel-4-punkt-10-ledd-3">Det skal gjevast skriftleg melding til forvaltningsstyresmakta etter at motorferdsle i samsvar med pkt 4.2 har funne stad.</article></article><article class="marginIdArticle" data-partID="a4.3" data-absoluteaddress="/kapittel/4/punkt/11/" id="kapittel-4-punkt-11"><span class="data-marginOriginalId">4.3</span><article class="legalP" data-absoluteaddress="/kapittel/4/punkt/11/ledd/1/" id="kapittel-4-punkt-11-ledd-1">Forvaltningsstyresmakta eller den som får fullmakt til det kan gje løyve til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/punkt/11/ledd/1/punkt/1/" id="kapittel-4-punkt-11-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/punkt/11/ledd/1/punkt/1/ledd/1/" id="kapittel-4-punkt-11-ledd-1-punkt-1-ledd-1">motorferdsle i samband med husdyrhald og vedhogst,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/11/ledd/1/punkt/2/" id="kapittel-4-punkt-11-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/punkt/11/ledd/1/punkt/2/ledd/1/" id="kapittel-4-punkt-11-ledd-1-punkt-2-ledd-1">motorferdsle for transport av materialar til hytter, klopper m.m., og av brensel, utstyr og proviant til hytter og buer,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/11/ledd/1/punkt/3/" id="kapittel-4-punkt-11-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/punkt/11/ledd/1/punkt/3/ledd/1/" id="kapittel-4-punkt-11-ledd-1-punkt-3-ledd-1">motorferdsle i samband med vitskaplege granskingar etter oppdrag frå granskingsinstitusjon,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/11/ledd/1/punkt/4/" id="kapittel-4-punkt-11-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/4/punkt/11/ledd/1/punkt/4/ledd/1/" id="kapittel-4-punkt-11-ledd-1-punkt-4-ledd-1">motorferdsle i samband med øving i redning fra bresprekk.</article></article></li></ul></article><article class="legalP" data-absoluteaddress="/kapittel/4/punkt/11/ledd/2/" id="kapittel-4-punkt-11-ledd-2">Før eventuelt løyve vert gjeve skal trongen for transport vurderast mot moglege skadar og ulemper og i høve til eit mål om å redusere motorferdsla til eit minimum. Andre transportmetodar og kombinasjonar av fleire transportoppdrag skal og vurderast.</article><article class="legalP" data-absoluteaddress="/kapittel/4/punkt/11/ledd/3/" id="kapittel-4-punkt-11-ledd-3">Det kan stillast vilkår for løyve som vert gjeve etter pkt 4.3.</article></article> <article class="defaultP" margin-top="true">5. <i>Ureining</i></article><article class="marginIdArticle" data-partID="a5.1" data-absoluteaddress="/kapittel/4/punkt/12/" id="kapittel-4-punkt-12"><span class="data-marginOriginalId">5.1</span><article class="legalP" data-absoluteaddress="/kapittel/4/punkt/12/ledd/1/" id="kapittel-4-punkt-12-ledd-1">Ureining og forsøpling er forbode. Avfall skal takast med ut av området. Det må ikkje nyttast kjemiske midlar, medrekna kalking av vatn og bruk av kunstgjødsel som kan påverke naturmiljøet.</article></article><article class="marginIdArticle" data-partID="a5.2" data-absoluteaddress="/kapittel/4/punkt/13/" id="kapittel-4-punkt-13"><span class="data-marginOriginalId">5.2</span><article class="legalP" data-absoluteaddress="/kapittel/4/punkt/13/ledd/1/" id="kapittel-4-punkt-13-ledd-1">Unnateke fra reglane i pkt 5.1 er utslepp som det er gjeve løyve til etter ureiningslova.</article></article><article class="marginIdArticle" data-partID="a5.3" data-absoluteaddress="/kapittel/4/punkt/14/" id="kapittel-4-punkt-14"><span class="data-marginOriginalId">5.3</span><article class="legalP" data-absoluteaddress="/kapittel/4/punkt/14/ledd/1/" id="kapittel-4-punkt-14-ledd-1">Forvaltningsstyresmakta eller den som får fullmakt til det, kan gje løyve til brenning av avfall frå hytter.</article></article> <article class="defaultP" margin-top="true">6. <i>Ferdsle og annan aktivitet</i></article><article class="legalP" data-absoluteaddress="/kapittel/4/ledd/2/" id="kapittel-4-ledd-2">All ferdsle og aktivitet skal vere omsynsfull og varsam slik at ein ikkje skadar natur- og kulturverdiar, uroar vilt eller er til ulempe for andre.</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Idrettsarrangement og jaktprøver i nasjonalparken er forbode. Turlagsverksemd, naturguiding, turguiding, breføring, kurs m.m. er tillate dersom det ikkje strir mot vernereglane.</article><article class="legalP" data-absoluteaddress="/kapittel/4/ledd/4/" id="kapittel-4-ledd-4">Ferdsle i samband med militær, operativ verksemd er tillate.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1991-10-25-691/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Forvaltningsstyresmakta, eller den forvaltningsstyresmakta gjev fullmakt, kan sette i verk tiltak for å fremje føremålet med vernet. Det kan utarbeidast forvaltningsplan med nærare retningsliner for gjennomføring av tiltak når det gjeld forvaltning, skjøtsel, tilrettelegging, informasjon og rådgjeving.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1991-10-25-691/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningstyresmakta eller den forvaltningsstyremakta gjev fullmakt, kan gjere unnatak fra vernereglane når føremålet med vernet krev det, for vitskaplege granskingar og arbeid av vesentleg verdi for samfunnet, eller i andre særlege høve når dette ikkje strir mot føremålet med vernet.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1991-10-25-691/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltninga av forskriftene er lagt til fylkesmannen i Sogn og Fjordane.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1991-10-25-691/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Denne forskrifta tek til å gjelde straks.</article></section></main></body></html>