<!DOCTYPE html><html lang="no"><head><title>Forskrift for handel utanom fast utsalsstad, Hornindal kommune, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1991-06-25-468</dd><dt class="dokid">DokumentID</dt><dd class="dokid">LTII/forskrift/1991-06-25-468</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 7</dd><dt class="dateInForce">I kraft fra</dt><dd class="dateInForce">1991-09-20 nr. 7</dd><dt class="appliesTo">Gjelder for</dt><dd class="appliesTo">Hornindal kommune, Sogn og Fjordane.</dd><dt class="dateOfPublication">Kunngjort</dt><dd class="dateOfPublication">1991-08-20</dd><dt class="titleShort">Korttittel</dt><dd class="titleShort">Forskrift for handel utanom fast utsalsstad</dd><dt class="title">Tittel</dt><dd class="title">Forskrift for handel utanom fast utsalsstad, Hornindal kommune, Sogn og Fjordane.</dd><dt class="refid">RefID</dt><dd class="refid">forskrift/1991-06-25-468</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for handel utanom fast utsalsstad, Hornindal kommune, Sogn og Fjordane.<ul class="tocSubUl"><li>§ 1. Alminnelege regler og definisjonar</li><li>§ 2. Større arrangement for ålmenta</li><li>§ 3. Daglegvarer</li><li>§ 4. Sakshandsaming.</li><li>§ 5. Dispensasjon</li><li>§ 6. Straff</li><li>§ 7. Iverksetjing</li></ul></li></ul></dd></dl></header><main class="documentBody" data-lovdata-URL="LTII/forskrift/1991-06-25-468" id="dokument"><h1>Forskrift for handel utanom fast utsalsstad, Hornindal kommune, Sogn og Fjordane.</h1><article class="legalP" data-absoluteaddress="/ledd/1/" id="ledd-1">Med heimel i lov om handelsverksemd av 6. juni 1980 nr. 21 med seinare endringar, § 3-2, vedtok Hornindal kommunestyre 2. mai 1991 fylgjande føresegner. Fylkesmannen har 25. juni 1991 stadfesta føresegnene.</article><article class="legalArticle" data-lovdata-URL="LTII/forskrift/1991-06-25-468/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Alminnelege regler og definisjonar</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Denne føresegn gjeld handel med varer i næring (handelsverksemd) utanom fast utsalsstad til forbrukarane i Hornindal kommune.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Som fast utsalsstad vert rekna lokale der det blir drive handelsverksemd av stasjonær og regelmessig karakter.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">c)</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Som daglegvarer reknar ein matvarer og andre nærings- og nytelsesmiddel, dyremat, vaske- og reingjeringsmiddel, toalettartikler, husholdningsvarer av papir og plast, bone, rense- og pussemiddel.</article><article class="legalP" data-absoluteaddress="/paragraf/1/punkt/3/ledd/2/" id="paragraf-1-punkt-3-ledd-2">Departementet avgjer i tvilstilfelle kva som er daglegvarer på same måte som etter handelslova.</article></article></li></ul></article><article class="legalArticle" data-lovdata-URL="LTII/forskrift/1991-06-25-468/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Større arrangement for ålmenta</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Handelsverksemd på varemesser, utstillingar og marknader ol. kan berre utøvast etter kommunens løyve i kvart einskild tilfelle.</article></article><article class="legalArticle" data-lovdata-URL="LTII/forskrift/1991-06-25-468/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Daglegvarer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Oppsøkjande handelsverksemd utanom fast utsalsstad med daglegvarer overfor forbrukar er forbode med fylgjande unnatak:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Grønnsaker, poteter, frukt og bær i sin naturlege form</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Produsentar har rett til å drive handelsverksemd med eigen produksjon fra produksjonsstaden.</article><article class="legalP" data-absoluteaddress="/paragraf/3/ledd/1/punkt/2/ledd/2/" id="paragraf-3-ledd-1-punkt-2-ledd-2">Slikt sal kan også skje i avgrensa omfang frå offentlege plassar.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Alle produkt i sin naturlege form fra jordbruk, skogbruk og hagebruk kan lovleg seljast utanom fast utsalsstad av den som har produsert varene.</article><article class="legalP" data-absoluteaddress="/paragraf/3/ledd/1/punkt/3/ledd/2/" id="paragraf-3-ledd-1-punkt-3-ledd-2">Tilsvarande gjeld for den som har hausta ville urter, bær, blomar og liknande ville naturprodukt.</article><article class="legalP" data-absoluteaddress="/paragraf/3/ledd/1/punkt/3/ledd/3/" id="paragraf-3-ledd-1-punkt-3-ledd-3">Frå gardsbruk, gartneri, planteskule eller liknande produksjonsstad kan vedkomande produsent også selje produkt som nemnt i fyrste ledd, som er kjøpt inn frå andre.</article><article class="legalP" data-absoluteaddress="/paragraf/3/ledd/1/punkt/3/ledd/4/" id="paragraf-3-ledd-1-punkt-3-ledd-4">Elles kan handelsverksemd med varer som nemnt i fyrste ledd som er kjøpt inn frå andre, berre skje utanom fast utsalgsstad ved regulert torghandel, eller med løyve frå kommunen.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Handelsverksemd med fersk fisk av eigen fangst frå fiskefartøy og eigen bustad er tilleten.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Handelsverksemd med nærings- og nytelsesmidlar som er meint til forbruk på staden, er lovleg ved idrettstevner, teater- og kinoforestillingar og andre offentlege tilstellingar. Arrangøren, eigaren av lokala eller arrangementsområdet, eller andre etter avtale med ein av desse, står for handelsverksemda.</article><article class="legalP" data-absoluteaddress="/paragraf/3/ledd/1/punkt/5/ledd/2/" id="paragraf-3-ledd-1-punkt-5-ledd-2">Varer som nemnt i fyrste ledd, samt enklare toalettartiklar, souvenirer, ubrukte frimerker, postkort og liknande småartiklar, kan seljast på overnattings- og serveringsstader og på rutegåande kommunikasjonsmiddel.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Handelsverksemd frå kioskar, buer og andre utsalsstader som ikkje kan reknast som faste utsalsstader, er tillate med varene pølser med tilbehør, sjokolade og liknande sukkerprodukt, mineralvatn, leskedrikkar, spiseis, frukt og einskilde grønnsaker, enklare baker- og konditorvarer, snacksprodukt og varmdrikkar (kaffe, te, buljong, sjokolade etc.)</article><article class="legalP" data-absoluteaddress="/paragraf/3/ledd/1/punkt/6/ledd/2/" id="paragraf-3-ledd-1-punkt-6-ledd-2">Sal frå automat plassert utanom fast utsalsstad er tillete med produkt som nemnt i første punktum.</article></article></li></ul></article></article><article class="legalArticle" data-lovdata-URL="LTII/forskrift/1991-06-25-468/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sakshandsaming.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om å få drive omførselshandel som krev løyve etter denne føresegna, vert å sende formannskapet, som avgjer søknaden.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved avgjersle av om løyve skal gjevast, skal ein legge vekt på forbrukarane sine behov og interesse for denne type handelsverksemd og mogelege skadeverknader for den stasjonære handel.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Løyve kan gjevast med dei avgrensingar og på dei vilkår som kommunenen finn føremålsteneleg. Gjevne løyve kan tilbakekallast dersom nemnde avgreinsingar eller vilkår ikkje blir oppfyllte, eller andre tilhøve tilseier det.</article></article><article class="legalArticle" data-lovdata-URL="LTII/forskrift/1991-06-25-468/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Formannskapet kan gjere unntak fra denne føresegnen i det einskilde tilfelle, dersom særlege grunner taler for det.</article></article><article class="legalArticle" data-lovdata-URL="LTII/forskrift/1991-06-25-468/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Brot på denne føresegna blir straffa etter lov om handelsverksemd § 5-1.</article></article><article class="legalArticle" data-lovdata-URL="LTII/forskrift/1991-06-25-468/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Iverksetjing</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne føresegn gjeld frå 1. juni 1991.</article></article></main></body></html>