<!DOCTYPE html><html lang="no"><head><title>Forskrift om midlertidig vern av Lundsneset naturreservat, Aremark og Halden kommuner, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:54</dd><dt class="legacyID">Datokode</dt><dd class="legacyID">FOR-1991-03-13-180</dd><dt class="dokid">DokumentID</dt><dd class="dokid">LTII/forskrift/1991-03-13-180</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 3</dd><dt class="dateInForce">I kraft fra</dt><dd class="dateInForce">1991-03-13</dd><dt class="appliesTo">Gjelder for</dt><dd class="appliesTo">Aremark og Halden kommuner, Østfold.</dd><dt class="dateOfPublication">Kunngjort</dt><dd class="dateOfPublication">1991-04-26</dd><dt class="titleShort">Korttittel</dt><dd class="titleShort">Forskrift om midlertidig vern av Lundsnes</dd><dt class="title">Tittel</dt><dd class="title">Forskrift om midlertidig vern av Lundsneset naturreservat, Aremark og Halden kommuner, Østfold.</dd><dt class="refid">RefID</dt><dd class="refid">forskrift/1991-03-13-180</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig vern av Lundsneset naturreservat, Aremark og Halden kommuner, Østfold.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTII/forskrift/1991-03-13-180" id="dokument"><h1>Forskrift om midlertidig vern av Lundsneset naturreservat, Aremark og Halden kommuner, Østfold.</h1><article class="legalP" data-absoluteaddress="/ledd/1/" id="ledd-1">Direktoratet for naturforvaltnings vedtak av 13. mars 1991.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1991-03-13-180/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970 nr. 63 § 18 nr. 4 er et barskogområde i Aremark og Halden kommuner, Østfold fylke, midlertidig fredet som naturreservat (jfr. § 8) under betegnelsen Lundsneset naturreservat.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1991-03-13-180/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det vernede område berører gnr./bnr.: 37/13, 14, 15, 16 – 37/1, 2, 3, 4, 5 – 84/3, 4 – 84/1, 2 og 83/2, 3 samt 89/1 og omfatter et areal på ca. 9.050 dekar. Grensene går frem av kart i målestokk 1:20.000, datert Direktoratet for naturforvaltning 13. mars 1990.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Kartet og fredningsbestemmelsene oppbevares i Aremark og Halden kommuner, hos fylkesmannen i Østfold, Direktoratet for naturforvaltning og i Miljøverndepartementet.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1991-03-13-180/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med den midlertidige fredningen er å hindre at et barskogsområde med høye verneverdier blir utsatt for uheldige inngrep før spørsmålet om varig vern er avklart.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1991-03-13-180/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For det midlertidige fredete reservatet gjelder følgende vernebestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Vegetasjon, herunder døde busker og trær, er fredet mot skade og ødeleggelse unntatt det som følger av tillatt ferdsel etter lov om friluftsliv av 28. juni 1957 nr. 16. Det er forbudt å fjerne planter eller plantedeler fra området. Nye plantearter må ikke innføres.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">For dyrelivet gjelder viltloven av 29. mai 1981 nr. 38 med tilhørende forskrifter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Det må ikke iverksettes tiltak som kan endre naturmiljøet, som f.eks. anlegg av faste innretninger, framføring av luftledninger, bygging av veger, kjøring i terrenget, drenering og annen form for tørrlegging, uttak, oppfylling og lagring av masse, henleggelse av avfall, utføring av kloakk, gjødsling og bruk av kjemiske bekjempelsesmidler. Opplistingen er ikke fullstendig.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1991-03-13-180/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i punkt IV er ikke til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Gjennomføring av militær operativ virksomhet og tiltak i ambulanse-, politi-, brannvern-, sikring-, oppsyns-, skjøtsels-, og forvaltningsøyemed.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">Sanking av bær og matsopp.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Beiting.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">Framføring av tømmer som var felt før vedtaket om midlertidig vern ble fattet.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">Motorisert tømmertransport gjennom området fra tilgrensende områder på frossen og snødekt mark. Terrengskader i forbindelse med dette aksepteres ikke.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1991-03-13-180/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsmyndigheten kan gjøre unntak fra fredningsbestemmelsene når formålet med vernet krever det, samt for arbeider av vesentlig samfunnsmessig betydning, vitenskapelige undersøkelser eller i spesielle tilfeller dersom tiltaket ikke strider mot formålet med fredningen.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1991-03-13-180/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningen av fredningsbestemmelsene tillegges Fylkesmannen i Østfold.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1991-03-13-180/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Disse bestemmelsene trer i kraft straks.</article></section></main></body></html>