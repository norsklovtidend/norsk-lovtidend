<!DOCTYPE html><html lang="no"><head><title>Forskrift om Vassbotndalen naturreservat, Alta kommune, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:46</dd><dt class="legacyID">Datokode</dt><dd class="legacyID">FOR-1991-10-25-690</dd><dt class="dokid">DokumentID</dt><dd class="dokid">LTII/forskrift/1991-10-25-690</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 10</dd><dt class="dateInForce">I kraft fra</dt><dd class="dateInForce">1991-10-25</dd><dt class="appliesTo">Gjelder for</dt><dd class="appliesTo">Alta kommune, Finnmark.</dd><dt class="dateOfPublication">Kunngjort</dt><dd class="dateOfPublication">1991-11-14</dd><dt class="titleShort">Korttittel</dt><dd class="titleShort">Forskrift om Vassbotndalen naturreservat</dd><dt class="title">Tittel</dt><dd class="title">Forskrift om Vassbotndalen naturreservat, Alta kommune, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 25. oktober 1991. Fremmet av Miljøverndepartementet.</dd><dt class="refid">RefID</dt><dd class="refid">forskrift/1991-10-25-690</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Vassbotndalen naturreservat, Alta kommune, Finnmark.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTII/forskrift/1991-10-25-690" id="dokument"><h1>Forskrift om Vassbotndalen naturreservat, Alta kommune, Finnmark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1991-10-25-690/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970, nr. 63, § 8, jf. § 10 og §§ 21, 22 og 23, er et område i Alta kommune i Finnmark fylke fredet som naturreservat ved kgl.res. av 25. oktober 1991 under betegnelsen Vassbotndalen naturreservat.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1991-10-25-690/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Naturreservatet berører gnr/bnr: 12/20, 12/33, 12/34, 12/39, 13/7, 13/9, 13/10,13/14 og statsgrunn: gnr/bnr 12/1 og 13/1.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Reservatet dekker et areal på ca 1,5 km<sup>2</sup>.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Grensene framgår av kart i målestokk 1:5.000 og 1:50.000 datert Miljøverndepartementet oktober 1991. Kart og fredningsbestemmelser oppbevares i Alta kommune, hos Fylkesmannen i Finnmark, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">De nøyaktige grensene for reservatet skal avmerkes i marka etter nærmere anvisning fra forvaltningsmyndigheten, og knekkpunktene bør koordinatfestes.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1991-10-25-690/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med naturreservatet er å bevare et rikt lauvskogområde, med en stor, frodig og lite påvirket gråorskog.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1991-10-25-690/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For området gjelder følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Det må ikke iverksettes tiltak som kan endre eller forstyrre naturmiljøet, som f.eks oppføring av bygninger, anlegg og faste innretninger, hensetting av transportable byggverk, uttak, oppfylling, planering og lagring av masse, framføring av luftledninger, jordkabler og kloakkledninger, bygging av veier, oppdyrking, drenering og annen form for tørrlegging, utføring av kloakk og andre konsentrerte forurensningstilførsler, henleggelse av avfall, gjødsling og bruk av kjemiske bekjempningsmidler. Opplistingen er ikke uttømmende.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">All vegetasjon i vann og på land, herunder døde busker og trær, er fredet mot enhver form for skade og ødeleggelse. Nye plantearter må ikke innføres.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Motorferdsel på barmark er forbudt. (For motorferdsel på vinterføre gjelder lov om motorferdsel i utmark og vassdrag med tilhørende forskrifter.)</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1991-10-25-690/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i pkt IV er ikke til hinder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Gjennomføring av militær operativ virksomhet og tiltak i sikrings-, ambulanse-, politi-, brannvern-, skjøtsels- og forvaltningsøyemed.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">Sanking av bær og matsopp.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Bruk av tørt virke til brensel på stedet.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">Skjæring av sennagras.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">Tradisjonell beiting. Forvaltningsmyndigheten kan fastsette regler for beiting i reservatet når dette er nødvendig for å unngå vesentlige skader eller endringer i vegetasjonen.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/5/ledd/1/punkt/6/" id="kapittel-5-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/5/ledd/1/punkt/6/ledd/1/" id="kapittel-5-ledd-1-punkt-6-ledd-1">Bruk og nødvendig vedlikehold av eksisterende, lovlig oppsatte hytter, veger og andre anlegg.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/5/ledd/1/punkt/7/" id="kapittel-5-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/5/ledd/1/punkt/7/ledd/1/" id="kapittel-5-ledd-1-punkt-7-ledd-1">Bruk av motorkjøretøy på strandgrunnen ved kryssing av Vassbotnelva i utløpet til Storvannet i forbindelse med tillatt jordbruksdrift på vestsida av elva.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1991-10-25-690/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsmyndigheten eller den forvaltningsmyndigheten bestemmer kan gi tillatelse til:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">Hogst av bjørk.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/ledd/1/punkt/2/" id="kapittel-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/6/ledd/1/punkt/2/ledd/1/" id="kapittel-6-ledd-1-punkt-2-ledd-1">Utbedring av eksisterende lovlig oppsatte hytter og oppføring av tilbygg og uthus i tilknytning til disse.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/6/ledd/1/punkt/3/" id="kapittel-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/6/ledd/1/punkt/3/ledd/1/" id="kapittel-6-ledd-1-punkt-3-ledd-1">Motorferdsel utover det som følger av pkt IV 3 og V 7.</article></article></li></ul></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1991-10-25-690/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsmyndigheten, eller den forvaltningsmyndigheten bestemmer, kan gjennomføre skjøtselstiltak i samsvar med fredningsformålet. Det kan utarbeides skjøtselsplan, som skal inneholde nærmere retningslinjer for gjennomføring av tiltakene.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1991-10-25-690/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningsmyndigheten kan gjøre unntak fra fredningsbestemmelsene når formålet med fredningen krever det, samt for vitenskapelige undersøkelser, arbeider av vesentlig samfunnsmessig betydning og i andre særlige tilfeller, når disse ikke strider mot formålet med fredningen.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1991-10-25-690/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Forvaltningen av fredningsbestemmelsene tillegges Fylkesmannen i Finnmark.</article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1991-10-25-690/KAPITTEL_10" data-partID="k10"><h2 data-text-align="center">X</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">Denne forskriften trer i kraft straks.</article></section></main></body></html>