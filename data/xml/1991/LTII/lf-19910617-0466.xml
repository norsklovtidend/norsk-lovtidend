<!DOCTYPE html><html lang="no"><head><title>Forskrift for handel utenom fast utsalgssted, Tønsberg kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:00</dd><dt class="legacyID">Datokode</dt><dd class="legacyID">FOR-1991-06-17-466</dd><dt class="dokid">DokumentID</dt><dd class="dokid">LTII/forskrift/1991-06-17-466</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 7</dd><dt class="appliesTo">Gjelder for</dt><dd class="appliesTo">Tønsberg kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1991-08-20</dd><dt class="titleShort">Korttittel</dt><dd class="titleShort">Forskrift for handel utenom fast utsalgssted</dd><dt class="title">Tittel</dt><dd class="title">Forskrift for handel utenom fast utsalgssted, Tønsberg kommune, Vestfold.</dd><dt class="refid">RefID</dt><dd class="refid">forskrift/1991-06-17-466</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for handel utenom fast utsalgssted, Tønsberg kommune, Vestfold.<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1.</li><li>§ 2.</li></ul></li><li>Kapittel 2. Handel fra torv, gater m.v.<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li><li>Kapittel 3. Oppsøkende handelsvirksomhet.<ul class="tocSubUl"><li>§ 9.</li></ul></li><li>Kapittel 4. Delegering/Klage<ul class="tocSubUl"><li>§ 10.</li></ul></li><li>Kapittel 5. Straff<ul class="tocSubUl"><li>§ 11.</li></ul></li><li>Kapittel 6. Ikrafttredelse m.v.<ul class="tocSubUl"><li>§ 12.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1991-06-17-466" id="dokument"><h1>Forskrift for handel utenom fast utsalgssted, Tønsberg kommune, Vestfold.</h1><article class="legalP" data-absoluteaddress="/ledd/1/" id="ledd-1">Vedtatt av Tønsberg bystyre 15. mai 1991 i medhold av lov av 6. juni 1980 nr. 21 om handelsvirksomhet, § 3-2, stadfestet av fylkesmannen i Vestfold 17. juni 1991.</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1991-06-17-466/KAPITTEL_1" data-partID="k1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTII/forskrift/1991-06-17-466/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder for all handel til forbruker med varer utenom fast utsalgssted i Tønsberg kommune. I tillegg gjelder til enhver tid særlig kommunens regler om bruk av kommunens torv, gater, brygger o.l., kommunal forskrift i henhold til lov om åpningstider for utsalgssteder, politivedtekter, plan- og bygningsloven m.fl. For handel fra steder langs riksveier og fylkesveier må tillatelse innhentes fra Statens vegvesen.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">For salg av matvarer av enhver art gjelder også bestemmelsene i næringsmiddelloven eller forskrifter gitt med hjemmel i denne. Tillatelse til slikt salg gis av næringsmiddeltilsynet.</article></article><article class="legalArticle" data-lovdata-URL="LTII/forskrift/1991-06-17-466/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forskriften har som formål å fastlegge rammene for handel til forbruker med varer utenom fast utsalgssted slik at virksomheten skal kunne skje til gavn for forbrukerne og de handlende.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1991-06-17-466/KAPITTEL_2" data-partID="k2"><h2>Kapittel 2. Handel fra torv, gater m.v.</h2><article class="legalArticle" data-lovdata-URL="LTII/forskrift/1991-06-17-466/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Bestemmelsene i dette kapitlet gjelder for salg utenom fast utsalgssted som foregår fra salgshaller, torv, gater, brygger og andre offentlige steder, samt når handelen foregår fra fartøy, tomter og annen privat grunn og innganger til slike fra portrom og innganger til bygninger – når disse stedene står i umiddelbar eller fri forbindelse med alminnelig beferdet strøk.</article></article><article class="legalArticle" data-lovdata-URL="LTII/forskrift/1991-06-17-466/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Formannskapet kan etter at politiet har uttalt seg fastsette at bestemte områder skal reserveres helt eller delvis til virksomhet omhandlet i dette kapitlet.</article></article><article class="legalArticle" data-lovdata-URL="LTII/forskrift/1991-06-17-466/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Kommunaldirektøren for miljøvern og kommunalteknikk kan gi tillatelse og tildele salgsplass for den enkelte anledning eller for lengre perioder, dog ikke utover ett år ad gangen.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Ved vurderingen av om tillatelse skal gis, skal det særlig legges vekt på:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/3/ledd/2/punkt/1/" id="kapittel-2-paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/3/ledd/2/punkt/1/ledd/1/" id="kapittel-2-paragraf-3-ledd-2-punkt-1-ledd-1">Skadevirkninger for faste utsalgssteder/forretninger.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/3/ledd/2/punkt/2/" id="kapittel-2-paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/3/ledd/2/punkt/2/ledd/1/" id="kapittel-2-paragraf-3-ledd-2-punkt-2-ledd-1">Forbrukernes behov for varetilbud.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/3/ledd/2/punkt/3/" id="kapittel-2-paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/3/ledd/2/punkt/3/ledd/1/" id="kapittel-2-paragraf-3-ledd-2-punkt-3-ledd-1">Sunn og åpen forretningsmessig konkurranse.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/3/ledd/2/punkt/4/" id="kapittel-2-paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/2/paragraf/3/ledd/2/punkt/4/ledd/1/" id="kapittel-2-paragraf-3-ledd-2-punkt-4-ledd-1">Hensynet til alminnelig ro og orden.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/3/ledd/2/punkt/5/" id="kapittel-2-paragraf-3-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/2/paragraf/3/ledd/2/punkt/5/ledd/1/" id="kapittel-2-paragraf-3-ledd-2-punkt-5-ledd-1">Hensynet til lovlig ferdsel, herunder kollektivtrafikkens fremkommelighet.</article></article></li></ul></article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Det kan settes vilkår for tillatelsen.</article></article><article class="legalArticle" data-lovdata-URL="LTII/forskrift/1991-06-17-466/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Selv om salgsplass er tildelt, plikter den handlende å finne seg i at tildelt plass flyttes innen området, inndras eller avstås for enkelte anledninger, jfr. § 5.</article></article><article class="legalArticle" data-lovdata-URL="LTII/forskrift/1991-06-17-466/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Innehaver av tillatelse plikter å følge anvisning fra kommunal oppsynsmann og gi de opplysninger som er av betydning for kontroll av virksomheten.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Ved grove eller gjentatte overtredelser av forskriften eller ved andre mislige forhold, kan kommunaldirektøren oppheve tillatelsen og bortvise innehaveren av tillatelsen. Innbetalt avgift tilbakebetales ikke.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Innehaver av tillatelse kan ikke tillate andre å benytte plassen.</article><article class="legalP" data-absoluteaddress="/kapittel/2/paragraf/5/ledd/4/" id="kapittel-2-paragraf-5-ledd-4">Ved salgstidens utløp skal alle varer, kjøretøyer, bord, kurver o.l. som er benyttet, straks fjernes fra salgsstedet og avfallet tas hånd om på en forsvarlig måte.</article></article><article class="legalArticle" data-lovdata-URL="LTII/forskrift/1991-06-17-466/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Ingen må drive handel fra kommunal grunn utenom fast utsalgssted i Tønsberg kommune uten forskuddsvis å ha betalt avgift til kommunen. Avgiften fastsettes av kommunestyret og betales til Kommunaldirektøren for miljøvern og kommunalteknikk.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">For bagatellmessig salg uten økonomisk betydning innkreves ikke avgift.</article><article class="legalP" data-absoluteaddress="/kapittel/2/paragraf/6/ledd/3/" id="kapittel-2-paragraf-6-ledd-3">Kommunaldirektøren for miljøvern og kommunalteknikk kan etter søknad frita humanitære organisasjoner og organisasjoner uten økonomisk formål for betaling av avgift.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1991-06-17-466/KAPITTEL_3" data-partID="k3"><h2>Kapittel 3. Oppsøkende handelsvirksomhet.</h2><article class="legalArticle" data-lovdata-URL="LTII/forskrift/1991-06-17-466/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Oppsøkende handelsvirksomhet med dagligvarer utenom fast utsalgssted, med unntak av salg av grønnsaker, poteter, frukt og bær i sin naturlige form, er kun tillatt etter særskilt tillatelse fra Kommunaldirektøren for miljøvern og kommunalteknikk, jfr. § 5.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Oppsøkende handelsvirksomhet med andre bransjevarer enn dagligvarer er tillatt.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1991-06-17-466/KAPITTEL_4" data-partID="k4"><h2>Kapittel 4. Delegering/Klage</h2><article class="legalArticle" data-lovdata-URL="LTII/forskrift/1991-06-17-466/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Kommunaldirektøren for miljøvern og kommunalteknikk kan delegere sin myndighet i henhold til forskriftene til annen tjenestemann.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Vedtak fattet av kommunal oppsynsmann kan påklages til Kommunaldirektøren for miljøvern og kommunalteknikk.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Vedtak fattet av Kommunaldirektøren for miljøvern og kommunalteknikk kan påklages til Hovedutvalget for miljøvern og kommunalteknikk.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1991-06-17-466/KAPITTEL_5" data-partID="k5"><h2>Kapittel 5. Straff</h2><article class="legalArticle" data-lovdata-URL="LTII/forskrift/1991-06-17-466/§11" data-name="§11" data-partID="§11" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Overtredelse av forskriften straffes i henhold til lov om handelsvirksomhet av 6. juni 1980 nr. 21, § 5-1.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1991-06-17-466/KAPITTEL_6" data-partID="k6"><h2>Kapittel 6. Ikrafttredelse m.v.</h2><article class="legalArticle" data-lovdata-URL="LTII/forskrift/1991-06-17-466/§12" data-name="§12" data-partID="§12" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Forskriften trer i kraft en måned etter kunngjøringen.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Tillatelser uten tidsbegrensning gitt i henhold til loven før forskriftene trer i kraft har fortsatt gyldighet inntil 6 måneder etter kunngjøringen.</article></article></section></main></body></html>