<!DOCTYPE html><html lang="no"><head><title>Forskrift om jaktregler for sameiet Gjemnes gnr. 51, Gjemnes kommune, Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1991-08-16-587</dd><dt class="dokid">DokumentID</dt><dd class="dokid">LTII/forskrift/1991-08-16-587</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 8</dd><dt class="dateInForce">I kraft fra</dt><dd class="dateInForce">1991-08-16</dd><dt class="appliesTo">Gjelder for</dt><dd class="appliesTo">Gjemnes kommune, Møre og Romsdal.</dd><dt class="basedOn">Hjemmel</dt><dd class="basedOn"><ul><li>lov/1981-05-29-38</li><li>lov/1981-05-29-38/§29</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">1991-09-26</dd><dt class="titleShort">Korttittel</dt><dd class="titleShort">Forskrift om jaktregler for sameiet Gjemn</dd><dt class="title">Tittel</dt><dd class="title">Forskrift om jaktregler for sameiet Gjemnes gnr. 51, Gjemnes kommune, Møre og Romsdal.</dd><dt class="refid">RefID</dt><dd class="refid">forskrift/1991-08-16-587</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jaktregler for sameiet Gjemnes gnr. 51, Gjemnes kommune, Møre og Romsdal.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTII/forskrift/1991-08-16-587" id="dokument"><h1>Forskrift om jaktregler for sameiet Gjemnes gnr. 51, Gjemnes kommune, Møre og Romsdal.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 29. mai 1981 nr. 38 om viltet ( viltloven), jf. § 29, jf. kgl.res. av 2. april 1982 nr. 592, har Direktoratet for naturforvaltning 16. august 1991, ved forskrift fastsatt følgende jaktregler for sameiet Blakstad gnr. 51 i Gjemnes kommune, Møre og Romsdal fylke.</article><article class="legalArticle" data-lovdata-URL="LTII/forskrift/1991-08-16-587/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Blakstad sameie er en sammensetning av grunneierne for utøving av all jakt på sameiets område. For å ivareta grunneiernes interesser velges et styre på 5 medlemmer med funksjonstid på 2 år.</article></article><article class="legalArticle" data-lovdata-URL="LTII/forskrift/1991-08-16-587/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Blakstad sameie har som formål å organisere storvilt- og småviltjakta til beste for alle eierne og i overenstemmelse med de til enhver tid gjeldende lover og regler for utøving av jakt.</article></article><article class="legalArticle" data-lovdata-URL="LTII/forskrift/1991-08-16-587/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Blakstad sameies forretningskontor er i Gjemnes kommune. Regnskaps- og arbeidsåret følger kalenderåret. Sameiet forpliktes av lederen sammen med sekretæren eller kassereren.</article></article><article class="legalArticle" data-lovdata-URL="LTII/forskrift/1991-08-16-587/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Rett til jakt har alle i sameiet. Grunneier som vil utøve småviltjakt/fangst må løse jaktkort. For å få utøve storviltjakt/rådyrjakt må det søkes styret i sameiet om fellingstillatelse hvert år, og søker må være grunneier. Styret fordeler fellingstillatelsene på grunneierne. Om det er flere søkere enn tildelte fellingstillatelser fra viltnemnda, skjer tildeling til grunneier etter eiendommens skyldmark. Grunneier som faller utenom ved tildeling av storvilt/rådyrjakta opparbeider seg skyldmark-poeng ved å summere sine skyldmark-poeng over flere år. Grunneier må da søke tildeling hvert år.</article></article><article class="legalArticle" data-lovdata-URL="LTII/forskrift/1991-08-16-587/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Blakstad sameie ledes av et styre på 5 medlemmer med varamedlemmer. Styret er beslutningdyktig når minst 3 medlemmer er tilstede. Gyldig vedtak treffes med minst 3 stemmer. Ved stemmelikhet har lederen dobbeltstemme. Styre velger selv bl.a.:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Arrangere årsmøte innen utgangen av april.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Fordele jakta blant eierne.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Føre regnskap.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Fordele jaktutbytte.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Styret gis også fullmakt til salg av jaktkort for småvilt som sesongkort/helgkort til almennheten.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Det skal føres protokoll over styrets møter. Styret plikter å påse at beskatning av viltet skjer på forsvarlig måte, at fredningsbestemmelsene blir fulgt, anmelde ulovlig jakt på sameiets område, samt pålegge jegerne å varsle eiere ved felling av dyr nær bebyggelse.</article></article><article class="legalArticle" data-lovdata-URL="LTII/forskrift/1991-08-16-587/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ordinært årsmøte avholdes 1 gang hvert år. Årsmøtet innkalles av styret.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Årsmøtet skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">Velge 2 personer som sammen med leder skal underskrive protokollen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">Revidere regnskap og treffe avgjørelser om utbetaling av overskudd fra jakta.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/2/punkt/3/" id="paragraf-6-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/2/punkt/3/ledd/1/" id="paragraf-6-ledd-2-punkt-3-ledd-1">Velge leder for 2 år.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/2/punkt/4/" id="paragraf-6-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/2/punkt/4/ledd/1/" id="paragraf-6-ledd-2-punkt-4-ledd-1">Velge 4 styremedlemmer for 2 år.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/6/ledd/2/punkt/5/" id="paragraf-6-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/6/ledd/2/punkt/5/ledd/1/" id="paragraf-6-ledd-2-punkt-5-ledd-1">Velge 2 revisorer.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/6/ledd/2/punkt/6/" id="paragraf-6-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/6/ledd/2/punkt/6/ledd/1/" id="paragraf-6-ledd-2-punkt-6-ledd-1">Fastsette prisen på jaktkort og fellingstillatelser.</article></article></li></ul></article></article><article class="legalArticle" data-lovdata-URL="LTII/forskrift/1991-08-16-587/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ekstraordinært årsmøte holdes når styret eller minst 1/3 av grunneierne forlanger det.</article></article><article class="legalArticle" data-lovdata-URL="LTII/forskrift/1991-08-16-587/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom årsmøtet godkjenner at Blakstad Sameie blir innmeldt i ett utmarkslag gjelder også utmarkslagets vedtekter for Blakstad Sameie. Dersom årsmøte bestemmer å melde Blakstad Sameie ut av utmarkslaget skjer det skriftlig med 1 års varsel. De plikter som påhviler styret og årsmøtet i sameiet overtas da av utmarkslaget. Blakstad Sameie bør ha et medlem i styret for utmarkslaget.</article></article><article class="legalArticle" data-lovdata-URL="LTII/forskrift/1991-08-16-587/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Jaktreglene for Blakstad Sameie trer i kraft straks.</article></article></main></body></html>