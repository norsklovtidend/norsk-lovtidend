<!DOCTYPE html><html lang="no"><head><title>Forskrift for torghandel i Asker kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:00</dd><dt class="legacyID">Datokode</dt><dd class="legacyID">FOR-1991-01-15-40</dd><dt class="dokid">DokumentID</dt><dd class="dokid">LTII/forskrift/1991-01-15-40</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 1</dd><dt class="appliesTo">Gjelder for</dt><dd class="appliesTo">Asker kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1991-02-18</dd><dt class="titleShort">Korttittel</dt><dd class="titleShort">Forskrift for torghandel</dd><dt class="title">Tittel</dt><dd class="title">Forskrift for torghandel i Asker kommune, Akershus.</dd><dt class="refid">RefID</dt><dd class="refid">forskrift/1991-01-15-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for torghandel i Asker kommune, Akershus.<ul class="tocSubUl"><li>§ 1. Torghandel.</li><li>§ 2. Torgstyret.</li><li>§ 3. Plan og oppmerking.</li><li>§ 4. Søknad om leie av torgplass.</li><li>§ 5. Tildeling av torgplasser.</li><li>§ 6. Bruk av torgplassen. Parkering.</li><li>§ 7. Betaling.</li><li>§ 8. Leie.</li><li>§ 9. Bruk av torgplassen 17. mai.</li><li>§ 10. Spesielt for bruk av utearealet på Trekanten.</li><li>§ 11. Delegering.</li><li>§ 12. Klageadgang.</li><li>§ 13. Ikrafttreden.</li></ul></li></ul></dd></dl></header><main class="documentBody" data-lovdata-URL="LTII/forskrift/1991-01-15-40" id="dokument"><h1>Forskrift for torghandel i Asker kommune, Akershus.</h1><article class="legalP" data-absoluteaddress="/ledd/1/" id="ledd-1">Forskriften er utferdiget av Asker kommunestyre 12. desember 1990 med hjemmel i lov av 6. juni 1980 nr. 21 om handelsvirksomhet, § 3-2, stadfestet av fylkesmannen i Oslo og Akershus 15. januar 1991.</article><article class="legalArticle" data-lovdata-URL="LTII/forskrift/1991-01-15-40/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Torghandel.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med torghandel menes i utgangspunktet omsetning av husflidsvarer, hage- og jordbruksprodukter i naturlig tilstand, egg, ville bær, blomster og juletrær.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Torgstyret kan i den grad en finner det riktig, dispensere fra bestemmelsen ovenfor når det gjelder salg av andre varetyper dersom disse faller naturlig inn under begrepet torghandel og for øvrig tilfredsstiller nærværende forskriftskrav.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">All handel med næringsmidler er underlagt de bestemmelser om hygiene og kvalitet som til enhver tid er fastsatt med hjemmel i næringsmiddelloven.</article></article><article class="legalArticle" data-lovdata-URL="LTII/forskrift/1991-01-15-40/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Torgstyret.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Teknisk utvalg er torgstyre i Asker kommune.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Torgstyret skal ha ansvaret for budsjettering, økonomi og drift av kommunens torgplasser.</article></article><article class="legalArticle" data-lovdata-URL="LTII/forskrift/1991-01-15-40/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plan og oppmerking.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For hver kommunal torgplass skal det foreligge en plan som i form av en oppdeling i torgplassenheter viser utnyttelsen og bruken av torgplassen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">De kommunale torgplasser skal være oppmerket i samsvar med respektive planer for torgene.</article></article><article class="legalArticle" data-lovdata-URL="LTII/forskrift/1991-01-15-40/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om leie av torgplass.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om leie/bruk av torgplass skal skje skriftlig.</article></article><article class="legalArticle" data-lovdata-URL="LTII/forskrift/1991-01-15-40/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tildeling av torgplasser.</span></h2><ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">A.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Torghandlere som driver hovednæring tildeles fast plass for ett år av gangen. Ved opphør gis gjensidig varsel 1/2 år i forveien.</article></article></li><li data-li-identifier="B." data-name="B."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">B.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Torghandlere som har sesonghandel (binæring) tildeles fast plass for 6 måneder av gangen og 3 måneders gjensidig varsel for opphør.</article></article></li><li data-li-identifier="C." data-name="C."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">C.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Tilfeldig (kortvarig) salg tildeles plass for inntil 1 uke.</article></article></li><li data-li-identifier="D." data-name="D."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">D.</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Ideelle organisasjoner tildeles plass for 1 dag, eventuelt flere ved behov, dersom plassen ikke er i kommersiell bruk.</article></article></li></ul><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tildeling av faste torgplasser for gruppe A skal skje samlet en gang i året innen utgangen av desember året før. Søknadsfrist: 30. november året før.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tildeling av torgplasser for gruppe B og C skjer snarest mulig etter mottak av søknad. Søknadsfrist: Henholdsvis en måned og en uke før første dag av ønsket brukstid.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Dersom antall søknader om leie av faste torgplasser representerer et torgplassantall som innenfor visse tidsrom og/eller totalt sett overskrider det antall som kommunen har til disposisjon, skal torgplasstildeling foretas av torgstyret. Torgstyret kan da ved tildeling prioritere Askers egne innbyggere. For øvrig foretar kommuneingeniøren tildeling av torgplasser, jfr. § 11.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Ved fordeling skal søker meddeles hvilken plass(er) som skal benyttes i leietiden.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Leietaker plikter å rette seg etter denne anvisning og kan kun benytte den plass(er) vedkommende etter søknad har fått tildelt.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Leietaker må ordne sine utsalg uten sjenanse for andre brukere av torget.</article></article><article class="legalArticle" data-lovdata-URL="LTII/forskrift/1991-01-15-40/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av torgplassen. Parkering.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Torgets åpningstid følger kommunens til enhver tid gjeldende forskrifter om åpningstider for utsalgssteder.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ingen torghandler må ta opphold på torget med sine varer, vogner, bord, m.v. tidligere enn en time før den fastsatte salgstid.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Innen en halv time etter salgstidens slutt må alle varer, vogner, bord, m.v. være fjernet fra torget og plassene rengjort, eventuelt ved spyling. Torgstyret kan gi torghandlere som driver hovednæring tillatelse til å ha sine vogner/spesialinnredete biler stående fast på plassen når disse benyttes som salgsboder. For øvrig skal ikke torgplassen brukes til parkering. Biler, vogner og øvrig torgmateriell som blir stående i strid med ovennevnte bestemmelser vil kunne bli fjernet av kommunen for eiers regning og risiko. Det kan for korte tidsrom gis dispensasjon om en utvidelse/endring av tidsrombestemmelsene ovenfor.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Brukerne av torgplasser plikter selv å skaffe parkeringsplasser til sine biler i åpningstiden.</article></article><article class="legalArticle" data-lovdata-URL="LTII/forskrift/1991-01-15-40/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Betaling.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Brukere av torgplasser skal betale den til enhver tid gjeldende leiepris.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Leien skal være betalt før plassen tas i bruk.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Utleide torgplasser som ikke er blitt benyttet kan ikke kreves refundert med mindre årsaken skyldes utleier (kommunen).</article></article><article class="legalArticle" data-lovdata-URL="LTII/forskrift/1991-01-15-40/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Leie.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Kommunestyret fastsetter leiepris for torgplass.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Ideelle organisasjoner og politiske partier kan leie torgplass uten avgift, når plassene ikke er i kommersiell bruk.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">En torgplass disponeres vederlagsfritt til kunstnere, lag, foreninger, e.l. Denne plassen kan ikke lånes ut på fast basis.</article></article><article class="legalArticle" data-lovdata-URL="LTII/forskrift/1991-01-15-40/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bruk av torgplassen 17. mai.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ideelle organisasjoner kan søke om å nytte torgplassen til småhandel (brus, is, pølser, ballonger o.l.) og tombolavirksomhet på 17 mai.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">I denne anledning kreves ingen leie, men det kreves særskilt godkjenning etter næringsmiddellovgivningen dersom det skal frembys næringsmidler.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Virksomheten må ikke hindre 17. mai-opptredener, taler, konserter m.v. av allmen interesse.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">For bruk av torgplassen 17. mai gjelder de øvrige nærværende forskriftsbestemmelser fullt ut.</article></article><article class="legalArticle" data-lovdata-URL="LTII/forskrift/1991-01-15-40/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Spesielt for bruk av utearealet på Trekanten.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Salgsvirksomhet utenom fast utsalgssted er ikke tillatt. Forbudet gjelder ikke salg av nærings- eller nytelsesmidler begrenset til forbruk på stedet, og annet småsalg i forbindelse med tilstelninger o.l.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Torgstyret kan når særlige grunner foreligger gjøre unntak fra denne bestemmelse.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Virksomheten forutsettes avholdt slik at den alminnelige ferdsel og atkomst til forretningene på stedet ikke hindres.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Det påligger brukeren å ryddiggjøre det området som er benyttet etter bruk.</article></article><article class="legalArticle" data-lovdata-URL="LTII/forskrift/1991-01-15-40/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Delegering.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Ansvaret for den daglige drift og ordinær tildeling av torgplasser er tillagt kommuneingeniøren.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Videre delegert til kommuneingeniøren er dispensasjonsadgang vedrørende følgende paragrafer i nærværende forskrift:<ul class="defaultList"><li data-li-identifier="1" data-name="1"><article class="listArticle" data-absoluteaddress="/paragraf/11/ledd/2/punkt/1/" id="paragraf-11-ledd-2-punkt-1"><span class="data-originalId">1</span><article class="legalP" data-absoluteaddress="/paragraf/11/ledd/2/punkt/1/ledd/1/" id="paragraf-11-ledd-2-punkt-1-ledd-1">– § 1, annet ledd, om torghandel.</article></article></li><li data-li-identifier="2" data-name="2"><article class="listArticle" data-absoluteaddress="/paragraf/11/ledd/2/punkt/2/" id="paragraf-11-ledd-2-punkt-2"><span class="data-originalId">2</span><article class="legalP" data-absoluteaddress="/paragraf/11/ledd/2/punkt/2/ledd/1/" id="paragraf-11-ledd-2-punkt-2-ledd-1">– § 6, nest siste ledd, om bruk av torgplass.</article></article></li><li data-li-identifier="3" data-name="3"><article class="listArticle" data-absoluteaddress="/paragraf/11/ledd/2/punkt/3/" id="paragraf-11-ledd-2-punkt-3"><span class="data-originalId">3</span><article class="legalP" data-absoluteaddress="/paragraf/11/ledd/2/punkt/3/ledd/1/" id="paragraf-11-ledd-2-punkt-3-ledd-1">– § 10, annet ledd, spesielt for bruk av utearealet på Trekanten.</article></article></li></ul></article></article><article class="legalArticle" data-lovdata-URL="LTII/forskrift/1991-01-15-40/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klageadgang.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Vedtak truffet av kommuneingeniøren i medhold av nærværende forskrifter kan påklages til torgstyret.</article></article><article class="legalArticle" data-lovdata-URL="LTII/forskrift/1991-01-15-40/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft fra kunngjørelsesdato.</article></article></main></body></html>