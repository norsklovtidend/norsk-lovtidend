<!DOCTYPE html><html lang="no"><head><title>Forskrift om konsesjonsbetingelser for visning og omsetning av film og videogram, Tromøy kommune, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:53</dd><dt class="legacyID">Datokode</dt><dd class="legacyID">FOR-1991-02-05-95</dd><dt class="dokid">DokumentID</dt><dd class="dokid">LTII/forskrift/1991-02-05-95</dd><dt class="ministry">Departement</dt><dd class="ministry"><ul><li>KD</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 2</dd><dt class="dateInForce">I kraft fra</dt><dd class="dateInForce">1991-02-05</dd><dt class="appliesTo">Gjelder for</dt><dd class="appliesTo">Tromøy kommune, Aust-Agder.</dd><dt class="basedOn">Hjemmel</dt><dd class="basedOn"><ul><li>lov/1987-05-15-21/§2</li><li>forskrift/1987-12-07-998/§2</li></ul></dd><dt class="dateOfPublication">Kunngjort</dt><dd class="dateOfPublication">1991-03-15</dd><dt class="titleShort">Korttittel</dt><dd class="titleShort">Forskrift om konsesjonsbetingelser for vi</dd><dt class="title">Tittel</dt><dd class="title">Forskrift om konsesjonsbetingelser for visning og omsetning av film og videogram, Tromøy kommune, Aust-Agder.</dd><dt class="refid">RefID</dt><dd class="refid">forskrift/1991-02-05-95</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsbetingelser for visning og omsetning av film og videogram, Tromøy kommune, Aust-Agder.<ul class="tocSubUl"><li>§ 1. Virkeområde</li><li>§ 2. Kommunal konsesjon – konsesjonsmyndighet</li><li>§ 3. Klage</li><li>§ 4. Konsesjonstidens lengde</li><li>§ 5. Krav til konsesjonshaver m.v.</li><li>§ 6. Aldersgrense</li><li>§ 7. Repertoar</li><li>§ 8. Forbud mot bruk av automat</li><li>§ 9. Nekting av konsesjon</li><li>§ 10. Tilbaketrekking av konsesjon</li><li>§ 11. Kommunal kontroll</li><li>§ 12. Andre vilkår</li><li>§ 13. Straff</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1991-02-05-95" id="dokument"><h1>Forskrift om konsesjonsbetingelser for visning og omsetning av film og videogram, Tromøy kommune, Aust-Agder.</h1><article class="legalP" data-absoluteaddress="/ledd/1/" id="ledd-1">Vedtatt av Tromøy kommunestyre 5. februar 1991 i medhold av lov av 15. mai 1987 nr. 21 om film og videogram § 2, jfr. Kultur- og vitenskapsdepartementets forskrift av 7. desember 1987 nr. 998 § 2.</article><article class="legalArticle" data-lovdata-URL="LTII/forskrift/1991-02-05-95/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskriftene gjelder framvisning, utleie, salg eller annen form for omsetning av film eller videogram i næring i Tromøy.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene gjelder likevel ikke omsetning av film eller videogram for videre salg, eller framvisning av film eller videogram med demonstrasjon av produkt, informasjonsprogram og reklame for varer og tjenester der det ikke kreves særskilt betaling for framvisningen.</article></article><article class="legalArticle" data-lovdata-URL="LTII/forskrift/1991-02-05-95/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommunal konsesjon – konsesjonsmyndighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den som vil framvise, utleie, selge eller drive annen form for omsetning av film eller videogram i næring må ha konsesjon fra kommunen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Konsesjon gis av Hovedutvalget for kultur som også behandler de øvrige gjøremål som i loven er tillagt kommunestyret.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Hovedutvalget for kultur kan begrense antall konsesjoner ut fra kulturpolitiske vurderinger.</article></article><article class="legalArticle" data-lovdata-URL="LTII/forskrift/1991-02-05-95/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Klage</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Part eller annen med rettslig klageinteresse kan klage vedtak av konsesjonsmyndigheten inn for formannskapet. For slik klage gjelder reglene om klage i forvaltningsloven av 10. februar 1967.</article></article><article class="legalArticle" data-lovdata-URL="LTII/forskrift/1991-02-05-95/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Konsesjonstidens lengde</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Konsesjon kan gis for perioder opptil 4 år.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Samtlige konsesjoner i kommunen utløper på samme tid. Virksomheter som ønsker å etablere seg i konsesjonsperioden, gis konsesjon fram til den generelle konsesjonstidens utløp.</article></article><article class="legalArticle" data-lovdata-URL="LTII/forskrift/1991-02-05-95/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til konsesjonshaver m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Konsesjon kan bare gis til person over 18 år som kan antas ikke å ville misbruke retten, og gjelder bare for den besøksadressen som er oppgitt i konsesjonssøknaden.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Før konsesjon gis skal politiet ha uttalt seg om søkeren og om eventuelle ordensmessige forhold.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Alle konsesjonshavere plikter å sette seg inn i og rette seg etter lov om film og videogram og forskriftene til loven.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Konsesjonshaverne skal især påse at det:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/4/punkt/1/" id="paragraf-5-ledd-4-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/4/punkt/1/ledd/1/" id="paragraf-5-ledd-4-punkt-1-ledd-1">Betales avgift til norsk kino- og filmfond i samsvar med lov og på grunnlag av revidert regnskap.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/4/punkt/2/" id="paragraf-5-ledd-4-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/4/punkt/2/ledd/1/" id="paragraf-5-ledd-4-punkt-2-ledd-1">I næring kun vises filmer eller videogram som er sensurert av Statens filmkontroll og omsettes filmer eller videogram som er registrert i videogramregisteret og merket. Videogramforhandlere skal være registrert i videogramregisteret.</article></article></li></ul></article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Skifter konsesjonshaveren arbeidsgiver eller vil arbeidsgiveren skifte konsesjonshaver, må det søkes om ny konsesjon.</article></article><article class="legalArticle" data-lovdata-URL="LTII/forskrift/1991-02-05-95/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Aldersgrense</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Salg, utleie eller annen form for omsetning av film eller videogram må ikke skje til personer yngre enn den aldersgrense eller den tilrådde aldersgrense som er angitt på filmen eller videogrammet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fullmakt fra foreldre/foresatte gir ikke anledning til å leie/kjøpe uten hindring av aldersbestemmelsene.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Framvisning av film eller videogram må ikke skje til personer yngre enn filmen eller videogrammets godkjente aldersgruppe.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Utleie/salg av film eller videogram kan bare foretas av personer over 18 år.</article></article><article class="legalArticle" data-lovdata-URL="LTII/forskrift/1991-02-05-95/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Repertoar</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er et vilkår at den som leier ut eller omsetter film eller videogram skal sikre et bredt og variert utvalg av filmer eller videogrammer, herunder sikre et brukbart tilbud på norsk og for barn. Et utvalg av minst 700 forskjellige titler bør tilstrebes. Hovedutvalg for kultur kan fastsette et annet antall titler.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">I de tilfeller hvor konsesjonssøkeren ønsker å omsette fagvideo med tilknytning til virksomheten kan det gis begrenset konsesjon.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Den begrensede konsesjon gjelder kun video med faglig tilknytning til vedkommende virksomhets fagområde. Konsesjonen gjelder ikke omsetning av spillefilm.</article></article><article class="legalArticle" data-lovdata-URL="LTII/forskrift/1991-02-05-95/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forbud mot bruk av automat</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bruk av automat i utleie eller omsetning av film eller videogram er ikke tillatt.</article></article><article class="legalArticle" data-lovdata-URL="LTII/forskrift/1991-02-05-95/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Nekting av konsesjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Konsesjon skal som hovedregel nektes dersom søkeren eller den daglige leder har handlet i strid med bestemmelsene i lov, forskrifter eller vilkår for framvisning eller omsetning av film og videogram.</article></article><article class="legalArticle" data-lovdata-URL="LTII/forskrift/1991-02-05-95/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilbaketrekking av konsesjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Konsesjon kan tilbaketrekkes dersom den ikke er tatt i bruk innen 6 måneder fra konsesjonsdato.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Konsesjon kan trekkes tilbake uavhengig av den innvilgede konsesjonstid dersom konsesjonshaver eller daglig leder bryter noen lovbestemmelse, forskrift eller vilkår om framvisning eller omsetning av film eller videogram.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Når konsesjon trekkes tilbake, kan det gis en frist på inntil 6 måneder til avvikling av virksomheten. Frist for avvikling gis ikke dersom overtredelsen gjelder straffelovens §§ 211 eller 382.</article></article><article class="legalArticle" data-lovdata-URL="LTII/forskrift/1991-02-05-95/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kommunal kontroll</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Konsesjonshaver plikter å gi kontrollør oppnevnt av konsesjonsmyndigheten adgang til virksomheten for kontroll av at lov, forskrifter og konsesjonsvilkår overholdes.</article></article><article class="legalArticle" data-lovdata-URL="LTII/forskrift/1991-02-05-95/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Andre vilkår</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Konsesjonsmyndigheten kan i det enkelte tilfelle sette andre vilkår enn det som framgår av disse forskrifter.</article></article><article class="legalArticle" data-lovdata-URL="LTII/forskrift/1991-02-05-95/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Den som forsettlig eller uaktsomt bryter denne forskrift straffes i henhold til § 13 i lov om film og videogram av 15. mai 1987 nr. 21.</article></article><article class="legalArticle" data-lovdata-URL="LTII/forskrift/1991-02-05-95/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Disse forskrifter trer i kraft straks.</article></article></main></body></html>