<!DOCTYPE html><html lang="no"><head><title>Forskrift for fisket i Tyrifjorden med Steinsfjorden og Holsfjorden, Storelva og Randselva til Viul kraftverk, samt Drammenselva ned til Bergsjø, Hole, Lier, Modum og Ringerike kommuner, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:06</dd><dt class="legacyID">Datokode</dt><dd class="legacyID">FOR-1991-04-12-238</dd><dt class="dokid">DokumentID</dt><dd class="dokid">LTII/forskrift/1991-04-12-238</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 4</dd><dt class="dateInForce">I kraft fra</dt><dd class="dateInForce">1991-05-16</dd><dt class="appliesTo">Gjelder for</dt><dd class="appliesTo">Hole, Lier, Modum og Ringerike kommuner, Buskerud.</dd><dt class="basedOn">Hjemmel</dt><dd class="basedOn"><ul><li>lov/1964-03-06/§78</li></ul></dd><dt class="dateOfPublication">Kunngjort</dt><dd class="dateOfPublication">1991-05-27</dd><dt class="titleShort">Korttittel</dt><dd class="titleShort">Forskrift for fisket i Tyrifjorden med St</dd><dt class="title">Tittel</dt><dd class="title">Forskrift for fisket i Tyrifjorden med Steinsfjorden og Holsfjorden, Storelva og Randselva til Viul kraftverk, samt Drammenselva ned til Bergsjø, Hole, Lier, Modum og Ringerike kommuner, Buskerud.</dd><dt class="refid">RefID</dt><dd class="refid">forskrift/1991-04-12-238</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for fisket i Tyrifjorden med Steinsfjorden og Holsfjorden, Storelva og Randselva til Viul kraftverk, samt Drammenselva ned til Bergsjø, Hole, Lier, Modum og Ringerike kommuner, Buskerud.<ul class="tocSubUl"><li>§ 1. Redskap</li><li>§ 2. Fredning</li><li>§ 3. Dregging</li><li>§ 4. Garn</li><li>§ 5. Fredningssoner</li><li>§ 6. Minstemål</li><li>§ 7. Merking av redskap</li><li>§ 8. Dispensasjon</li><li>§ 9. Straffeansvar</li><li>§ 10. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1991-04-12-238" id="dokument"><h1>Forskrift for fisket i Tyrifjorden med Steinsfjorden og Holsfjorden, Storelva og Randselva til Viul kraftverk, samt Drammenselva ned til Bergsjø, Hole, Lier, Modum og Ringerike kommuner, Buskerud.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 6. mars 1964 om laksefisket og innlandsfisket § 78, jfr. kgl.res. av 24. september 1965, har Fylkesmannen i Buskerud 12. april 1991 fastsatt følgende forskrift for fisket i Tyrifjorden med Steinsfjorden og Holsfjorden, og Storelva og Randselva til Viul kraftverk, samt Drammenselva til Bergsjø i kommunene Hole, Lier, Modum og Ringerike, Buskerud fylke. For fiske etter kreps gjelder egne forskrifter.</article><article class="legalArticle" data-lovdata-URL="LTII/forskrift/1991-04-12-238/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Redskap</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er kun tillatt å bruke:</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Stang, pilkestikke og håndsnøre med sluk, flue eller agn; utrigger (planer boards), djuprigger, bunnsatte garn, teiner og ruser.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Flyteline (med krok og agn), flytegarn (garn som ikke er satt langs bunnen), oter og slukoter er ikke tillatt.</article></article><article class="legalArticle" data-lovdata-URL="LTII/forskrift/1991-04-12-238/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fredning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ørret er fredet fra og med 1. mai til og med 15. mai.</article></article><article class="legalArticle" data-lovdata-URL="LTII/forskrift/1991-04-12-238/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dregging</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Dreggefiske er tillatt med inntil 5 stenger eller snører pr båt inkludert djuprigger og en utrigger med en sluk og maksimum avstand til brett på 20 m. Antall tillatte sluker pr båt er fem stk.</article></article><article class="legalArticle" data-lovdata-URL="LTII/forskrift/1991-04-12-238/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Garn</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Garnfiske er tillatt med bunnsatte garn og med høgde mindre enn 2 m. (Unntak for fredningssonene jfr § 5). Garnlenkene må ha en avstand på minst 50 meter fra en annen garnlenke.</article></article><article class="legalArticle" data-lovdata-URL="LTII/forskrift/1991-04-12-238/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fredningssoner</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er til enhver tid forbudt å bruke annen redskap enn stang og håndsnare nærmere elve- og bekkeos enn 100 meter.</article> <article class="defaultP" margin-top="true"><i>Tyrifjorden-Storelva/Randselva</i></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">I tidsrommet fra og med 1. august til og med 30. september, er det innenfor en rett linje fra ytterste punkt på Røysetangen (UTM 32VNM650599) til Egge stasjon (UTM 32VNM642661) og Randselva opp til Viul kraftverk, kun tillatt å benytte stang og håndsnøre til fangst av fisk.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Fra og med 1. oktober til og med 15. mai er alt fiske i Storelva og Randselva opp til Viul kraftverk forbudt.</article> <article class="defaultP" margin-top="true"><i>Tyrifjorden-Drammenselva</i></article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Fra og med 1. oktober til og med 31. mars er det i området mellom en rett linje fra ytterste punkt på Furetangen (UTM 32VNM588528) til ytterste punkt på Drolsumtangen (UTM 32VNM577534) og en rett linje fra Dampskipsbrygga (UTM 32VNM558485) til Tangenodden (UTM 32VNM561482) kun tillatt å nytte stang og håndsnøre.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Fra og med 16. september til 1. juni er alt fiske forbudt sør for en rett linje fra Dampskipsbrygga (UTM 32VNM558485) til Tangenodden (UTM 32VNM561482) og ned til en linje mellom Haslerudtangen (UTM 32VNM550467) og Knytningsberget (UTM 32VNM553468).</article></article><article class="legalArticle" data-lovdata-URL="LTII/forskrift/1991-04-12-238/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Minstemål</span></h2><article class="defaultP"><i>Tyrifjorden/Steinsfjorden</i></article><article class="legalP" data-absoluteaddress="/paragraf/6/ledd/1/" id="paragraf-6-ledd-1">I Tyrifjorden og Steinsfjorden skal fanget ørret som er mindre enn 40 cm fra snuten til halefinnens midterste stråler straks settes ut igjen uskadd.</article> <article class="defaultP" margin-top="true"><i>Storelva/Randselva/Drammenselva</i></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">I Storelva/Randselva og i Drammenselva sør for en linje trukket fra Dampskipsbrygga til Tangenodden og ned til en linje trukket mellom Haslerudtangen og Knytningsberget (koordinater ref § 5) skal fanget ørret mindre enn 30 cm målt fra snuten til halefinnens midterste stråler straks settes ut igjen uskadd.</article></article><article class="legalArticle" data-lovdata-URL="LTII/forskrift/1991-04-12-238/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Merking av redskap</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Faststående redskap skal være merket i begge ender med eiers navn og adresse på lett synlige bøyer på minimum 25 cm i lengde og bredde.</article></article><article class="legalArticle" data-lovdata-URL="LTII/forskrift/1991-04-12-238/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fylkesmannen kan gi dispensasjon fra denne forskrift.</article></article><article class="legalArticle" data-lovdata-URL="LTII/forskrift/1991-04-12-238/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straffeansvar</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Brudd på disse forskrifter er straffbart.</article></article><article class="legalArticle" data-lovdata-URL="LTII/forskrift/1991-04-12-238/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft 16. mai 1991 og gjelder i fem år. Samtidig oppheves forskrifter for fisket i Tyrifjorden med Steinsfjorden og Holsfjorden og Storelva og Randselva til Viul kraftverk fastsatt av Fylkesmannen i Buskerud 21. april 1986 nr. 1022.</article></article></main></body></html>