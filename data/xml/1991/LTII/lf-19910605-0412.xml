<!DOCTYPE html><html lang="no"><head><title>Forskrift om politivedtekt, Fyresdal kommune, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:59</dd><dt class="legacyID">Datokode</dt><dd class="legacyID">FOR-1991-06-05-412</dd><dt class="dokid">DokumentID</dt><dd class="dokid">LTII/forskrift/1991-06-05-412</dd><dt class="ministry">Departement</dt><dd class="ministry"><ul><li>JD</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 6</dd><dt class="dateInForce">I kraft fra</dt><dd class="dateInForce">1991-08-15 nr. 6</dd><dt class="appliesTo">Gjelder for</dt><dd class="appliesTo">Fyresdal kommune, Telemark.</dd><dt class="dateOfPublication">Kunngjort</dt><dd class="dateOfPublication">1991-07-15</dd><dt class="titleShort">Korttittel</dt><dd class="titleShort">Forskrift om politivedtekt</dd><dt class="title">Tittel</dt><dd class="title">Forskrift om politivedtekt, Fyresdal kommune, Telemark.</dd><dt class="refid">RefID</dt><dd class="refid">forskrift/1991-06-05-412</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Fyresdal kommune, Telemark.<ul class="tocSubUl"><li>Kapittel I Ålmenne føresegner<ul class="tocSubUl"><li>§ 1.</li><li>§ 2.</li></ul></li><li>Kapittel II Orden på offentleg stad<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>Kapittel III Hindringar for ferdsla<ul class="tocSubUl"><li>§ 8.</li><li>§ 9.</li><li>§ 10.</li><li>§ 11.</li></ul></li><li>Kapittel IV Trygging av ferdsla<ul class="tocSubUl"><li>§ 12.</li><li>§ 13.</li><li>§ 14.</li><li>§ 15.</li></ul></li><li>Kapittel V Reinhald på offentleg stad<ul class="tocSubUl"><li>§ 16.</li></ul></li><li>Kapittel VI Offentlege innretningar og område<ul class="tocSubUl"><li>§ 17.</li><li>§ 18.</li></ul></li><li>Kapittel VII Dyr<ul class="tocSubUl"><li>§ 19.</li><li>§ 20.</li><li>§ 21.</li><li>§ 22.</li><li>§ 23.</li></ul></li><li>Kapittel VIII Offentlege tilskipingar<ul class="tocSubUl"><li>§ 24.</li><li>§ 25.</li><li>§ 26.</li></ul></li><li>Kapittel IX Born<ul class="tocSubUl"><li>§ 27.</li></ul></li><li>Kapittel  X  Ymse føresegner<ul class="tocSubUl"><li>§ 28.</li><li>§ 29.</li><li>§ 30.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1991-06-05-412" id="dokument"><h1>Forskrift om politivedtekt, Fyresdal kommune, Telemark.</h1><article class="legalP" data-absoluteaddress="/ledd/1/" id="ledd-1">Justisdepartementet stadfester 5. juni 1991, med nokre endringar, vedtak av Fyresdal kommunestyre 11. oktober 1990 om ny politivedtekt for Fyresdal kommune, Telemark fylke, jfr. kgl.res. av 16. januar 1925 og 19. august 1932, lov av 6. juni 1891 nr. 1 om politivedtekter for herada i riket, lov av 22. mai 1875 om høve til å gjeva dramatiske og andre forestellingar m.v. og lov av 17. juni 1932 nr. 3 om tillegg til politilovgjevinga.</article><article class="legalP" data-absoluteaddress="/ledd/2/" id="ledd-2">Vedtekta lyder:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1991-06-05-412/KAPITTEL_1" data-partID="k1"><h2>Kapittel I Ålmenne føresegner</h2><article class="legalArticle" data-lovdata-URL="LTII/forskrift/1991-06-05-412/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentleg stad er i desse vedtektene meint gate, veg, stig, plass, bru, bryggje, strand eller annan stad, som er etla til ålmenn ferdsle, eller der folk ålment ferdast.</article></article><article class="legalArticle" data-lovdata-URL="LTII/forskrift/1991-06-05-412/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Plikter som i desse vedtektene er lagde på eigar av hus eller grunn, kviler og på festar, brukar, leigar og styrar av hus eller grunn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1991-06-05-412/KAPITTEL_2" data-partID="k2"><h2>Kapittel II Orden på offentleg stad</h2><article class="legalArticle" data-lovdata-URL="LTII/forskrift/1991-06-05-412/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Alle har plikt til straks å rette seg etter pålegg, teikn eller signal som politiet gjev for å halde ålmenn orden, regulere ferdsla eller tryggje folk og eigedom.</article></article><article class="legalArticle" data-lovdata-URL="LTII/forskrift/1991-06-05-412/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">På eller nær offentleg stad må ingen vere med i opplaup eller samanstimling, eller gjere larm, støy eller bråk som skiplar ålmenn orden eller ferdsle.</article></article><article class="legalArticle" data-lovdata-URL="LTII/forskrift/1991-06-05-412/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Den som vil skipe til folketog, friluftsmøte, sportsstemne, demonstrasjon e.l. på offentleg stad, skal gjeve politiet melding om dette på førehand. Det same gjeld den som vil framføre song eller musikk, skipe til framsyning eller bruke høgttalar på, eller ut mot offentleg stad.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Politiet kan neikte tilskipingar som er nemnde i fyrste led, eller gjeve påbod om åtgjerder for desse, så langt det er turvande av omsyn til ålmenn orden eller ferdsle.</article></article><article class="legalArticle" data-lovdata-URL="LTII/forskrift/1991-06-05-412/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">På, eller nær offentleg stad må ingen spele om pengar.</article></article><article class="legalArticle" data-lovdata-URL="LTII/forskrift/1991-06-05-412/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">På, ut over, eller nær offentleg stad må ingen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/5/ledd/1/punkt/1/" id="kapittel-2-paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/5/ledd/1/punkt/1/ledd/1/" id="kapittel-2-paragraf-5-ledd-1-punkt-1-ledd-1">skjote med gevær, luftgevær eller anna skjotevåpen, boge, sprettert e.l.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/5/ledd/1/punkt/2/" id="kapittel-2-paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/5/ledd/1/punkt/2/ledd/1/" id="kapittel-2-paragraf-5-ledd-1-punkt-2-ledd-1">brenne av krut, fyrverkeri, knallsaker eller sprengstoff, utan når politiet har gjeve løyve i det einskilde høvet.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/5/ledd/1/punkt/3/" id="kapittel-2-paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/5/ledd/1/punkt/3/ledd/1/" id="kapittel-2-paragraf-5-ledd-1-punkt-3-ledd-1">kaste stein, snøball eller anna som kan vera til skade eller ulempe for dei som ferdast eller er der.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/5/ledd/1/punkt/4/" id="kapittel-2-paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/5/ledd/1/punkt/4/ledd/1/" id="kapittel-2-paragraf-5-ledd-1-punkt-4-ledd-1">kaste eller leggje frå seg glas, flasker, spikar, papir, fruktskal eller anna avfall.</article></article></li></ul></article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Ingen må bere eller føre med seg ladd skjotevåpen på offentleg stad.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1991-06-05-412/KAPITTEL_3" data-partID="k3"><h2>Kapittel III Hindringar for ferdsla</h2><article class="legalArticle" data-lovdata-URL="LTII/forskrift/1991-06-05-412/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På, eller ut over offentleg stad, må ingen setje eller hengje noko som kan vere til hinder eller ulempe for ferdsla.</article></article><article class="legalArticle" data-lovdata-URL="LTII/forskrift/1991-06-05-412/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Politiet kan heilt eller delvis forby aking, sykling eller annan sport, leik eller spel på nærare fastsett offentleg stad, så langt det trengst av omsyn til ferdsla eller ålmenn orden.</article></article><article class="legalArticle" data-lovdata-URL="LTII/forskrift/1991-06-05-412/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Krev byggjearbeid e.l. at offentleg stad blir heilt eller delvis sperra for eit avgrensa tidsrom, lyt løyve til dette vere gjeve av politiet. Politiet kan setje nærare vilkår for løyvet.</article></article><article class="legalArticle" data-lovdata-URL="LTII/forskrift/1991-06-05-412/§11" data-name="§11" data-partID="§11" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Markiser, skilt, oppslag, flaggstenger, utstillingskasser e.l. som vender ut mot offentleg stad, skal vera forsvarleg fastgjorde. Markiser skal vere festa så høgt at underkanten minst er 2,25 m over grunnen.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1991-06-05-412/KAPITTEL_4" data-partID="k4"><h2>Kapittel IV Trygging av ferdsla</h2><article class="legalArticle" data-lovdata-URL="LTII/forskrift/1991-06-05-412/§12" data-name="§12" data-partID="§12" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Sprengingsarbeid på, eller nær offentleg stad, skal på førehand meldast til politiet, som kan gjeve påbod om serlege tryggingstiltak.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Sprenging må skje med turvande varsemd, og folk skal varslast føreåt og i tide.</article></article><article class="legalArticle" data-lovdata-URL="LTII/forskrift/1991-06-05-412/§13" data-name="§13" data-partID="§13" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Reising, riving eller vøling av bygning, graving eller anna arbeid på, eller ut mot offentleg stad, skal meldast til politiet på førehand når arbeidet kan vere til fare for ferdsla.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Politiet kan fastsetje korleis arbeidsstaden skal sperrast, og påby andre tryggingstiltak. Når det er myrkt, eller ver med dårleg sikt, skal sperringa merkast med tilstrekkeleg ljos. Opne grøfter lyt fyllast, stampast eller jamnast snarast råd.</article></article><article class="legalArticle" data-lovdata-URL="LTII/forskrift/1991-06-05-412/§14" data-name="§14" data-partID="§14" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Når det er fare for at snø eller is kan falle frå tak mot offentleg stad, skal eigaren straks setja opp avvisarar som klårt syner det er farleg eller vanskeleg å ferdast der, og snarast syte for at taket blir rydda.</article></article><article class="legalArticle" data-lovdata-URL="LTII/forskrift/1991-06-05-412/§15" data-name="§15" data-partID="§15" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Sperringar, avvisarar og andre hindringar for ferdsla, skal takast vekk straks arbeidet er gjort.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1991-06-05-412/KAPITTEL_5" data-partID="k5"><h2>Kapittel V Reinhald på offentleg stad</h2><article class="legalArticle" data-lovdata-URL="LTII/forskrift/1991-06-05-412/§16" data-name="§16" data-partID="§16" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Når køyredoning blir brukt til transport av gjødsel, søppel, avfall, jord, sagflis e.l. på offentleg stad, skal han vere stelt til slik at ikkje noko fell av lasset.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1991-06-05-412/KAPITTEL_6" data-partID="k6"><h2>Kapittel VI Offentlege innretningar og område</h2><article class="legalArticle" data-lovdata-URL="LTII/forskrift/1991-06-05-412/§17" data-name="§17" data-partID="§17" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">På kyrkjegardane må ingen sykle, ake, eller drive med annan sport, leik eller spel, eller anna som ikkje sømer seg der.</article></article><article class="legalArticle" data-lovdata-URL="LTII/forskrift/1991-06-05-412/§18" data-name="§18" data-partID="§18" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Kunngjeringar, plakatar og lysingar e.l. må ikkje slåast opp på offentleg stad utan løyve frå politiet. Dette gjeld ikkje oppslag på tavler e.l. som er godkjende av kommunen til slik bruk. Oppslaget skal takast vekk når det er forelda.</article><article class="legalP" data-absoluteaddress="/kapittel/6/paragraf/2/ledd/2/" id="kapittel-6-paragraf-2-ledd-2">Ingen må rive ned, sulke til eller gjere uleseleg plakatar eller lysingar som er lovleg oppslegne.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1991-06-05-412/KAPITTEL_7" data-partID="k7"><h2>Kapittel VII Dyr</h2><article class="legalArticle" data-lovdata-URL="LTII/forskrift/1991-06-05-412/§19" data-name="§19" data-partID="§19" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">På offentleg stad må ingen late hest, storfe, sau, geit, svin eller hund gå laus utan forsvarleg tilsyn.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Fjørfe må ikkje sleppast ut på offentleg stad.</article><article class="legalP" data-absoluteaddress="/kapittel/7/paragraf/1/ledd/3/" id="kapittel-7-paragraf-1-ledd-3">Sirkusdyr eller ville dyr må ikkje førast på offentleg stad utan løyve frå politiet.</article><article class="legalP" data-absoluteaddress="/kapittel/7/paragraf/1/ledd/4/" id="kapittel-7-paragraf-1-ledd-4">På kyrkjegardane må ingen ha hunden laus.</article></article><article class="legalArticle" data-lovdata-URL="LTII/forskrift/1991-06-05-412/§20" data-name="§20" data-partID="§20" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Politiet kan fastsetje at hund som kan plage eller skade folk eller dyr på offentleg stad, skal ha munnkorg eller haldast i band.</article></article><article class="legalArticle" data-lovdata-URL="LTII/forskrift/1991-06-05-412/§21" data-name="§21" data-partID="§21" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 21</span>.</h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">På offentleg stad må ingen late tispe gå laus i løpetida.</article></article><article class="legalArticle" data-lovdata-URL="LTII/forskrift/1991-06-05-412/§22" data-name="§22" data-partID="§22" data-absoluteaddress="/kapittel/7/paragraf/4/" id="kapittel-7-paragraf-4"><h3 class="legalArticleHeader"><span class="legalArticleValue">§ 22</span>.</h3><article class="legalP" data-absoluteaddress="/kapittel/7/paragraf/4/ledd/1/" id="kapittel-7-paragraf-4-ledd-1">Politiet kan take vare på hund som gjeng laus i strid med desse vedtektene. Når den som eig eller har omsuta for hunden ikkje hentar han innan 3 dagar etter han er varsla personleg eller ved kunngjering i fylkesavisene, kan politiet selgje, gjeve bort eller avlive hunden.</article></article><article class="legalArticle" data-lovdata-URL="LTII/forskrift/1991-06-05-412/§23" data-name="§23" data-partID="§23" data-absoluteaddress="/kapittel/7/paragraf/5/" id="kapittel-7-paragraf-5"><h3 class="legalArticleHeader"><span class="legalArticleValue">§ 23</span>.</h3><article class="legalP" data-absoluteaddress="/kapittel/7/paragraf/5/ledd/1/" id="kapittel-7-paragraf-5-ledd-1">På offentleg stad skal fyrrspente hestar eller lause hestar utan serskild køyrar vere forsvarleg bundne til køyredoningen dei fylgjer, eller vere leidde i slaktaum av fyrekøyraren.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1991-06-05-412/KAPITTEL_8" data-partID="k8"><h2>Kapittel VIII Offentlege tilskipingar</h2><article class="legalArticle" data-lovdata-URL="LTII/forskrift/1991-06-05-412/§24" data-name="§24" data-partID="§24" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 24</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Utan løyve frå politiet må ingen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/8/paragraf/1/ledd/1/punkt/1/" id="kapittel-8-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/8/paragraf/1/ledd/1/punkt/1/ledd/1/" id="kapittel-8-paragraf-1-ledd-1-punkt-1-ledd-1">halde offentleg dans som næring. Dette gjeld likevel ikkje dans som haldast av, og i lokala til, den som har løyve i samsvar med § 2 og § 3 i lov av 3. juni 1983 nr. 52 (lov om overnattings- og serveringssteder).</article></article></li><li data-li-identifier="2." data-name="2."><article class="listArticle" data-absoluteaddress="/kapittel/8/paragraf/1/ledd/1/punkt/2/" id="kapittel-8-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/8/paragraf/1/ledd/1/punkt/2/ledd/1/" id="kapittel-8-paragraf-1-ledd-1-punkt-2-ledd-1">halde samkome med dans, eller anna samkome som berre eller mest er til underhaldning, når det skal vere tilgjenge for ålmenta.</article></article></li></ul></article></article><article class="legalArticle" data-lovdata-URL="LTII/forskrift/1991-06-05-412/§25" data-name="§25" data-partID="§25" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 25</span>.</h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Den som vil skipe til ei tilstelling som treng løyve etter § 24, skal i god tid føreåt sende søknad til politiet med opplysning om tid og stad for tilstellinga og om kven som er ansvarleg. Politiet kan setje dei vilkåra for løyvet som trengst for å trygge orden, ferdsla og ålmenta.</article><article class="legalP" data-absoluteaddress="/kapittel/8/paragraf/2/ledd/2/" id="kapittel-8-paragraf-2-ledd-2">Tilskipinga må ikkje haldast i tidsromet kl. 0100 – 0800 utan etter løyve frå politiet i serskilde høve.</article><article class="legalP" data-absoluteaddress="/kapittel/8/paragraf/2/ledd/3/" id="kapittel-8-paragraf-2-ledd-3">Det skal vere sett av høveleg plass til politiet ved dei tilskipingane som treng løyve.</article></article><article class="legalArticle" data-lovdata-URL="LTII/forskrift/1991-06-05-412/§26" data-name="§26" data-partID="§26" data-absoluteaddress="/kapittel/8/paragraf/3/" id="kapittel-8-paragraf-3"><h3 class="legalArticleHeader"><span class="legalArticleValue">§ 26</span>.</h3><article class="legalP" data-absoluteaddress="/kapittel/8/paragraf/3/ledd/1/" id="kapittel-8-paragraf-3-ledd-1">Folk skal føre seg sømeleg på tilskipingar. Ingen må uroe, hindre eller avbrjote ei tilskiping eller dei som har møtt fram.</article><article class="legalP" data-absoluteaddress="/kapittel/8/paragraf/3/ledd/2/" id="kapittel-8-paragraf-3-ledd-2">Personar som er synleg rusa må ikkje bli gjevne tilgjenge til nokor tilskiping.</article><article class="legalP" data-absoluteaddress="/kapittel/8/paragraf/3/ledd/3/" id="kapittel-8-paragraf-3-ledd-3">Politiet kan avbrjote ei tilskiping når det trengst av omsyn til ro, orden eller ferdsle.</article></article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1991-06-05-412/KAPITTEL_9" data-partID="k9"><h2>Kapittel IX Born</h2><article class="legalArticle" data-lovdata-URL="LTII/forskrift/1991-06-05-412/§27" data-name="§27" data-partID="§27" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 27</span>.</h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">Born under 12 år som på eige hand flakkar om på offentleg stad etter kl 2200 kan politiet føre eller vise heim.</article><article class="legalP" data-absoluteaddress="/kapittel/9/paragraf/1/ledd/2/" id="kapittel-9-paragraf-1-ledd-2">Den som har ansvaret for små born, skal så langt råd er syte for at borna har tilsyn på offentleg stad.</article><article class="legalP" data-absoluteaddress="/kapittel/9/paragraf/1/ledd/3/" id="kapittel-9-paragraf-1-ledd-3">Born under 15 år har ikkje tilgjenge til offentleg dans eller onnor tilskiping som nemnd i § 24, utan at dei er i fylgje med foreldre eller andre føresette.</article></article></section><section class="section" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1991-06-05-412/KAPITTEL_10" data-partID="k10"><h2>Kapittel  X  Ymse føresegner</h2><article class="legalArticle" data-lovdata-URL="LTII/forskrift/1991-06-05-412/§28" data-name="§28" data-partID="§28" data-absoluteaddress="/kapittel/10/paragraf/1/" id="kapittel-10-paragraf-1"><h3 class="legalArticleHeader"><span class="legalArticleValue">§ 28</span>.</h3><article class="legalP" data-absoluteaddress="/kapittel/10/paragraf/1/ledd/1/" id="kapittel-10-paragraf-1-ledd-1">Forsømer nokon ei plikt etter desse vedtektene, eller etter pålegg gjeve med heimel i vedtektene, kan politiet setje det i verk på vegne av den pliktige, eller syte for at det som er turvande blir gjort for å hindre skade eller ulempe for andre. Politiet kan likeeins hindre og stanse slikt som er i strid med vedtektene, eller rydde av vegen hindringar eller ulemper som fylgje av brot på vedtektene.</article></article><article class="legalArticle" data-lovdata-URL="LTII/forskrift/1991-06-05-412/§29" data-name="§29" data-partID="§29" data-absoluteaddress="/kapittel/10/paragraf/2/" id="kapittel-10-paragraf-2"><h3 class="legalArticleHeader"><span class="legalArticleValue">§ 29</span>.</h3><article class="legalP" data-absoluteaddress="/kapittel/10/paragraf/2/ledd/1/" id="kapittel-10-paragraf-2-ledd-1">Brot på desse vedtektene eller pålegg gjeve med heimel i vedtektene, blir straffa etter § 339, nr. 2 i straffelova, om ikkje tilhøvet gjeng inn under strengare straffebod.</article></article><article class="legalArticle" data-lovdata-URL="LTII/forskrift/1991-06-05-412/§30" data-name="§30" data-partID="§30" data-absoluteaddress="/kapittel/10/paragraf/3/" id="kapittel-10-paragraf-3"><h3 class="legalArticleHeader"><span class="legalArticleValue">§ 30</span>.</h3><article class="legalP" data-absoluteaddress="/kapittel/10/paragraf/3/ledd/1/" id="kapittel-10-paragraf-3-ledd-1">Desse vedtektene tek til å gjelde 1 månad etter dei er stadfeste av Justisdepartementet. Politivedtekter for Fyresdal herad, stadfesta ved kgl.res. av 23. januar 1920 held opp å gjelde frå same dag.</article></article></section></main></body></html>