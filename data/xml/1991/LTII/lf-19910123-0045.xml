<!DOCTYPE html><html lang="no"><head><title>Forskrift om torghandel, Årdal kommune, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:13</dd><dt class="legacyID">Datokode</dt><dd class="legacyID">FOR-1991-01-23-45</dd><dt class="dokid">DokumentID</dt><dd class="dokid">LTII/forskrift/1991-01-23-45</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1991 Nr. 1</dd><dt class="dateInForce">I kraft fra</dt><dd class="dateInForce">1991-03-18 nr. 1</dd><dt class="appliesTo">Gjelder for</dt><dd class="appliesTo">Årdal kommune, Sogn og Fjordane.</dd><dt class="dateOfPublication">Kunngjort</dt><dd class="dateOfPublication">1991-02-18</dd><dt class="titleShort">Korttittel</dt><dd class="titleShort">Forskrift om torghandel</dd><dt class="title">Tittel</dt><dd class="title">Forskrift om torghandel, Årdal kommune, Sogn og Fjordane.</dd><dt class="refid">RefID</dt><dd class="refid">forskrift/1991-01-23-45</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torghandel, Årdal kommune, Sogn og Fjordane.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTII/forskrift/1991-01-23-45" id="dokument"><h1>Forskrift om torghandel, Årdal kommune, Sogn og Fjordane.</h1><article class="legalP" data-absoluteaddress="/ledd/1/" id="ledd-1">Vedtekne av kommunestyret 6. september 1990 med godkjenning av fylkesmannen 23. januar 1991.</article><article class="legalP" data-absoluteaddress="/ledd/2/" id="ledd-2">Med heimel i lov av 6. juni 1980 nr 21 om handelsverksemd, med endringar av 3. juni 1983 § 3-2 vert følgjande føresegner gjort gjeldande for Årdal kommune:</article><article class="legalArticle" data-lovdata-URL="LTII/forskrift/1991-01-23-45/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I Årdal kommune kan handel frå offentleg stad (torghandel) berre skje i sentrum på Årdalstangen og sentrum i Øvre Årdal jfr § 2.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">På mogeleg marknadsdagar er det høve til å drive torghandel etter nærare tilvising frå dei som har ansvaret for marknaden.</article></article><article class="legalArticle" data-lovdata-URL="LTII/forskrift/1991-01-23-45/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ingen må drive torghandel i Øvre Årdal sentrum og Årdalstangen sentrum utan å ha fått tilvist plass. Sal skal kun gå føre seg på oppmerka felt for torghandel.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Rådmannen eller den han gjev fullmakt har avgjerdsrett til å tildele plass. Rådmannen har vidare ansvaret for tilsyn med torghandel.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">På mogelege marknadsdagar er det likevel den som har ansvaret for marknaden som har rett til å tilvise plass.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Sal av juletre fell utanfor hovudregelen. Sal kan skje utanfor oppmerka felt fra torget (sentrum i Øvre Årdal og på Årdalstangen), men slik at dei ikkje hindrar vanleg ferdsel og ikkje kjem i strid med politivedtektene for kommunen. Løyve vert gjeve av rådmannen eller den han gjev fullmakt.</article></article><article class="legalArticle" data-lovdata-URL="LTII/forskrift/1991-01-23-45/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Torghandel kan berre gå føre seg innanfor dei tidsråmer som til kvar tid gjeld i reglar for opningstid for utsalsstader i Årdal kommune.</article></article><article class="legalArticle" data-lovdata-URL="LTII/forskrift/1991-01-23-45/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved tildeling av torgplass skal ein prioritere dei som sel tradisjonelle torgsalprodukter (som grønsaker, bær og frukt i sin naturlege form).</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Av matvarer kan ein fritt selje fersk frukt, bær, grønsaker, poteter, egg og honning. Sal av andre matvarer er avhengig av godkjenning frå næringsmiddelkontrollen/helserådet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Dei til ei kvar tid gjeldande reglar for frambyding av næringsmidlar og hygieneføresegner ma følgjast.</article></article><article class="legalArticle" data-lovdata-URL="LTII/forskrift/1991-01-23-45/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For tildeling av torgplass kan formannskapet fastsetja eit vederlag som i så fall skal innbetalast på forskot.</article></article><article class="legalArticle" data-lovdata-URL="LTII/forskrift/1991-01-23-45/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Når torgtida går ut skal alle varer, køyretøy, bord, korger og avfall straks fjernast frå plassen.</article></article><article class="legalArticle" data-lovdata-URL="LTII/forskrift/1991-01-23-45/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Brot på desse føresegnene kan føre til at ein vert nekta torgplass.</article></article></main></body></html>