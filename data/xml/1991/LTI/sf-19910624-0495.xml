<!DOCTYPE html><html lang="no"><head><title>Forskrift om endringer i forskrift om karakterer, eksamen og vitnemål m.v. i den videregående skole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">FOR-1991-06-24-495</dd><dt class="dokid">DokumentID</dt><dd class="dokid">LTI/forskrift/1991-06-24-495</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 14</dd><dt class="dateInForce">I kraft fra</dt><dd class="dateInForce">1991-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-08-03-672</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§6</li></ul></dd><dt class="dateOfPublication">Kunngjort</dt><dd class="dateOfPublication">1991-08-26</dd><dt class="title">Tittel</dt><dd class="title">Forskrift om endringer i forskrift om karakterer, eksamen og vitnemål m.v. i den videregående skole.</dd><dt class="refid">RefID</dt><dd class="refid">forskrift/1991-06-24-495</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om karakterer, eksamen og vitnemål m.v. i den videregående skole.<ul class="tocSubUl"><li>§ 6. Fritak for vurdering i fag</li><li>§ 26. Fritak for fag</li></ul></li></ul></dd></dl></header><main class="documentBody" data-lovdata-URL="LTI/forskrift/1991-06-24-495" id="dokument"><h1>Forskrift om endringer i forskrift om karakterer, eksamen og vitnemål m.v. i den videregående skole.</h1><article class="legalP" data-absoluteaddress="/ledd/1/" id="ledd-1">Kirke-, utdannings- og forskningsdepartementet har 24. juni 1991 med hjemmel i lov 21. juni 1974 nr. 55 om videregående opplæring § 6 foretatt følgende endringer i forskrift av 3. august 1987 nr. 672:</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" data-partID="§6" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Fritak for vurdering i fag</span></span><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">Elev som deltar i undervisningen i et fag, kan på de vilkår som er angitt nedenfor etter søknad fritas for vanlig vurdering og i stedet for tallkarakter i faget få betegnelsen «Deltatt» på vitnemålet.</article><article class="legalP" data-absoluteaddress="/foreslåttparagraf/1/ledd/2/" id="foreslåttparagraf-1-ledd-2">Betegnelsen «Deltatt» gir ikke opplysninger om elevens faglige nivå, men<ul class="defaultList"><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/2/punkt/1/" id="foreslåttparagraf-1-ledd-2-punkt-1"><span class="data-originalId">-</span><article class="legalP" data-absoluteaddress="/foreslåttparagraf/1/ledd/2/punkt/1/ledd/1/" id="foreslåttparagraf-1-ledd-2-punkt-1-ledd-1">at eleven har deltatt aktivt i undervisningen</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/2/punkt/2/" id="foreslåttparagraf-1-ledd-2-punkt-2"><span class="data-originalId">-</span><article class="legalP" data-absoluteaddress="/foreslåttparagraf/1/ledd/2/punkt/2/ledd/1/" id="foreslåttparagraf-1-ledd-2-punkt-2-ledd-1">at eleven har deltatt i undervisningen gjennom hele skoleåret.</article></article></li></ul></article><article class="legalP" data-absoluteaddress="/foreslåttparagraf/1/ledd/3/" id="foreslåttparagraf-1-ledd-3">En elev som er fritatt for vurdering, skal ikke gå opp til eksamen i vedkommende fag.</article><article class="legalP" data-absoluteaddress="/foreslåttparagraf/1/ledd/4/" id="foreslåttparagraf-1-ledd-4">Fritak for vurdering kan nyttes i følgende tilfeller:<ul class="defaultList"><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/1/" id="foreslåttparagraf-1-ledd-4-punkt-1"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/1/ledd/1/" id="foreslåttparagraf-1-ledd-4-punkt-1-ledd-1">i den utstrekning dette er bestemt i de enkelte fagplaner i tilknytning til spesielle fag.</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/2/" id="foreslåttparagraf-1-ledd-4-punkt-2"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/2/ledd/1/" id="foreslåttparagraf-1-ledd-4-punkt-2-ledd-1">i en- og totimers valgfag som er av en slik art at skoleutvalget finner at vurdering ved karakterer ikke er hensiktsmessig. Når skoleutvalget har truffet avgjørelse om at betegnelsen «Deltatt» skal brukes for et en – to timers valgfag, gjelder avgjørelsen alle elever på skolen som har valgt vedkommende fag.</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/3/" id="foreslåttparagraf-1-ledd-4-punkt-3"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/3/ledd/1/" id="foreslåttparagraf-1-ledd-4-punkt-3-ledd-1">når valgfagtimer nyttes til styrking av fag</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/4/" id="foreslåttparagraf-1-ledd-4-punkt-4"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/4/ledd/1/" id="foreslåttparagraf-1-ledd-4-punkt-4-ledd-1">i norsk sidemål dersom eleven<ul class="defaultList"><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/4/ledd/1/punkt/1/" id="foreslåttparagraf-1-ledd-4-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/4/ledd/1/punkt/1/ledd/1/" id="foreslåttparagraf-1-ledd-4-punkt-4-ledd-1-punkt-1-ledd-1">ikke har gjennomgått ungdomstrinnet i norsk grunnskole</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/4/ledd/1/punkt/2/" id="foreslåttparagraf-1-ledd-4-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/4/ledd/1/punkt/2/ledd/1/" id="foreslåttparagraf-1-ledd-4-punkt-4-ledd-1-punkt-2-ledd-1">har hatt fritak for opplæring eller vurdering i sidemålet i grunnskolen</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/4/ledd/1/punkt/3/" id="foreslåttparagraf-1-ledd-4-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/4/ledd/1/punkt/3/ledd/1/" id="foreslåttparagraf-1-ledd-4-punkt-4-ledd-1-punkt-3-ledd-1">kan dokumentere spesifikke lese- og skrivevansker ved uttalelse fra faglærer/sakkyndig instans</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/4/ledd/1/punkt/4/" id="foreslåttparagraf-1-ledd-4-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/4/ledd/1/punkt/4/ledd/1/" id="foreslåttparagraf-1-ledd-4-punkt-4-ledd-1-punkt-4-ledd-1">har hatt samisk som første- eller andrespråk i grunnskolen</article></article></li></ul></article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/5/" id="foreslåttparagraf-1-ledd-4-punkt-5"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/5/ledd/1/" id="foreslåttparagraf-1-ledd-4-punkt-5-ledd-1">i kroppsøving dersom eleven kan dokumentere ved uttalelse fra lege at ordinær undervisning er til skade for eleven og eleven får eget tilpasset undervisningsopplegg som gjør at vurdering med tallkarakter ikke er mulig</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/6/" id="foreslåttparagraf-1-ledd-4-punkt-6"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/6/ledd/1/" id="foreslåttparagraf-1-ledd-4-punkt-6-ledd-1">i fag der en elev har fått individualisert opplæring.</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/1/ledd/4/punkt/7/" id="foreslåttparagraf-1-ledd-4-punkt-7"><span class="data-originalId">-</span><article class="legalP" data-absoluteaddress="/foreslåttparagraf/1/ledd/4/punkt/7/ledd/1/" id="foreslåttparagraf-1-ledd-4-punkt-7-ledd-1">i særlige tilfelle når det ikke vil være forsvarlig å nytte vanlige vurderingsformer og uten at den formelle kompetanse samtidig blir dårligere.</article></article></li></ul></article><article class="legalP" data-absoluteaddress="/foreslåttparagraf/1/ledd/5/" id="foreslåttparagraf-1-ledd-5">Rektor avgjør om vilkårene for fritak for vurdering er til stede. Rådet for videregående opplæring er klageinstans.</article><article class="legalP" data-absoluteaddress="/foreslåttparagraf/1/ledd/6/" id="foreslåttparagraf-1-ledd-6">Den som ikke får «Deltatt» kan påklage dette etter de samme regler som gjelder for standpunktkarakterer.</article></article> <article class="defaultP" margin-top="true">§ 26 skal lyde:</article><article class="futureLegalArticle" data-name="§26" data-partID="§26" data-absoluteaddress="/foreslåttparagraf/2/" id="foreslåttparagraf-2"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Fritak for fag</span></span><article class="legalP" data-absoluteaddress="/foreslåttparagraf/2/ledd/1/" id="foreslåttparagraf-2-ledd-1">En elev/privatist som har likeverdig eller mer omfattende opplæring i fag som inngår i fag- og timefordelingen i et kurs i videregående skole eller beslektede fag, kan etter søknad fritas for faget. Fritak for fagene norsk og kroppsøving kan bare skje dersom tungtveiende velferd- eller helsegrunner tilsier det. Arbeidslivserfaring, inkludert omsorgsarbeid og avtjent verneplikt, kan godskrives som valgfag med maksimum 10 uketimer over et år. Minimumskrav for godkjenning er 6 måneders heltids sammenhengende arbeidslivserfaring, omsorgsarbeid eller verneplikt som tilsvarer valgfag på 2 timer.</article><article class="legalP" data-absoluteaddress="/foreslåttparagraf/2/ledd/2/" id="foreslåttparagraf-2-ledd-2">En elev kan etter søknad fritas for faget kroppsøving når det ved uttalelse fra lege dokumenteres at undervisningen er til skade for eleven og tilpasset undervisningsopplegg ikke er mulig.</article><article class="legalP" data-absoluteaddress="/foreslåttparagraf/2/ledd/3/" id="foreslåttparagraf-2-ledd-3">Privatister er fritatt for faget kroppsøving.</article><article class="legalP" data-absoluteaddress="/foreslåttparagraf/2/ledd/4/" id="foreslåttparagraf-2-ledd-4">En privatist kan etter søknad gis fritak for norsk sidemål dersom privatisten<ul class="defaultList"><li data-li-identifier="-" data-name="-"><article class="listArticle" data-absoluteaddress="/foreslåttparagraf/2/ledd/4/punkt/1/" id="foreslåttparagraf-2-ledd-4-punkt-1"><span class="data-originalId">-</span><article class="legalP" data-absoluteaddress="/foreslåttparagraf/2/ledd/4/punkt/1/ledd/1/" id="foreslåttparagraf-2-ledd-4-punkt-1-ledd-1">ikke har gjennomgått ungdomstrinnet i norsk grunnskole</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/2/ledd/4/punkt/2/" id="foreslåttparagraf-2-ledd-4-punkt-2"><span class="data-originalId">-</span><article class="legalP" data-absoluteaddress="/foreslåttparagraf/2/ledd/4/punkt/2/ledd/1/" id="foreslåttparagraf-2-ledd-4-punkt-2-ledd-1">har hatt fritak for opplæring eller vurdering i sidemålet i grunnskolen</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/2/ledd/4/punkt/3/" id="foreslåttparagraf-2-ledd-4-punkt-3"><span class="data-originalId">-</span><article class="legalP" data-absoluteaddress="/foreslåttparagraf/2/ledd/4/punkt/3/ledd/1/" id="foreslåttparagraf-2-ledd-4-punkt-3-ledd-1">kan dokumentere spesifikke lese- og skrivevansker ved uttalelse fra sakkyndig instans</article></article></li><li data-li-identifier="-" data-name="-"><article class="listArticle" data-absoluteaddress="/foreslåttparagraf/2/ledd/4/punkt/4/" id="foreslåttparagraf-2-ledd-4-punkt-4"><span class="data-originalId">-</span><article class="legalP" data-absoluteaddress="/foreslåttparagraf/2/ledd/4/punkt/4/ledd/1/" id="foreslåttparagraf-2-ledd-4-punkt-4-ledd-1">har hatt samisk som første- eller andrespråk i grunnskolen.</article></article></li></ul></article><article class="legalP" data-absoluteaddress="/foreslåttparagraf/2/ledd/5/" id="foreslåttparagraf-2-ledd-5">Rektor avgjør om det er grunnlag for å gi fritak for fag. For privatister avgjør den instans som utsteder vitnemålet dette. Ved avgjørelse etter første ledd, må det være på det rene at fritak ikke fører til at utdanningen(e) samlet gir dårligere kompetanse.</article><article class="legalP" data-absoluteaddress="/foreslåttparagraf/2/ledd/6/" id="foreslåttparagraf-2-ledd-6">Rådet for videregående opplæring er klageinstans.</article><article class="legalP" data-absoluteaddress="/foreslåttparagraf/2/ledd/7/" id="foreslåttparagraf-2-ledd-7">Forskriften trer i kraft 1. august 1991.</article></article></main></body></html>