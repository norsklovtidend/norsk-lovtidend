<!DOCTYPE html><html lang="no"><head><title>Forskrift om endring av forskrift om valutaregulering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1991-03-06-206</dd><dt class="dokid">DokumentID</dt><dd class="dokid">LTI/forskrift/1991-03-06-206</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 7</dd><dt class="dateInForce">I kraft fra</dt><dd class="dateInForce">1991-03-06</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-06-27-595</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1950-07-14-10</li><li>forskrift/1990-06-22-589</li></ul></dd><dt class="dateOfPublication">Kunngjort</dt><dd class="dateOfPublication">1991-05-10</dd><dt class="title">Tittel</dt><dd class="title">Forskrift om endring av forskrift om valutaregulering.</dd><dt class="refid">RefID</dt><dd class="refid">forskrift/1991-03-06-206</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om valutaregulering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-03-06-206" id="dokument"><h1>Forskrift om endring av forskrift om valutaregulering.</h1><article class="legalP" data-absoluteaddress="/ledd/1/" id="ledd-1">Norges Bank har 6. mars 1991 i medhold av lov om valutaregulering av 14. juli 1950 nr. 10 og Finansdepartementets forskrift av 22. juni 1990 nr. 589 fastsatt følgende:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-03-06-206/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Norges Banks forskrift om valutaregulering av 27. juni 1990 nr. 595 gjøres følgende endringer:</article> <article class="defaultP" margin-top="true">§ 6-3 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved brudd på melde- og rapportplikten i § 6-1 kan innlending bli pålagt å foreta alle betalinger og oppgjør med utlending gjennom valutabank.</article> <article class="defaultP" margin-top="true">§ 7-5 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved brudd på melde- og rapportplikten i § 7-1 eller ved brudd på plikten til å innsende innsynserklæring i § 7-2 kan innlending bli pålagt å avvikle kontoen og foreta alle betalinger med utlending gjennom valutabank.</article> <article class="defaultP" margin-top="true">§ 17-1, siste ledd, skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Opplysninger innhentet etter valutareguleringslovens § 7, første ledd, kan av Finansdepartementet eller Norges Bank meddeles Skattedirektoratet eller Tolldirektoratet når opplysningene må antas å være av betydning for henholdsvis ligningsmyndighetene eller tollmyndighetene.</article> <article class="defaultP" margin-top="true">Ny § 17-3 (tvangsmulkt):<ul class="defaultList"><li data-li-identifier="(a)" data-name="(a)"><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">(a)</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Norges Bank kan ilegge tvangsmulkt ved oversittelse av frist til å gi opplysninger pålagt i medhold av valutaloven § 7, første ledd. Tvangsmulkt kan fastsettes på forhånd eller i forbindelse med at ny frist for å gi opplysninger blir gitt.</article></article></li><li data-li-identifier="(b)" data-name="(b)"><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">(b)</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">Tvangsmulkt kan fastsettes enten som engangsmulkt eller som løpende tvangsmulkt. Engangsmulkt kan gjentas ved fastsetting av nye frister inntil opplysningene er gitt. Ved løpende tvangsmulkt vil mulktbeløpet påløpe inntil oppgaven er gitt.</article></article></li><li data-li-identifier="(c)" data-name="(c)"><article class="listArticle" data-absoluteaddress="/kapittel/1/ledd/4/punkt/3/" id="kapittel-1-ledd-4-punkt-3"><span class="data-originalId">(c)</span><article class="legalP" data-absoluteaddress="/kapittel/1/ledd/4/punkt/3/ledd/1/" id="kapittel-1-ledd-4-punkt-3-ledd-1">Tvangsmulkten skal fastsettes under hensyn til hvor viktig det er at opplysningene blir gitt og forholdene ellers. Ved gjentatt tvangsmulkt kan mulkten settes til et høyere beløp.</article></article></li><li data-li-identifier="(d)" data-name="(d)"><article class="listArticle" data-absoluteaddress="/kapittel/1/ledd/4/punkt/4/" id="kapittel-1-ledd-4-punkt-4"><span class="data-originalId">(d)</span><article class="legalP" data-absoluteaddress="/kapittel/1/ledd/4/punkt/4/ledd/1/" id="kapittel-1-ledd-4-punkt-4-ledd-1">Ved forhåndsfastsatt tvangsmulkt forfaller engangsmulkten fra det tidspunkt oppgaveplikten er overtrådt. Ved etterhåndsfastsatt tvangsmulkt forfaller den til betaling første virkedag etter at ny frist for oppgaveplikten er utløpt. Løpende tvangsmulkt forfaller etterhvert som den påløper.</article></article></li><li data-li-identifier="(e)" data-name="(e)"><article class="listArticle" data-absoluteaddress="/kapittel/1/ledd/4/punkt/5/" id="kapittel-1-ledd-4-punkt-5"><span class="data-originalId">(e)</span><article class="legalP" data-absoluteaddress="/kapittel/1/ledd/4/punkt/5/ledd/1/" id="kapittel-1-ledd-4-punkt-5-ledd-1">Tvangsmulkten kan inndrives ved utpanting.</article></article></li><li data-li-identifier="(f)" data-name="(f)"><article class="listArticle" data-absoluteaddress="/kapittel/1/ledd/4/punkt/6/" id="kapittel-1-ledd-4-punkt-6"><span class="data-originalId">(f)</span><article class="legalP" data-absoluteaddress="/kapittel/1/ledd/4/punkt/6/ledd/1/" id="kapittel-1-ledd-4-punkt-6-ledd-1">Norges Bank kan i særlige tilfelle ettergi tvangsmulkt helt eller delvis.</article></article></li><li data-li-identifier="(g)" data-name="(g)"><article class="listArticle" data-absoluteaddress="/kapittel/1/ledd/4/punkt/7/" id="kapittel-1-ledd-4-punkt-7"><span class="data-originalId">(g)</span><article class="legalP" data-absoluteaddress="/kapittel/1/ledd/4/punkt/7/ledd/1/" id="kapittel-1-ledd-4-punkt-7-ledd-1">Vedtak om tvangsmulkt og avslag på søknad om ettergivelse av tvangsmulkt, kan påklages til Finansdepartementet.</article></article></li></ul></article> <article class="defaultP" margin-top="true">Nåværende § 17-3 og § 17-4 blir henholdsvis ny § 17-4 og § 17-5.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-03-06-206/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks.</article></section></main></body></html>