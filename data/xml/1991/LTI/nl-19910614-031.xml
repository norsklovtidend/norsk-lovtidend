<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd og i visse andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">LOV-1991-06-14-31</dd><dt class="dokid">DokumentID</dt><dd class="dokid">LTI/lov/1991-06-14-31</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="dateInForce">I kraft fra</dt><dd class="dateInForce">1991-06-14</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li><li>lov/1966-12-16-9</li><li>lov/1958-12-12-10</li><li>lov/1958-12-12-10</li><li>lov/1957-06-28-12</li><li>lov/1951-12-03-2</li><li>lov/1948-12-03-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="titleShort">Korttittel</dt><dd class="titleShort">Lov om endr. i lov av 17. juni 1966 nr. 1</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd og i visse andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.41 (1990–1991), Innst.O.nr.59 (1990–1991), Besl.O.nr.64 (1990–1991). Odels- og Lagtingsvedtak hhv. 4. og 13. juni 1991. Fremmet av Sosialdepartementet.</dd><dt class="refid">RefID</dt><dd class="refid">lov/1991-06-14-31</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd og i visse andre lover.<ul class="tocSubUl"><li>I.</li><li>II.</li><li>III.</li><li>IV.</li><li>V.</li><li>VI.</li><li>VII.</li><li>VIII.</li><li>IX.</li></ul></li></ul></dd></dl></header><main class="documentBody" data-lovdata-URL="LTI/lov/1991-06-14-31" id="dokument"><h1>Lov om endringer i lov av 17. juni 1966 nr. 12 om folketrygd og i visse andre lover.</h1><article class="defaultP" data-text-size="small">Endring i følgende andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 16. desember 1966 nr. 9 om anke til Trygderetten.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 12. desember 1958 nr. 10 om yrkesskadetrygd.</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 28. juni 1957 nr. 12 om pensjonstrygd for fiskere.</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov av 3. desember 1951 nr. 2 om pensjonstrygd for skogsarbeidere.</article></article></li><li data-li-identifier="5." data-name="5."><article class="listArticle" data-text-size="small" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Lov av 3. desember 1948 nr. 7 om pensjonstrygd for sjømenn.</article></article></li></ul></article><article class="defaultP" data-text-size="small">Følgende oppheves:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/6/" id="punkt-6"><span class="data-originalId">1.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Lov av 16. desember 1966 nr. 11 om endringer i lov av 12. desember om yrkesskadetrygd.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/7/" id="punkt-7"><span class="data-originalId">2.</span><article class="legalP" data-absoluteaddress="/punkt/7/ledd/1/" id="punkt-7-ledd-1">Lov av 15. desember 1978 nr. 88 om tillegg til lov av 12. desember 1958 om yrkesskadetrygd.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-06-14-31/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">§ 3-7 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Dersom en arbeidstaker lider av en langvarig eller kronisk sykdom som medfører risiko for særlig stort samlet sykefravær, kan han etter vedtak av trygdekontoret, bli unntatt fra bestemmelsene om at sykepengene skal dekkes av arbeidsgiveren i arbeidsgiverperioden. Det samme gjelder for arbeidstakere som har en sykdom som medfører risiko for gjentatte sykefravær i en begrenset periode. Til arbeidstaker som er unntatt etter første og annet punktum, yter trygden feriepenger av sykepenger som arbeidsgiver får refundert fra trygden. Feriepengene beregnes etter de prosentsatser som er fastsatt i § 3-5 nr. 4 og kommer i tillegg til ytelser etter bestemmelsen der.</article> <article class="defaultP" margin-top="true">§ 3-21 nr. 1 fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fødselspenger, herunder svangerskapspenger, ytes med samme beløp som sykepenger. For kvinne som mottar dagpenger som nevnt i § 4-1 bokstav a, jfr. § 3-16, skal inntektsgrunnlaget pr. uke likevel fastsettes på grunnlag av den gjennomsnittlige inntekt pr. uke i de beste 6 måneder av 10-månedersperioden som nevnt i nr. 1 første ledd. Kvinnen kan velge utbetaling med 80 pst. av full sats. Valget må i tilfelle treffes en gang for alle ved stønadsperiodens begynnelse. Redusert sats kan ikke velges for fødselspenger etter annet ledd. Fødselspenger ytes for alle dager unntatt lørdager og søndager.</article> <article class="defaultP" margin-top="true">§ 8-10 tredje ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Departementet kan ved enkeltvedtak eller forskrift fastsette at bestemmelsene i paragrafen her ikke skal anvendes for pasienter i ettervern under helsevernet for epileptikere eller under psykisk helsevern når det er inngått avtale med institusjon eller forpleiningssted om at pasienten selv skal dekke en del av oppholdsutgiftene. Det samme gjelder for mennesker med psykisk utviklingshemming som er i tiltak godkjent etter lov om sykehus. Departementet kan gi nærmere forskrifter om gjennomføringen av denne bestemmelse.</article> <article class="defaultP" margin-top="true">§ 9-2 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For trygdet som dør i riket eller norsk biland godtgjøres nødvendige utgifter til transport av båre i den utstrekning utgiftene overstiger 20 pst. av gravferdshjelpen etter § 9-1 første ledd. Dette gjelder bare ved transport innen riket og bilandene.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Bestemmelsen i første ledd gjelder tilsvarende ved transport av båre med dødfødt barn når vilkårene i § 9-1 tredje ledd er oppfylt.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Departementet kan fastsette forskrift om dekning av utgifter etter denne paragraf.</article> <article class="defaultP" margin-top="true">§ 13-1 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Folketrygden administreres sentralt av Rikstrygdeverket, regionalt av fylkeskontorene og lokalt av trygdekontorene, jfr. § 13-4.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Departementet eller den det bemyndiger fastsetter nærmere regler om folketrygdens administrative organer og deres oppgaver og kan gi forskrifter om behandlingen av sakene.</article> <article class="defaultP" margin-top="true">§ 13-2 nr. 1 tredje ledd oppheves.</article> <article class="defaultP" margin-top="true">§ 13-2 nr. 2 oppheves.</article> <article class="defaultP" margin-top="true">§ 13-3 oppheves.</article> <article class="defaultP" margin-top="true">§ 13-4 nr. 2 og 3 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">2.</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">I hvert fylke skal det være et fylkeskontor.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">3.</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">Regler om trygdekontorets og fylkeskontorets organisasjon fastsettes av Rikstrygdeverket.</article></article></li></ul></article> <article class="defaultP" margin-top="true">§ 13-7 oppheves.</article> <article class="defaultP" margin-top="true">§ 13-9 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Rikstrygdeverket skal sørge for revisjon ved de i §§ 13-4 og 13-8 nevnte organer og institusjoner m.v. og kan fastsette instruks for revisjonen.</article> <article class="defaultP" margin-top="true">§ 13-13 første ledd første og annet komma skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Medlem av styrene i Rikstrygdeverket og i Folketrygdkontoret for utenlandssaker, sakkyndig rådgiver og tjenestemann i trygdeetaten er ugild til å treffe avgjørelser etter denne lov og forskrifter og regler gitt med hjemmel i loven eller til å tilrettelegge grunnlaget for slike avgjørelser,</article> <article class="defaultP" margin-top="true">§ 14-4 oppheves.</article> <article class="defaultP" margin-top="true">§ 14-5 nr. 2 oppheves.</article> <article class="defaultP" margin-top="true">§ 14-6 annet ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Rikstrygdeverket kan helt eller delvis overlate sin avgjørelsesmyndighet til fylkeskontoret eller til trygdekontoret.</article> <article class="defaultP" margin-top="true">§ 14-7 nr. 3 første ledd første punktum skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Avgjørelser som er truffet av fylkeskontoret eller trygdekontoret vedrørende krav om ytelser etter kapitlene 2, 3 og 5, dog unntatt krav som gjelder yrkesmessig attføring etter § 5-3, kan ankes inn for Rikstrygdeverket.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-06-14-31/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 16. desember 1966 nr. 9 om anke til Trygderetten gjøres følgende endringer:</article> <article class="defaultP" margin-top="true">§ 11 nr. 2 skal lyde:</article><article class="numberedLegalP" data-numerator="2" data-absoluteaddress="/kapittel/2/nummer/1/" id="kapittel-2-nummer-1">2. Folketrygdens fylkeskontor er, med de unntak som departementet fastsetter, ankemotpart ved behandlingen av anke over vedtak etter lover som Rikstrygdeverket administrerer dersom vedtaket er truffet av fylkeskontoret selv eller av trygdekontoret og saksområdet hører inn under fylkeskontoret.<article class="legalP" data-absoluteaddress="/kapittel/2/nummer/1/ledd/1/" id="kapittel-2-nummer-1-ledd-1">Folketrygdkontoret for utenlandssaker, trygdekontorene i Bergen, Bærum, Stavanger og Trondheim er ankemotpart i saker der disse er delegert særskilt avgjørelsesmyndighet som nevnt i folketrygdloven § 14-6 annet ledd og har truffet vedtaket.</article><article class="legalP" data-absoluteaddress="/kapittel/2/nummer/1/ledd/2/" id="kapittel-2-nummer-1-ledd-2">Ellers skal Rikstrygdeverket være ankemotpart.</article><article class="legalP" data-absoluteaddress="/kapittel/2/nummer/1/ledd/3/" id="kapittel-2-nummer-1-ledd-3">Arbeidsdirektoratet anses som ankemotpart ved ankens behandling for Trygderetten også ved anke over vedtak som er truffet av underordnet forvaltningsorgan.</article></article> <article class="defaultP" margin-top="true">§ 13 første ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Den institusjon hvis vedtak det ankes over, tar vedtaket opp til ny prøving. Rikstrygdeverket og Arbeidsdirektoratet skal prøve vedtak av underordnet organ, dog ikke vedtak hvor fylkeskontoret eller trygdekontoret som nevnt i § 11 annet ledd er ankemotpart.</article> <article class="defaultP" margin-top="true">§ 23 tredje ledd annet punktum skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Dersom fylkeskontoret eller trygdekontoret var ankemotpart, skal søksmålet rettes mot Rikstrygdeverket.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1991-06-14-31/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 12. desember 1958 nr. 10 om yrkesskadetrygd gjøres følgende endringer:</article> <article class="defaultP" margin-top="true">§ 8 første ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Yrkesskadetrygdens organer lokalt er trygdekontorene og regionalt fylkeskontorene, jf. folketrygdlovens kap. 13.</article> <article class="defaultP" margin-top="true">§ 35 annet ledd skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Rikstrygdeverket kan helt eller delvis overlate sin avgjørelsesmyndighet til fylkeskontoret eller trygdekontoret.</article> <article class="defaultP" margin-top="true">§ 59 (ny) skal lyde:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">For beregning av ytelser for tiden før 1. januar 1980 skal tidligere bestemmelser om omregning og forhøyelse av pensjoner og forhøyelse av trygdet arbeidsinntekt fortsatt gjelde.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1991-06-14-31/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Lov av 16. desember 1966 nr. 11 om endringer i lov av 12. desember 1958 om yrkesskadetrygd oppheves.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1991-06-14-31/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Lov av 15. desember 1978 nr. 88 om tillegg til lov av 12. desember 1958 nr. 10 om yrkeseskadetrygd oppheves.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1991-06-14-31/KAPITTEL_6" data-partID="k6"><h2 data-text-align="center">VI.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">I lov av 28. juni 1957 nr. 12 om pensjonstrygd for fiskere gjøres følgende endring:</article> <article class="defaultP" margin-top="true">§ 22 skal lyde:</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Rikstrygdeverket er sentralstyre for pensjonstrygden. Rikstrygdeverket fører kontroll med den lokale administrasjon og med gjennomføring av loven, jfr. lov om folketrygd § 13-1 annet ledd.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/lov/1991-06-14-31/KAPITTEL_7" data-partID="k7"><h2 data-text-align="center">VII.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">I lov av 3. desember 1951 nr. 2 om pensjonstrygd for skogsarbeidere gjøres følgende endring:</article> <article class="defaultP" margin-top="true">§ 39 annet ledd skal lyde:</article><article class="legalP" data-absoluteaddress="/kapittel/7/ledd/2/" id="kapittel-7-ledd-2">Rikstrygdeverket fører kontroll med den lokale administrasjons virksomhet og med gjennomføringen av loven, jfr. folketrygdlovens § 13-1 annet ledd.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/lov/1991-06-14-31/KAPITTEL_8" data-partID="k8"><h2 data-text-align="center">VIII.</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">I lov av 3. desember 1948 nr. 7 om pensjonstrygd for sjømenn gjøres følgende endring:</article> <article class="defaultP" margin-top="true">§ 5 nr. 4 annet ledd siste punktum skal lyde:</article><article class="legalP" data-absoluteaddress="/kapittel/8/ledd/2/" id="kapittel-8-ledd-2">Ventetillegg bortfaller fra og med kalendermåneden etter den måned pensjonisten fyller 67 år.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTI/lov/1991-06-14-31/KAPITTEL_9" data-partID="k9"><h2 data-text-align="center">IX.</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Ikrafttredelse og overgangsbestemmelser.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/9/ledd/1/punkt/1/" id="kapittel-9-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/9/ledd/1/punkt/1/ledd/1/" id="kapittel-9-ledd-1-punkt-1-ledd-1">Endringen i lov av 17. juni 1966 nr. 12 om folketrygd § 3-21 nr. 1 trer i kraft straks og gis virkning for fødsler etter 31. desember 1990.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/9/ledd/1/punkt/2/" id="kapittel-9-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/9/ledd/1/punkt/2/ledd/1/" id="kapittel-9-ledd-1-punkt-2-ledd-1">Endringene i folketrygdloven § 8-10 tredje ledd og lov av 3. desember 1948 nr. 7 om pensjonstrygd for sjømenn trer i kraft straks og gis virkning fra 1. januar 1991.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/9/ledd/1/punkt/3/" id="kapittel-9-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/9/ledd/1/punkt/3/ledd/1/" id="kapittel-9-ledd-1-punkt-3-ledd-1">Endringene i lov av 12. desember 1958 nr. 10 om yrkesskadetrygd § 59 (ny), opphevelse av lov av 16. desember 1966 nr. 11 om endringer i lov av 12. desember 1958 om yrkesskadetrygd og<br />opphevelse av lov av 15. desember 1978 nr. 88 om tillegg til lov av 12. desember 1958 nr. 10 om yrkesskadetrygd trer i kraft straks.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/9/ledd/1/punkt/4/" id="kapittel-9-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/9/ledd/1/punkt/4/ledd/1/" id="kapittel-9-ledd-1-punkt-4-ledd-1">Endringene i folketrygdloven § 3-7 og 9-2 trer i kraft 1. juli 1991.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/9/ledd/1/punkt/5/" id="kapittel-9-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/9/ledd/1/punkt/5/ledd/1/" id="kapittel-9-ledd-1-punkt-5-ledd-1">Endringene i folketrygdloven §§ 13-1, 13-2, 13-3, 13-4, 13-7, 13-9, 13-13, 14-4, 14-5, 14-6 og 14-7,<br />lov av 16. desember 1966 nr. 9 om anke til Trygderetten §§ 11, 13 og 23,<br />lov av 12. desember 1958 nr. 10 om yrkeseskadetrygd §§ 8 og 35,<br />lov av 28. juni 1957 nr. 12 om pensjonstrygd for fiskere § 22 og<br />lov av 3. desember 1951 nr. 2 om pensjonstrygd for skogsarbeidere § 39 trer i kraft 1. januar 1992.</article></article></li></ul></article></section></main></body></html>