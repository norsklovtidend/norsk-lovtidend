<!DOCTYPE html><html lang="no"><head><title>Forskrift om tilskott til frøavl m.m. i gras, engbelgvekster, rotvekster og grønnsaker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1991-07-02-506</dd><dt class="dokid">DokumentID</dt><dd class="dokid">LTI/forskrift/1991-07-02-506</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 14</dd><dt class="dateInForce">I kraft fra</dt><dd class="dateInForce">1991-07-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-22-90</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-08-26</dd><dt class="title">Tittel</dt><dd class="title">Forskrift om tilskott til frøavl m.m. i gras, engbelgvekster, rotvekster og grønnsaker.</dd><dt class="refid">RefID</dt><dd class="refid">forskrift/1991-07-02-506</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til frøavl m.m. i gras, engbelgvekster, rotvekster og grønnsaker.<ul class="tocSubUl"><li>§ 1. Formål</li><li>§ 2. Generelle bestemmelser</li><li>§ 3. Innmelding og begrensing av arealer</li><li>§ 4. Tilskott</li><li>§ 5. Utbetaling</li><li>§ 6. Tilbakebetaling</li><li>§ 7. Kontroll</li><li>§ 8. Dispensasjon</li><li>§ 9. Klager</li><li>§ 10. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1991-07-02-506" id="dokument"><h1>Forskrift om tilskott til frøavl m.m. i gras, engbelgvekster, rotvekster og grønnsaker.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 2. juli 1991 med hjemmel i Jordbruksavtalens punkt 10.11, etter samråd med Norges Bondelag og Norsk Bonde- og Småbrukarlag.</article><article class="legalArticle" data-lovdata-URL="LTI/forskrift/1991-07-02-506/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskott gis for å fremme dyrking og frøforsyning av gras, belgvekster, rotvekster og grønnsaker med klimatilpassa sorter.</article></article><article class="legalArticle" data-lovdata-URL="LTI/forskrift/1991-07-02-506/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle bestemmelser</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskott gis til:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Norsk statskontrollert frøavl av godkjente norske sorter av gras, rotvekster og grønnsaker. Frøavlen må foregå på kontrakt med godkjent såvareforretning eller med Stamsædsentralen, Hellerud forsøks- og eliteavlsgard.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Statskontrollert såvare av godkjente norske sorter av gras, engbelgvekster, rotvekster og grønnsaker som overlagres fra en vekstsesong til den neste. Tilskottet utbetales etter søknad til godkjente såvareforretninger som er ansvarlig for overlagringa, eller til Stamsædsentralen, Hellerud forsøks- og eliteavlsgard.</article></article></li></ul></article></article><article class="legalArticle" data-lovdata-URL="LTI/forskrift/1991-07-02-506/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innmelding og begrensing av arealer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Såvareforretninger/Stamsædsentralen har følgende frister for innmelding til Statens tilsynsinstitusjoner i landbruket (STIL) om frøarealer som planlegges utlagt av hver sort:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Gras og belgvekster – 15. november året før utlegg.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Rotvekster og grønnsaker – 1. februar i utleggsåret.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Eventuelle forslag vedrørende endring av tilskottssatser, omfang av sanering og andre tiltak med virkning på det totale behov for tilskottsmidler legges fram samtidig med dyrkingsplanene.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Omfanget av tilskottsberettiget frødyrking skal godkjennes av STIL.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Frøavlskontrakter skal kunne sies opp når forsyningssituasjonen gjør dette nødvendig.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Det kan godkjennes inntil to års kløverfrøavl etter samme gjenlegg, og inntil tre års grasfrøavl. For engkvein kan det godkjennes inntil fem frøavlsår.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Såvareforretninger/Stamsædsentralen har følgende frister for innmelding til Statens frøkontroll om frøarealer som skal kontrolleres:</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Grasarealer som skal kontrolleres for arealtilskott – 15. august.</article><article class="legalP" data-absoluteaddress="/paragraf/3/ledd/8/" id="paragraf-3-ledd-8">Rotvekstarealer som skal kontrolleres for arealtilskott – 1. juli.</article></article><article class="legalArticle" data-lovdata-URL="LTI/forskrift/1991-07-02-506/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Satsene er fastsatt av Landbruksdepartementet etter samråd med Norges Bondelag og Norsk Bonde- og Småbrukarlag, etter en rammebevilgning gitt under Jordbruksavtalen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Landbruksdepartementet kan endre satsene i samsvar med den aktuelle prisutvikling.<ul class="defaultList"><li data-li-identifier="4.1" data-name="4.1"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">4.1</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1"><i>Pristilskott</i><table><tbody><tr><td data-text-align="left" data-vertical-align="top">Satser for pristilskott (kr. pr. kg):</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">(Stamsæd/bruksfrø)</td></tr><tr><td data-text-align="left" data-vertical-align="top">Bladfaks</td><td data-text-align="left" data-vertical-align="top"> 10,-</td></tr><tr><td data-text-align="left" data-vertical-align="top">Engrapp</td><td data-text-align="left" data-vertical-align="top"> 20,-</td></tr><tr><td data-text-align="left" data-vertical-align="top">Engkvein</td><td data-text-align="left" data-vertical-align="top"> 25,-</td></tr><tr><td data-text-align="left" data-vertical-align="top">Løk</td><td data-text-align="left" data-vertical-align="top">200,-</td></tr></tbody></table></article><article class="legalP" data-absoluteaddress="/paragraf/4/ledd/2/punkt/1/ledd/2/" id="paragraf-4-ledd-2-punkt-1-ledd-2">Pristilskottet skal bare gis for vare som kvalitetsmessig fyller kravene til statskontrollerte såvarer. Dette innebærer at utbetalingene først kan skje når varen er renset, spire- og renhetsundersøkt, og godkjent.</article></article></li><li data-li-identifier="4.2" data-name="4.2"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">4.2</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1"><i>Arealtilskott</i> <ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/1/" id="paragraf-4-ledd-2-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/1/" id="paragraf-4-ledd-2-punkt-2-ledd-1-punkt-1-ledd-1">Gras</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/2/" id="paragraf-4-ledd-2-punkt-2-ledd-1-punkt-1-ledd-2">For engrapp gis et arealtilskott pr. dekar på kr. 500,- i gjenleggsåret. For rødsvingel og bladfaks gis et arealtilskott pr. dekar på kr. 400,- i gjenleggsåret. Arealtilskott kan utbetales til gjenlegg med og uten dekkvekst.</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/3/" id="paragraf-4-ledd-2-punkt-2-ledd-1-punkt-1-ledd-3">Arealtilskott kan utbetales når gjenlegget er tilfredsstillende ved innvintring med hensyn til plantebestand og ugrasinnhold og når dyrkingsreglene er fulgt (jfr. pkt. 4 i Utfyllende bestemmelser for statskontrollert produksjon, klassifisering og omsetning av såvare til eng, beite og grøntanlegg).</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/4/" id="paragraf-4-ledd-2-punkt-2-ledd-1-punkt-1-ledd-4">Følgende faktorer er avgjørende for at et gjenlegg skal kunne betegnes som tilfredsstillende:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/1/ledd/4/punkt/1/" id="paragraf-4-ledd-2-punkt-2-ledd-1-punkt-1-ledd-4-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/4/punkt/1/ledd/1/" id="paragraf-4-ledd-2-punkt-2-ledd-1-punkt-1-ledd-4-punkt-1-ledd-1">For gjenlegg med dekkvekst må halmen være fjernet.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/1/ledd/4/punkt/2/" id="paragraf-4-ledd-2-punkt-2-ledd-1-punkt-1-ledd-4-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/4/punkt/2/ledd/1/" id="paragraf-4-ledd-2-punkt-2-ledd-1-punkt-1-ledd-4-punkt-2-ledd-1">Plantetallet pr. arealenhet kan være relativt lavt, men plantene må være jevnt fordelt.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/1/ledd/4/punkt/3/" id="paragraf-4-ledd-2-punkt-2-ledd-1-punkt-1-ledd-4-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/4/punkt/3/ledd/1/" id="paragraf-4-ledd-2-punkt-2-ledd-1-punkt-1-ledd-4-punkt-3-ledd-1">Forekomsten av vanskelig bekjempbare ugrasarter og arter som vanskelig lar seg rense fra såvaren, må ikke være større enn at dyrkeren kan holde ugraset under kontroll ved hjelp av luking eller kjemiske midler.</article></article></li></ul></article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/2/punkt/2/ledd/1/punkt/2/" id="paragraf-4-ledd-2-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/1/" id="paragraf-4-ledd-2-punkt-2-ledd-1-punkt-2-ledd-1">Rotvekster</article><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/2/" id="paragraf-4-ledd-2-punkt-2-ledd-1-punkt-2-ledd-2">For felter som tas ut etter overvintring eller ved feilslått frøavling, har avleren krav på arealtilskott etter følgende regler:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/2/ledd/2/punkt/1/" id="paragraf-4-ledd-2-punkt-2-ledd-1-punkt-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/2/punkt/1/ledd/1/" id="paragraf-4-ledd-2-punkt-2-ledd-1-punkt-2-ledd-2-punkt-1-ledd-1">Det areal som etter inspeksjon tas ut på grunn av dårlig overvintring, er berettiget til halvt arealtilskott. Dette gjelder også om dyrkeren for egen regning vil la arealet ligge til frøhøsting.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/2/ledd/2/punkt/2/" id="paragraf-4-ledd-2-punkt-2-ledd-1-punkt-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/2/punkt/2/ledd/1/" id="paragraf-4-ledd-2-punkt-2-ledd-1-punkt-2-ledd-2-punkt-2-ledd-1">Areal der dyrkingen fullføres etter kontrakter, er berettiget til fullt arealtilskott, selv om feltet ikke gis frø av akseptabel kvalitet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/2/ledd/2/punkt/3/" id="paragraf-4-ledd-2-punkt-2-ledd-1-punkt-2-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/2/punkt/3/ledd/1/" id="paragraf-4-ledd-2-punkt-2-ledd-1-punkt-2-ledd-2-punkt-3-ledd-1">Dersom avlingen av renset, godkjent frø fra et areal utbringer et mindre beløp enn det fastsatte arealtilskott utbetales differansen som tilskott.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/2/ledd/2/punkt/4/" id="paragraf-4-ledd-2-punkt-2-ledd-1-punkt-2-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/2/punkt/4/ledd/1/" id="paragraf-4-ledd-2-punkt-2-ledd-1-punkt-2-ledd-2-punkt-4-ledd-1">Areal som ikke blir godkjent ved siste inspeksjon av årsaker som dyrkeren er uten skyld i, er likedan berettiget til fullt arealtilskott.</article></article></li></ul></article><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/3/" id="paragraf-4-ledd-2-punkt-2-ledd-1-punkt-2-ledd-3">Ordinært arealtilskott er på kr 500,- pr. daa.</article></article></li></ul></article></article></li><li data-li-identifier="4.3." data-name="4.3."><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">4.3.</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">Tilskott til overlagring av frø av gras, engbelgvekster rotvekster og grønnsaker</article><article class="legalP" data-absoluteaddress="/paragraf/4/ledd/2/punkt/3/ledd/2/" id="paragraf-4-ledd-2-punkt-3-ledd-2">Tilskott gis på grunnlag av lagerbeholdning pr. 1. juli, begrenset innenfor nærmere angitte minimums- og maksimumsgrenser.</article><article class="legalP" data-absoluteaddress="/paragraf/4/ledd/2/punkt/3/ledd/3/" id="paragraf-4-ledd-2-punkt-3-ledd-3">Tilskott gis til godkjente såvareforretninger/Stamsædsentralen som pr. 1 juli har en total lagerbeholdning av frø av alle arter som omfattes av ordningen på minimum 10 tonn.</article><article class="legalP" data-absoluteaddress="/paragraf/4/ledd/2/punkt/3/ledd/4/" id="paragraf-4-ledd-2-punkt-3-ledd-4">Tilskottet beregnes og utbetales for den del av lagerbeholdningen som pr. 1. juli overstiger en minimumsgrense på 15 % av gjennomsnittlig årlig innkjøp av frø av norske sorter, frøavlet i Norge eller på kontrakt i utlandet, og/eller innkjøpt ublandet såvare levert fra andre godkjente frøforretninger og fratrukket såvare levert til andre godkjente forretninger.</article><article class="legalP" data-absoluteaddress="/paragraf/4/ledd/2/punkt/3/ledd/5/" id="paragraf-4-ledd-2-punkt-3-ledd-5">For timotei settes minimumslageret til 10 tonn.</article><article class="legalP" data-absoluteaddress="/paragraf/4/ledd/2/punkt/3/ledd/6/" id="paragraf-4-ledd-2-punkt-3-ledd-6">Kravet til minimumslager gjelder ikke Stamsædsentralen, Hellerud forsøks- og eliteavlsgard.</article><article class="legalP" data-absoluteaddress="/paragraf/4/ledd/2/punkt/3/ledd/7/" id="paragraf-4-ledd-2-punkt-3-ledd-7">Tilskott til overlagring av frø betales ikke for den del av lagerbeholdningen som pr. 1. juli overstiger følgende andel av gjennomsnittlig årlig innkjøp av frø av norske sorter:<table><tbody><tr><td data-text-align="left" data-vertical-align="top">Kløverartene –</td><td data-text-align="left" data-vertical-align="top">150 %</td></tr><tr><td data-text-align="left" data-vertical-align="top">Gras –</td><td data-text-align="left" data-vertical-align="top">100 %</td></tr><tr><td data-text-align="left" data-vertical-align="top">Rotvekster –</td><td data-text-align="left" data-vertical-align="top">100 %</td></tr><tr><td data-text-align="left" data-vertical-align="top">Grønnsaker –</td><td data-text-align="left" data-vertical-align="top">100 %</td></tr></tbody></table></article><article class="legalP" data-absoluteaddress="/paragraf/4/ledd/2/punkt/3/ledd/8/" id="paragraf-4-ledd-2-punkt-3-ledd-8">For frø som ligger på lager 1. juli gis Stamsædsentralen et lagringstilskott som dekker de faktiske kapitalkostnader etter fremlagte oppgaver for produksjon og omsetning.</article><article class="legalP" data-absoluteaddress="/paragraf/4/ledd/2/punkt/3/ledd/9/" id="paragraf-4-ledd-2-punkt-3-ledd-9">Satsene for lagringstilskott fastsettes av Landbruksdepartementet etter samråd med Norges Bondelag og Norsk Bonde- og Småbrukarlag på grunnlag av overlagret mengde og tilgjengelig bevilgning når pristilskottene og arealtilskottene er dekket. Lagringstilskott gis for følgende arter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/ledd/9/punkt/1/" id="paragraf-4-ledd-2-punkt-3-ledd-9-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/9/punkt/1/ledd/1/" id="paragraf-4-ledd-2-punkt-3-ledd-9-punkt-1-ledd-1">Timotei, engsvingel og hundegras</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/ledd/9/punkt/2/" id="paragraf-4-ledd-2-punkt-3-ledd-9-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/9/punkt/2/ledd/1/" id="paragraf-4-ledd-2-punkt-3-ledd-9-punkt-2-ledd-1">Rødsvingel</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/ledd/9/punkt/3/" id="paragraf-4-ledd-2-punkt-3-ledd-9-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/9/punkt/3/ledd/1/" id="paragraf-4-ledd-2-punkt-3-ledd-9-punkt-3-ledd-1">Rødkløver, alsikekløver, engrapp og engkvein</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/ledd/9/punkt/4/" id="paragraf-4-ledd-2-punkt-3-ledd-9-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/9/punkt/4/ledd/1/" id="paragraf-4-ledd-2-punkt-3-ledd-9-punkt-4-ledd-1">Rotvekster</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/ledd/9/punkt/5/" id="paragraf-4-ledd-2-punkt-3-ledd-9-punkt-5"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/9/punkt/5/ledd/1/" id="paragraf-4-ledd-2-punkt-3-ledd-9-punkt-5-ledd-1">Løk</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/ledd/9/punkt/6/" id="paragraf-4-ledd-2-punkt-3-ledd-9-punkt-6"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/9/punkt/6/ledd/1/" id="paragraf-4-ledd-2-punkt-3-ledd-9-punkt-6-ledd-1">Kål</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/1991-07-02-506/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskott utbetales gjennom Stamsædsentralen på Hellerud og de godkjente såvareforretninger. Søknad om tilskott skal være attestert av statsautorisert eller registrert revisor.<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a.</span><span class="miscHeadline"><i>Pristilskott</i></span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">For utbetaling av pristilskott sender forretningene/ Stamsædsentralen oppgave til Statens frøkontroll over dyrker (navn og adresse), sort, partinummer, kvantum godkjent vare og beregnet pristilskott på grunnlag av oppgjør til dyrkere.</article><article class="legalP" data-absoluteaddress="/paragraf/5/ledd/1/punkt/1/ledd/2/" id="paragraf-5-ledd-1-punkt-1-ledd-2">Statens frøkontroll kontrollerer oppgaven, attesterer for beløpet og sender den til STIL til anvisning.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b.</span><span class="miscHeadline"><i>Arealtilskott</i></span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Utbetaling av arealtilskott gjøres på grunnlag av oppgaver som er gitt til Statens frøkontroll. Statens frøkontroll foretar kontroll, fastsetter tilskottsberettiget areal og beregner tilskott. STIL anviser beløpet.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c.</span><span class="miscHeadline"><i>Lagringstilskott</i></span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Søknad om tilskott sendes STIL, postboks 3, 1430 Ås, som avgjør søknaden og anviser tilskottet for utbetaling.</article><article class="legalP" data-absoluteaddress="/paragraf/5/ledd/1/punkt/3/ledd/2/" id="paragraf-5-ledd-1-punkt-3-ledd-2">På søknaden skal være påført opplysninger om partinummer og antall kg overlagret vare av hvert enkelt parti. Det skal videre gis opplysning om kvantum innkjøpt frø fra produsent hvert år i siste 5-årsperiode, jfr. pkt. 4.3, inkludert frø kontraktavlet utenlands, samt en oppstilling over beregnet normallager for hver art. Kopi av analysebevis for hvert parti kan forlanges.</article><article class="legalP" data-absoluteaddress="/paragraf/5/ledd/1/punkt/3/ledd/3/" id="paragraf-5-ledd-1-punkt-3-ledd-3">De som søker om tilskott, er forpliktet til å gi de nødvendige opplysninger og å godta de kontrolltiltak som blir bestemt. Dette gjelder også Riksrevisjonens rett til innsyn.</article><article class="legalP" data-absoluteaddress="/paragraf/5/ledd/1/punkt/3/ledd/4/" id="paragraf-5-ledd-1-punkt-3-ledd-4">Søknadsfristen for tilskott fastsettes til 30. november det år tilskottet gjelder.</article><article class="legalP" data-absoluteaddress="/paragraf/5/ledd/1/punkt/3/ledd/5/" id="paragraf-5-ledd-1-punkt-3-ledd-5">Har et firma ikke sendt inn oppgave over innkjøp, omsetning og lagerbeholdning innen fastsatt tid, kan det tape retten til lagringstilskott.</article></article></li></ul></article></article><article class="legalArticle" data-lovdata-URL="LTI/forskrift/1991-07-02-506/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakebetaling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Er det utbetalt for mye tilskott, kan dette kreves tilbakebetalt. Tilskottet kan kreves tilbakebetalt helt eller delvis, dersom det viser seg at forutsetningene for tilskottet ikke er oppfylt .</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Når krav om tilbakebetaling er framsatt, kan det inndrives etter vanlige rettsregler, eller kravet kan motregnes i andre tilskott som tilskottsmottakeren har krav på.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Det kan kreves morarente av det beløpet som skal tilbakebetales.</article></article><article class="legalArticle" data-lovdata-URL="LTI/forskrift/1991-07-02-506/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">STIL har tilsynet med at denne forskrift overholdes.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">De som søker om tilskott, er forpliktet til å gi de nødvendige opplysninger og å godta de kontrolltiltak som blir bestemt. Dette gjelder også Riksrevisjonens rett til innsyn.</article></article><article class="legalArticle" data-lovdata-URL="LTI/forskrift/1991-07-02-506/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">STIL kan fravike bestemmelsene i denne forskrift når særlige grunner tilsier det.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Dispensasjonen må ikke gå utover formålet med tilskottsordningen eller gjeldende satser.</article></article><article class="legalArticle" data-lovdata-URL="LTI/forskrift/1991-07-02-506/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klager</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtak etter disse forskrifter kan påklages til Landbruksdepartementet etter lov av 10. februar 1967 om behandlingsmåten i forvaltningssaker (forvaltningsloven) kapittel VI. Klagefristen er tre uker fra det tidspunkt underretning om vedtaket er kommet fram.</article></article><article class="legalArticle" data-lovdata-URL="LTI/forskrift/1991-07-02-506/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskriften trer i kraft 2. juli 1991. Samtidig oppheves forskrift om tilskott til engfrøavl av 22. januar 1990 nr. 90, forskrift om tilskott til overlagring av engfrø av 22. januar 1990 nr. 89, og forskrift om tilskott til grønnsak- og rotvekstfrøavl av 23. november 1990 nr. 963.</article></article></main></body></html>