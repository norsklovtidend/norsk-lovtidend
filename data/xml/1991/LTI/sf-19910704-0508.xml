<!DOCTYPE html><html lang="no"><head><title>Forskrift om endring i forskrift for handel med opsjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1991-07-04-508</dd><dt class="dokid">DokumentID</dt><dd class="dokid">LTI/forskrift/1991-07-04-508</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 14</dd><dt class="dateInForce">I kraft fra</dt><dd class="dateInForce">1991-08-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-10-05-1443</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61</li><li>lov/1985-06-14-61/§11a</li><li>forskrift/1989-06-09-376</li><li>lov/1985-06-14-61/§1-2</li><li>forskrift/1989-10-05-1443/§4</li></ul></dd><dt class="dateOfPublication">Kunngjort</dt><dd class="dateOfPublication">1991-08-26</dd><dt class="title">Tittel</dt><dd class="title">Forskrift om endring i forskrift for handel med opsjoner.</dd><dt class="refid">RefID</dt><dd class="refid">forskrift/1991-07-04-508</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for handel med opsjoner.<ul class="tocSubUl"><li>I<ul class="tocSubUl"><li>§ 4. Sikkerhet for oppfyllelse av kontrakter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-07-04-508" id="dokument"><h1>Forskrift om endring i forskrift for handel med opsjoner.</h1><article class="legalP" data-absoluteaddress="/ledd/1/" id="ledd-1">Finans- og tolldepartementet har 4. juli 1991 med hjemmel i lov 14. juni 1985 nr. 61 om verdipapirhandel §§ 11A jf. §§ 1-5 og 18, jf. kgl.res. 9. juni 1989 og lov 14. juni 1985 om verdipapirhandel § 1-2 endret § 4 i forskrift av 5. oktober 1989 nr. 1443 for handel med opsjoner:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-07-04-508/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1991-07-04-508/§4" data-name="§4" data-partID="§4" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sikkerhet for oppfyllelse av kontrakter</span></h3><article class="numberedLegalP" data-numerator="1" data-absoluteaddress="/kapittel/1/paragraf/1/nummer/1/" id="kapittel-1-paragraf-1-nummer-1">(1) Utsteder av opsjon skal daglig stille sikkerhet for sin leveransekapasitet på minst summen av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/1/punkt/1/" id="kapittel-1-paragraf-1-nummer-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/1/punkt/1/ledd/1/" id="kapittel-1-paragraf-1-nummer-1-punkt-1-ledd-1">30 pst av markedskursen til det underliggende aktivum,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/1/punkt/2/" id="kapittel-1-paragraf-1-nummer-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/1/punkt/2/ledd/1/" id="kapittel-1-paragraf-1-nummer-1-punkt-2-ledd-1">og for kjøpsopsjon; differansen mellom markedskursen til det underliggende aktivum og den utstedte opsjons innløsningskurs,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/1/punkt/3/" id="kapittel-1-paragraf-1-nummer-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/1/punkt/3/ledd/1/" id="kapittel-1-paragraf-1-nummer-1-punkt-3-ledd-1">for salgsopsjon, for differansen mellom den utstedte opsjons innløsningskurs og markedskursen til det underliggende aktivum.</article></article></li></ul><article class="legalP" data-absoluteaddress="/kapittel/1/paragraf/1/nummer/1/ledd/1/" id="kapittel-1-paragraf-1-nummer-1-ledd-1">En eventuell negativ differanse kan trekkes fra.</article></article><article class="numberedLegalP" data-numerator="2" data-absoluteaddress="/kapittel/1/paragraf/1/nummer/2/" id="kapittel-1-paragraf-1-nummer-2">(2) Utsteder av indeksopsjon skal daglig stille sikkerhet for sin leveransekapasitet på minst summen av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/2/punkt/1/" id="kapittel-1-paragraf-1-nummer-2-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/2/punkt/1/ledd/1/" id="kapittel-1-paragraf-1-nummer-2-punkt-1-ledd-1">20 prosent av verdien av indeksen som opsjonen utstedt på, og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/2/punkt/2/" id="kapittel-1-paragraf-1-nummer-2-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/2/punkt/2/ledd/1/" id="kapittel-1-paragraf-1-nummer-2-punkt-2-ledd-1">for kjøpsopsjon, differansen mellom verdien av indeksen som opsjonen er utstedt på og den utstedte opsjons innløsningskurs,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/2/punkt/3/" id="kapittel-1-paragraf-1-nummer-2-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/2/punkt/3/ledd/1/" id="kapittel-1-paragraf-1-nummer-2-punkt-3-ledd-1">og for salgsopsjon, for differansen mellom den utstedte opsjons innløsningskurs og verdien av indeksen som opsjonen er utstedt på.</article></article></li></ul><article class="legalP" data-absoluteaddress="/kapittel/1/paragraf/1/nummer/2/ledd/1/" id="kapittel-1-paragraf-1-nummer-2-ledd-1">En eventuell negativ differanse kan trekkes fra.</article></article><article class="numberedLegalP" data-numerator="3" data-absoluteaddress="/kapittel/1/paragraf/1/nummer/3/" id="kapittel-1-paragraf-1-nummer-3">(3) Sikkerheten under (1) og (2) skal uansett utgjøre henholdsvis minst 7 prosent av markedskursen til det underliggende aktivum eller, for indeksopsjoner, av verdien av indeksen som opsjonen er utstedt på.</article><article class="numberedLegalP" data-numerator="4" data-absoluteaddress="/kapittel/1/paragraf/1/nummer/4/" id="kapittel-1-paragraf-1-nummer-4">(4)</article><article class="numberedLegalP" data-numerator="a" data-absoluteaddress="/kapittel/1/paragraf/1/nummer/5/" id="kapittel-1-paragraf-1-nummer-5">a) Ved utstedelse av kjøpsopsjon kan sikkerhet som alternativ til (1) og (2) stilles ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/5/punkt/1/" id="kapittel-1-paragraf-1-nummer-5-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/5/punkt/1/ledd/1/" id="kapittel-1-paragraf-1-nummer-5-punkt-1-ledd-1">i) registrere panterett eller annen båndleggelse som heftelse på de aksjer eller obligasjoner opsjonen er knyttet til,<ul class="defaultList"><li><article class="listArticle" data-absoluteaddress="/kapittel/1/paragraf/1/nummer/5/punkt/1/ledd/1/punkt/1/" id="kapittel-1-paragraf-1-nummer-5-punkt-1-ledd-1-punkt-1"><article class="legalP" data-absoluteaddress="/kapittel/1/paragraf/1/nummer/5/punkt/1/ledd/1/punkt/1/ledd/1/" id="kapittel-1-paragraf-1-nummer-5-punkt-1-ledd-1-punkt-1-ledd-1">eller</article></article></li></ul></article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/5/punkt/2/" id="kapittel-1-paragraf-1-nummer-5-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/5/punkt/2/ledd/1/" id="kapittel-1-paragraf-1-nummer-5-punkt-2-ledd-1">ii) å foreta tilsvarende båndleggelse av motopsjon med samme eller senere bortfallstidspunkt enn den utstedte opsjon og å stille sikkerhet for minst den positive differansen mellom innløsningskursen til motopsjonen og den utstedte opsjon. Med motopsjon menes her en innehatt kjøpsopsjon i samme opsjonsklasse.</article></article></li></ul></article><article class="numberedLegalP" data-numerator="b" data-absoluteaddress="/kapittel/1/paragraf/1/nummer/6/" id="kapittel-1-paragraf-1-nummer-6">b) Ved utstedelse av salgsopsjon kan sikkerhet som alternativ til (1) og (2) stilles ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/6/punkt/1/" id="kapittel-1-paragraf-1-nummer-6-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/6/punkt/1/ledd/1/" id="kapittel-1-paragraf-1-nummer-6-punkt-1-ledd-1">i) å foreta tilsvarende båndleggelse av motopsjon med samme eller senere bortfallstidspunkt enn den utstedte opsjon, og å stille sikkerhet for minst den positive differansen mellom innløsningskursen til den utstedte opsjon og motopsjonen. Med motopsjon menes her en innehatt salgsopsjon i samme opsjonsklasse.</article></article></li></ul></article><article class="numberedLegalP" data-numerator="5" data-absoluteaddress="/kapittel/1/paragraf/1/nummer/7/" id="kapittel-1-paragraf-1-nummer-7">(5). Når det er utstedt kjøps- og salgsopsjoner med samme bortfallstidspunkt knyttet til samme underliggende aktivum registrert på samme konto i VPS, skal bare den opsjon som krever høyest sikkerhet inngå i summeringen av det totale sikkerhetskrav.<article class="legalP" data-absoluteaddress="/kapittel/1/paragraf/1/nummer/7/ledd/1/" id="kapittel-1-paragraf-1-nummer-7-ledd-1">– Dersom innløsningskursen til salgsopsjonen er høyere enn kjøpsopsjonens, og markedskursen til det underliggende aktivum/verdien av indeksen ligger i intervallet mellom innløsningskursen til salgs- og kjøpsopsjonen, skal, for den opsjon som krever lavest sikkerhet, differansen mellom markedskursen til det underliggende aktivum/verdien av indeksen og innløsningskursen på opsjonen i tillegg stilles som sikkerhet.</article></article><article class="numberedLegalP" data-numerator="6" data-absoluteaddress="/kapittel/1/paragraf/1/nummer/8/" id="kapittel-1-paragraf-1-nummer-8">(6). Sikkerhet etter 1) og 2), eller den del av kravet til sikkerhet som etter 4) og 5) ikke er oppfylt, skal oppfylles ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/8/punkt/1/" id="kapittel-1-paragraf-1-nummer-8-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/8/punkt/1/ledd/1/" id="kapittel-1-paragraf-1-nummer-8-punkt-1-ledd-1">a) kontantinnbetaling på pantsatt eller annen båndlagt konto i norsk bank<ul class="defaultList"><li><article class="listArticle" data-absoluteaddress="/kapittel/1/paragraf/1/nummer/8/punkt/1/ledd/1/punkt/1/" id="kapittel-1-paragraf-1-nummer-8-punkt-1-ledd-1-punkt-1"><article class="legalP" data-absoluteaddress="/kapittel/1/paragraf/1/nummer/8/punkt/1/ledd/1/punkt/1/ledd/1/" id="kapittel-1-paragraf-1-nummer-8-punkt-1-ledd-1-punkt-1-ledd-1">eller</article></article></li></ul></article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/nummer/8/punkt/2/" id="kapittel-1-paragraf-1-nummer-8-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/nummer/8/punkt/2/ledd/1/" id="kapittel-1-paragraf-1-nummer-8-punkt-2-ledd-1">b) pantsettelse eller annen båndleggelse, registrert på vedkommendes opsjonskonto i VPS, av statsobligasjoner eller statsgaranterte obligasjoner.</article></article></li></ul></article><article class="numberedLegalP" data-numerator="7" data-absoluteaddress="/kapittel/1/paragraf/1/nummer/9/" id="kapittel-1-paragraf-1-nummer-9">(7). Oslo Børs avgjør hva som skal regnes som markedskurs etter denne bestemmelse.</article><article class="numberedLegalP" data-numerator="8" data-absoluteaddress="/kapittel/1/paragraf/1/nummer/10/" id="kapittel-1-paragraf-1-nummer-10">(8). Denne bestemmelse er ikke til hinder for at opsjonssentralen kan stille krav om ytterligere sikkerhet.</article><article class="numberedLegalP" data-numerator="9" data-absoluteaddress="/kapittel/1/paragraf/1/nummer/11/" id="kapittel-1-paragraf-1-nummer-11">(9). Sikkerheten stilles overfor opsjonssentralen dersom ikke annet er angitt i standardvilkårene. Renter på beløp som stilles som sikkerhet skal tilfalle sikkerhetsstilleren.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-07-04-508/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft fra 5. august 1991.</article></section></main></body></html>