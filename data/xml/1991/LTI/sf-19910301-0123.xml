<!DOCTYPE html><html lang="no"><head><title>Forskrift om endring i forskrift til lov om petroleumsvirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1991-03-01-123</dd><dt class="dokid">DokumentID</dt><dd class="dokid">LTI/forskrift/1991-03-01-123</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 4</dd><dt class="dateInForce">I kraft fra</dt><dd class="dateInForce">1991-03-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-03-22</dd><dt class="title">Tittel</dt><dd class="title">Forskrift om endring i forskrift til lov om petroleumsvirksomhet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 1. mars 1991. Fremmet av Olje- og energidepartementet.</dd><dt class="refid">RefID</dt><dd class="refid">forskrift/1991-03-01-123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om petroleumsvirksomhet.</li></ul></dd></dl></header><main class="documentBody" data-lovdata-URL="LTI/forskrift/1991-03-01-123" id="dokument"><h1>Forskrift om endring i forskrift til lov om petroleumsvirksomhet.</h1><article class="legalP" data-absoluteaddress="/ledd/1/" id="ledd-1">I forskrift av 14. juni 1985 nr. 1158 til lov om petroleumsvirksomhet skal § 44 lyde:</article> <article class="defaultP" margin-top="true"><strong>§ 44</strong>. <i>Saksbehandling og taushetsplikt</i></article><article class="legalP" data-absoluteaddress="/ledd/2/" id="ledd-2">I henhold til lov av 10. februar 1967 om behandlingsmåten i forvaltningssaker (forvaltningsloven) § 19 siste ledd bestemmes at forvaltningsloven § 18 første ledd, jfr. § 33 første ledd, om en parts rett til å gjøre seg kjent med sakens dokumenter ikke kommer til anvendelse ved søknad om utvinningstillatelse.</article><article class="legalP" data-absoluteaddress="/ledd/3/" id="ledd-3">Opplysninger av enhver art som meddeles myndighetene i forbindelse med søknad om utvinningstillatelse, skal være underlagt taushetsplikt inntil utvinningstillatelsene til de aktuelle områder er tildelt. Deretter skal opplysningene være underlagt taushetsplikt i den utstrekning dette følger av forvaltningsloven i et tidsrom av 20 år.</article><article class="legalP" data-absoluteaddress="/ledd/4/" id="ledd-4">Enhver som utfører tjeneste eller arbeid for et forvaltningsorgan, plikter å hindre at uvedkommende får adgang til eller kjennskap til det han i forbindelse med tjenesten eller arbeidet får vite om geologiske, reservoartekniske og produksjonstekniske forhold i rapporter eller annet materiale som tilstilles offentlige myndigheter. For data som er felles eie for rettighetshaverne i en utvinningstillatelse gjelder denne plikt i 2 år regnet fra det tidspunkt informasjonene ble tilgjengelige for rettighetshaver eller inntil utvinningstillatelsen tilbakeleveres/oppgis. For ikke-markedstilgjengelige data fra åpne og/eller lisensbelagte områder gjelder plikten i 5 år regnet fra samme tidspunkt, og i 10 år for data som ikke eies av rettighetshaverne i en utvinningstillatelse. Opplysninger om hvorvidt data samlet inn ved en undersøkelse skal være markedstilgjengelige eller ikke, gis ved melding om innsamling av data i henhold til undersøkelses- eller utvinningstillatelsen etter denne forskrifts § 6. Taushetsplikten gjelder uten avkortning for tolkede data, med mindre Oljedirektoratet gjør unntak fra denne bestemmelse etter søknad. Departementet kan forlenge fristene nevnt i dette ledd.</article><article class="legalP" data-absoluteaddress="/ledd/5/" id="ledd-5">For øvrig kommer bestemmelsene om taushetsplikt i forvaltningsloven § 13 – § 13 f til anvendelse for forvaltningsorganer som mottar eller behandler opplysninger eller materiale om virksomheten i henhold til loven, dog slik at taushetsplikt bortfaller etter 20 år.</article><article class="legalP" data-absoluteaddress="/ledd/6/" id="ledd-6">Bestemmelsene i denne paragraf skal ikke være til hinder for at departementet gir generelle uttalelser om virksomheten og om mulighetene for å finne petroleumsforekomster.</article><article class="legalP" data-absoluteaddress="/ledd/7/" id="ledd-7">Endringen trer i kraft straks.</article></main></body></html>