<!DOCTYPE html><html lang="no"><head><title>Forskrift om telling av rein.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">FOR-1991-09-04-606</dd><dt class="dokid">DokumentID</dt><dd class="dokid">LTI/forskrift/1991-09-04-606</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 17</dd><dt class="dateInForce">I kraft fra</dt><dd class="dateInForce">1991-09-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-49/§19</li></ul></dd><dt class="dateOfPublication">Kunngjort</dt><dd class="dateOfPublication">1991-10-03</dd><dt class="title">Tittel</dt><dd class="title">Forskrift om telling av rein.</dd><dt class="refid">RefID</dt><dd class="refid">forskrift/1991-09-04-606</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om telling av rein.<ul class="tocSubUl"><li>§ 1. Formål.</li><li>§ 2. Melding om reintall.</li><li>§ 3. Kontroll av reintall.</li><li>§ 4. Sanksjoner.</li><li>§ 5. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-09-04-606" id="dokument"><h1>Forskrift om telling av rein.</h1><article class="legalP" data-absoluteaddress="/ledd/1/" id="ledd-1">Fastsatt av Reindriftsstyret 4. september 1991 i medhold av lov om reindrift av 9. juni 1978 nr. 49, § 19, jfr. Landbruksdepartementets delegeringsvedtak av 24. oktober 1979.</article><article class="legalArticle" data-lovdata-URL="LTI/forskrift/1991-09-04-606/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften skal sikre at det årlig foreligger kontrollerte oppgaver over antall rein innen hvert reinbeitedistrikt/tamreinlag. Kunnskap om reinflokken er grunnlaget for en velordnet reindrift. Tilpasset reintall er dessuten en del av grunnlaget i vurderingen av beitenes utnyttelse, og øvrige tiltak for å nå reindriftspolitiske mål.</article></article><article class="legalArticle" data-lovdata-URL="LTI/forskrift/1991-09-04-606/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Melding om reintall.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Distriktsstyret i reinbeitedistrikter og styret i tamreinlag skal hvert år sende fortegnelse over distriktets reineiere og antall rein til Områdestyret. Styrets melding er samtidig en attestasjon på riktig reintall.</article></article><article class="legalArticle" data-lovdata-URL="LTI/forskrift/1991-09-04-606/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kontroll av reintall.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Reineier plikter å føre kontroll med sitt reintall (jfr. § 2 foran). Reineier plikter også å legge forholdene til rette for kontroll av reintall utført av distriktstyret/styre for tamreinlag/Reindriftssjefen og selv delta ved slik kontroll.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Distriktstyret, eller styret i tamreinlag, skal årlig gjennomføre kontroll av reintallet ved telling av de driftsenheter som ikke omfattes av den telling reindriftssjefen gjennomfører. Ved telling skal minst to fra styret være til stede, eller i særlige tilfeller to personer utpekt av styret. Det skal avgis skriftlig rapport til styret. Kostnader til kontroll dekkes av distriktet/tamreinlaget.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Reindriftssjefen skal gjennomføre offentlig kontrollert telling av rein i distrikter og tamreinlag slik at hvert distrikt/tamreinlag blir kontrollert minst en gang hvert fjerde år. Ved slik telling plikter distriktstyre/styret for tamreinlag å delta med minst to representanter. Kostnadene dekkes over Reindriftsavtalen.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Kontroll av reintall skal gjennomføres uten vesentlig ulempe for driften eller reineierne. Tellingen gjennomføres på den måte som er mest hensiktsmessig for et mest mulig riktig reintall, herunder bruk av fly/helikopter og fototeknikker.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Ved telling fra fly/helikopter skal reinbeitedistriktet/tamreinlaget, fortrinnsvis ved leder, varsles før kontrollen gjennomføres. Kontroll av rein i gjerdeanlegg kan skje uten forutgående varsel.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Kontroll av reintall skal skje i perioden 1. januar – 1. mai.</article></article><article class="legalArticle" data-lovdata-URL="LTI/forskrift/1991-09-04-606/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sanksjoner.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom reineier, reinbeitedistrikt eller tamreinlag ikke vil medvirke til kontroll av reintall, vil slik unnlatelse bli anmeldt påtalemyndighet og medføre straffeansvar.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom kontroll av reintall viser et høyere reintall enn fastsatt, for enkelt eier, driftsgruppe eller distrikt/tamreinlag, kan tilskudd over Reindriftsavtalen til driftsenhet/distrikt/tamreinlag reduseres eller bortfalle. Vedtak om reduksjon eller bortfall av tilskudd fattes av Reindriftssjefen.</article></article><article class="legalArticle" data-lovdata-URL="LTI/forskrift/1991-09-04-606/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks.</article></article></main></body></html>