<!DOCTYPE html><html lang="no"><head><title>Forskrift om adgang til å delta i fisket etter torsk med konvensjonelle redskap nord for 62° 2' N.br. i 1992.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:52</dd><dt class="legacyID">Datokode</dt><dd class="legacyID">FOR-1991-11-29-760</dd><dt class="dokid">DokumentID</dt><dd class="dokid">LTI/forskrift/1991-11-29-760</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 22</dd><dt class="dateInForce">I kraft fra</dt><dd class="dateInForce">1991-11-29</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-12-13</dd><dt class="title">Tittel</dt><dd class="title">Forskrift om adgang til å delta i fisket etter torsk med konvensjonelle redskap nord for 62° 2' N.br. i 1992.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 29. november 1991. Fremmet av Fiskeridepartementet.</dd><dt class="refid">RefID</dt><dd class="refid">forskrift/1991-11-29-760</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i fisket etter torsk med konvensjonelle redskap nord for 62° 2' N.br. i 1992.<ul class="tocSubUl"><li>§ 1. Vilkår for deltakelse.</li><li>§ 2. Fartøykvoten.</li><li>§ 3. Fartøy med driftsalternativ.</li><li>§ 4. Andre fartøy.</li><li>§ 5. Salg av fartøy.</li><li>§ 6. Utskifting av fartøy.</li><li>§ 7. Overføring av fartøykvote til leid fartøy.</li><li>§ 8. Rekruttering.</li><li>§ 9. Bemyndigelse.</li><li>§ 10. Straffebestemmelse.</li><li>§ 11. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-11-29-760" id="dokument"><h1>Forskrift om adgang til å delta i fisket etter torsk med konvensjonelle redskap nord for 62° 2' N.br. i 1992.</h1><article class="legalP" data-absoluteaddress="/ledd/1/" id="ledd-1">I medhold av lov 16. juni 1972 nr. 57 om deltakelsen i fiske §§ 6 og 8 og lov av 3. juni 1983 nr. 40 om saltvannsfiske m.v. § 5 er det ved kgl.res. av 29. november 1991 fastsatt følgende forskrift om adgang til å delta i fisket etter torsk med konvensjonelle redskap nord for 62° 2' N.br. i 1992.</article><article class="legalArticle" data-lovdata-URL="LTI/forskrift/1991-11-29-760/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for deltakelse.</span></h2><ul class="defaultList"><li data-li-identifier="Nr." data-name="Nr."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">Nr.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">1. Fartøy over 9,0 meter lengste lengde.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/1/ledd/1/punkt/1/" id="paragraf-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/1/ledd/1/punkt/1/ledd/1/" id="paragraf-1-punkt-1-ledd-1-punkt-1-ledd-1">Fartøyet må være registrert i merkeregisteret.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/1/ledd/1/punkt/2/" id="paragraf-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/1/ledd/1/punkt/2/ledd/1/" id="paragraf-1-punkt-1-ledd-1-punkt-2-ledd-1">Eier av fartøyet må være ført på blad B i fiskermanntallet.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/punkt/1/ledd/1/punkt/3/" id="paragraf-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/punkt/1/ledd/1/punkt/3/ledd/1/" id="paragraf-1-punkt-1-ledd-1-punkt-3-ledd-1">Fartøyet må i 1991 ha vært med i fartøykvoteordningen og deltatt i torskefisket i 1990 eller 1991.</article></article></li></ul></article></article></li><li data-li-identifier="Nr." data-name="Nr."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">Nr.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">2. Fartøy under 9,0 meter lengste lengde.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/2/ledd/1/punkt/1/" id="paragraf-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/2/ledd/1/punkt/1/ledd/1/" id="paragraf-1-punkt-2-ledd-1-punkt-1-ledd-1">Fartøyet må være registrert i merkeregisteret.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/2/ledd/1/punkt/2/" id="paragraf-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/2/ledd/1/punkt/2/ledd/1/" id="paragraf-1-punkt-2-ledd-1-punkt-2-ledd-1">Eier av fartøyet må være ført på blad B i fiskermanntallet.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/punkt/2/ledd/1/punkt/3/" id="paragraf-1-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/punkt/2/ledd/1/punkt/3/ledd/1/" id="paragraf-1-punkt-2-ledd-1-punkt-3-ledd-1">Fartøyet må under nåværende eier ha vært med i fartøykvoteordningen i 1990 og deltatt i torskefisket i 1990 eller 1991.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/punkt/2/ledd/1/punkt/4/" id="paragraf-1-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/1/punkt/2/ledd/1/punkt/4/ledd/1/" id="paragraf-1-punkt-2-ledd-1-punkt-4-ledd-1">Eier av fartøy som hadde fartøykvote i 1990, men som har solgt dette i 1991, kan etter søknad til Fiskeridirektøren tildeles kvote til sitt nåværende fartøy etter reglene om utskifting i § 6.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1991-11-29-760/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fartøykvoten.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridepartementet fastsetter ved forskrift fartøykvoten for fartøy som fyller vilkårene i § 1.</article></article><article class="legalArticle" data-lovdata-URL="LTI/forskrift/1991-11-29-760/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fartøy med driftsalternativ.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridepartementet kan ved forskrift begrense kvoten til fartøy eller utelukke fartøy som har driftsalternativ i andre fiskerier.</article></article><article class="legalArticle" data-lovdata-URL="LTI/forskrift/1991-11-29-760/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Andre fartøy.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy som ikke oppfyller vilkårene under § 1 vil kunne delta i en maksimalkvoteordning innenfor en nærmere avsatt gruppekvote.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Eiere av fartøy som nevnt i første ledd må være innført i fiskermanntallet før 29. november 1991.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fartøy som skal delta må være innført i merkeregisteret før 1. januar 1991 og være egnet og utrustet for torskefiske.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Fiskeridirektøren kan i særlige tilfeller dispensere fra vilkåret i tredje ledd for fartøy som er innført i merkeregisteret i tidsrommet 1. januar 1991 – 29. november 1991 .</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Fartøy med ringnottillatelse etter forskrift av 2. mars 1979 om adgangen til å delta i fisket med ringnot, har ikke anledning til å delta etter denne bestemmelsen.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">Fiskeridepartementet fastsetter ved forskrift nærmere regler for maksimalkvoteordningen etter denne paragraf.</article></article><article class="legalArticle" data-lovdata-URL="LTI/forskrift/1991-11-29-760/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Salg av fartøy.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved salg av fartøy som er med i fartøykvoteordningen tildeles ikke fartøykvote til ny eier.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Ved salg av fartøy innenfor samme fylke kan Fiskeridirektøren likevel tildele kvote til ny eier. Slikt salg medfører at selgers kvote bortfaller.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Fiskeridepartementet kan fastsette nærmere vilkår for at ny eier kan tildeles kvote for det kjøpte fartøy.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Søknad om fartøykvote fra den nye eier etter denne bestemmelsen skal fremmes gjennom fiskerirettlederen på skjema fastsatt av Fiskeridirektøren.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Fiskeridirektoratet kan i særlige tilfeller dispensere fra bestemmelsen i annet ledd.</article></article><article class="legalArticle" data-lovdata-URL="LTI/forskrift/1991-11-29-760/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utskifting av fartøy.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved utskifting av fartøy med fartøykvote kan Fiskeridirektøren tildele eier kvote til erstatningsfartøyet. Utskiftingsfartøyet kan ikke tildeles ny fartøykvote.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Utskifting til større fartøy medfører ikke økt kvote.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Ved skifte til mindre fartøy skal kvoten utregnes etter erstatningsfartøyets lengde.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Søknad om tildeling av fartøykvote etter denne bestemmelsen skal fremmes gjennom fiskerirettleder på skjema fastsatt av Fiskeridirektøren.</article></article><article class="legalArticle" data-lovdata-URL="LTI/forskrift/1991-11-29-760/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overføring av fartøykvote til leid fartøy.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fartøykvote som er tildelt det enkelte fartøy kan med unntak av de tilfeller som fremgår av § 6 i denne forskrift ikke overføres til annet fartøy, men må fiskes og leveres av fartøy som er tildelt kvoten.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fiskeridirektøren kan ved forlis og havari som antas å ville medføre at fartøyet ikke vil kunne ta sin tildelte fartøykvote, dispensere fra forbudet i første ledd.</article></article><article class="legalArticle" data-lovdata-URL="LTI/forskrift/1991-11-29-760/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rekruttering.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridepartementet kan ved forskrift gi nærmere bestemmelser om tildeling av tillatelse til å delta i fartøykvoteordningen i 1992 til eiere av fartøy som ikke oppfyller vilkårene i § 1.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Slik tillatelse kan gis til fartøyeiere som har behov for styrking av eksisterende fartøys driftsgrunnlag og til yngre eiere av fartøy som er over 8,0 meter lengste lengde og som er innført i merkeregisteret før 29. november 1991.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">I særlige tilfeller kan Fiskeridirektøren gi dispensasjon til yngre eiere av fartøy som er innført i merkeregisteret etter 29. november 1991.</article></article><article class="legalArticle" data-lovdata-URL="LTI/forskrift/1991-11-29-760/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bemyndigelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridepartementet kan oppheve eller endre denne forskrift.</article></article><article class="legalArticle" data-lovdata-URL="LTI/forskrift/1991-11-29-760/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straffebestemmelse.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Den som forsettlig eller uaktsomt overtrer bestemmelsene i denne forskrift eller medvirker hertil, straffes i henhold til § 11 i lov av 16. juni 1972 nr. 57 om regulering av deltakelsen i fisket og § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1991-11-29-760/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks.</article></article></main></body></html>