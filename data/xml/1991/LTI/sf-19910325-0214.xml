<!DOCTYPE html><html lang="no"><head><title>Forskrift om anvendelse av kapitaldekningsregler på konsolidert basis mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1991-03-25-214</dd><dt class="dokid">DokumentID</dt><dd class="dokid">LTI/forskrift/1991-03-25-214</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 7</dd><dt class="dateInForce">I kraft fra</dt><dd class="dateInForce">1991-03-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2-9</li><li>lov/1988-06-10-40/§2-16</li></ul></dd><dt class="dateOfPublication">Kunngjort</dt><dd class="dateOfPublication">1991-05-10</dd><dt class="title">Tittel</dt><dd class="title">Forskrift om anvendelse av kapitaldekningsregler på konsolidert basis mv.</dd><dt class="refid">RefID</dt><dd class="refid">forskrift/1991-03-25-214</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om anvendelse av kapitaldekningsregler på konsolidert basis mv.<ul class="tocSubUl"><li>§ 1. Virkeområde</li><li>§ 2. Minstekrav til kapitaldekning på konsolidert basis</li><li>§ 3. Konsolideringsplikt</li><li>§ 4. Konsolideringsprinsipper</li><li>§ 5. Ikrafttreden mv.</li><li>§ 6. Overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1991-03-25-214" id="dokument"><h1>Forskrift om anvendelse av kapitaldekningsregler på konsolidert basis mv.</h1><article class="legalP" data-absoluteaddress="/ledd/1/" id="ledd-1">Fastsatt av Finansdepartementet 25. mars 1991 med hjemmel i lov 10. juni 1988 nr. 40 om finansieringsvirksomhet og finansinstitusjoner § 2-9, jf. § 2-16.</article><article class="legalArticle" data-lovdata-URL="LTI/forskrift/1991-03-25-214/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder forretningsbanker, sparebanker, finansieringsforetak, forsikringsselskaper og andre selskaper eller institusjoner som anses som finansinstitusjoner etter lov av 10. juni 1988 nr. 40 om finansieringsvirksomhet og finansinstitusjoner.</article></article><article class="legalArticle" data-lovdata-URL="LTI/forskrift/1991-03-25-214/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav til kapitaldekning på konsolidert basis</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En finansinstitusjon skal ved anvendelsen av reglene i forskrift av 22. oktober 1990 nr. 875 om minstekrav til kapitaldekning i finansinstitusjoner foreta konsolidering etter reglene i forskriften her og oppfylle minstekravet til kapitaldekning på konsolidert basis.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved konsolideringen skal kapitalkravet for morselskapet, herunder morselskap i underkonsern, legges til grunn med mindre annet er fastsatt i konsesjonsvilkår.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Reglene i paragrafen her gjelder ikke låneformidlingsforetak.</article></article><article class="legalArticle" data-lovdata-URL="LTI/forskrift/1991-03-25-214/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Konsolideringsplikt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">En finansinstitusjon skal foreta konsolidering etter forskriften her når den direkte eller indirekte har en eierandel som representerer 20 pst. eller mer av aksjekapitalen eller stemmene i<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">en annen norsk eller utenlandsk finansinstitusjon,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">et norsk eller utenlandsk fondsmeglerforetak, gård eller eiendomsselskap, investeringsselskap eller annet selskap med betydelige finansielle aktiva.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Plikten til å foreta konsolidering gjelder også for finansinstitusjon som er morselskap i underkonsern, samt for samarbeidende gjensidige forsikringsselskaper og tilsvarende grupperinger som ikke er hierarkisk oppbygget på eiersiden.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kredittilsynet avgjør i tvilstilfelle om konsolideringsplikt foreligger etter paragrafen her.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Kredittilsynet kan etter særskilt søknad bestemme at konsolidering skal foretas ved eierandeler ned til 10 pst. når eierdeltakelsen er å anse som en videreføring av finansinstitusjonens egen virksomhet.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Kredittilsynet kan også bestemme at en finansinstitusjon helt eller delvis skal være unntatt fra konsolideringsplikten etter paragrafen her for så vidt minstekravet til kapitaldekning på konsolidert basis ikke vil avvike vesentlig fra minstekravet til kapitaldekning for institusjonen selv.</article></article><article class="legalArticle" data-lovdata-URL="LTI/forskrift/1991-03-25-214/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Konsolideringsprinsipper</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved konsolidering skal det legges til grunn konsernregnskap basert på prinsippet om forholdsmessig konsolidering. Konsolideringen skal også omfatte forpliktelser utenom balansen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Aksjer i selskaper eller institusjoner som omfattes av konsolideringen, skal elimineres etter samme prinsipp som benyttet ved oppkjøpsmetoden, slik at<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">kostpris for aksjene elimineres mot den tilsvarende egenkapitalen i institusjonen eller selskapet på oppkjøpstidspunktet,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">mer- eller mindreverdier analyseres og fordeles på eiendeler og forpliktelser etter forsiktighetsprinsippet. Andre merverdier (goodwill) trekkes ut av balansen og inngår derfor ikke i den samlede ansvarlige kapitalen.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Interne fordringer og gjeld, interne poster utenom balansen og interne inntekter og kostnader mellom de konsolideringspliktige institusjoner eller selskaper skal elimineres.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Dersom en eiendelspost i et konsernselskap er sikret ved garanti fra et annet konsernselskap, skal det ved konsolidering kun beregnes kapitaldekning en gang av den garanterte eiendelsposten. Tilsvarende skal det ved konsolidering kun beregnes kapitaldekning en gang for garantiansvar som er kontragarantert av annet konsolideringspliktig konsernselskap.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Ved konsolidering av utenlandske institusjoner eller selskaper skal middelkursen ved Oslo Børs siste dag i regnskapsperioden benyttes ved omregning av utenlandsk valuta til norske kroner.</article></article><article class="legalArticle" data-lovdata-URL="LTI/forskrift/1991-03-25-214/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden mv.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 31. mars 1991.</article></article><article class="legalArticle" data-lovdata-URL="LTI/forskrift/1991-03-25-214/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Følgende overgangsbestemmelser gjelder:</article> <article class="defaultP" margin-top="true"><i>Finansieringsselskaper</i></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Finansieringsselskaper skal i perioden frem til 31. desember 1991 anvende kapitaldekningskravet på 10 pst. beregnet etter tidligere regler på konsolidert basis.</article> <article class="defaultP" margin-top="true"><i>Forsikringsselskaper og morselskaper til forsikringsselskaper</i></article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Forsikringsselskaper og morselskaper til forsikringsselskaper skal i perioden frem til 31. desember 1991 anvende kapitaldekningskravet etter kgl.res. 25. august 1989 nr. 825 III punkt 4 på konsolidert basis.</article></article></main></body></html>