<!DOCTYPE html><html lang="no"><head><title>Forskrift om refusjon av avgift på mineralolje levert til bruk om bord i fartøy som i næringsøyemed driver gods- og/eller passasjertransport i innenriks sjøfart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1991-06-10-369</dd><dt class="dokid">DokumentID</dt><dd class="dokid">LTI/forskrift/1991-06-10-369</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="dateInForce">I kraft fra</dt><dd class="dateInForce">1991-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11/§1</li></ul></dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="title">Tittel</dt><dd class="title">Forskrift om refusjon av avgift på mineralolje levert til bruk om bord i fartøy som i næringsøyemed driver gods- og/eller passasjertransport i innenriks sjøfart.</dd><dt class="refid">RefID</dt><dd class="refid">forskrift/1991-06-10-369</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om refusjon av avgift på mineralolje levert til bruk om bord i fartøy som i næringsøyemed driver gods- og/eller passasjertransport i innenriks sjøfart.<ul class="tocSubUl"><li>§ 1. Forskriftens omfang og virkeområde. Vilkår.</li><li>§ 2. Renter.</li><li>§ 3. Søknad om refusjon.</li><li>§ 4. Kontroll.</li><li>§ 5. Utfyllende bestemmelser.</li><li>§ 6. Iverksettelse. Overgangsbestemmelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-06-10-369" id="dokument"><h1>Forskrift om refusjon av avgift på mineralolje levert til bruk om bord i fartøy som i næringsøyemed driver gods- og/eller passasjertransport i innenriks sjøfart.</h1><article class="legalP" data-absoluteaddress="/ledd/1/" id="ledd-1">Fastsatt 10. juni 1991 av Finansdepartementet i medhold av lov av 19. mai 1933 nr. 11 § 1, og Stortingets vedtak om avgift på mineralolje § 3.</article><article class="legalArticle" data-lovdata-URL="LTI/forskrift/1991-06-10-369/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens omfang og virkeområde. Vilkår.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Grunnavgiften på mineralolje som inneholder inntil 0,25 pst. vektandel svovel, og som er levert til bruk om bord i fartøy i innenriks sjøfart, refunderes på følgende vilkår:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Fartøyet skal være registrert i Norsk Skipsregister (NOR) i henhold til lov av 20. juli 1893 nr. 1 § 11, under type 0-5, unntatt type 5A og 5E.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Fartøyet skal utelukkende brukes til gods- og/eller passasjertransport i eierens næringsvirksomhet.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Fartøyets eier skal være registrert i foretaksregisteret i henhold til lov av 21. juni 1985 nr. 78 § 2-1.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Likeledes refunderes merverdiavgift som er betalt av grunnavgiften og som ikke er kommet til fradrag som inngående merverdiavgift.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Ordningen omfatter ikke olje som er bunkret avgiftsfritt.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Refusjon som er utbetalt på grunnlag av uriktige og/eller mangelfulle opplysninger fra søkeren, skal tilbakebetales tollvesenet.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Ved overtredelse av denne forskriften kan Finansdepartementet eller den det bestemmer beslutte at overtrederen ikke skal kunne nyte godt av refusjonsordningen for et tidsrom.</article></article><article class="legalArticle" data-lovdata-URL="LTI/forskrift/1991-06-10-369/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Renter.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det blir beregnet en fast rente av refusjonsbeløpet. Finansdepartementet fastsetter den til enhver tid gjeldende rentesats.</article></article><article class="legalArticle" data-lovdata-URL="LTI/forskrift/1991-06-10-369/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknad om refusjon.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søker som oppfyller vilkårene i § 1, kan søke om refusjon av innbetalt avgift. Søknaden sendes kvartalsvis til tolldistrikssjefen i 9. tolldistrikt (Trondheim distriktstollsted) på fastsatt skjema innen 2 måneder etter utgangen av hvert kvartal.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved søknaden skal ligge faktura/kvittering fra leverandør, eventuelt en samleoversikt over leveranser til vedkommende fartøys eier. Av fakturaen/kvitteringen/oversikten skal det for hver leveranse fremgå hvilket skip (eventuelt tankanlegg) som har mottatt oljen, oljekvalitet, pris, antall liter og avgiftsbeløp.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tolldistriktssjefen kan i det enkelte tilfelle etter anmodning fra søker samtykke i at kravene i annet ledd fravikes, og kan sette vilkår for fravikelsen.</article></article><article class="legalArticle" data-lovdata-URL="LTI/forskrift/1991-06-10-369/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Finansdepartementets forskrift om avgift på mineralolje av 29. januar 1990 nr. 76 gjelder tilsvarende med hensyn til kontroll hos enhver som søker refusjon.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Refusjon utbetales med forbehold om korrigering etter at det er foretatt kontroll/revisjon av søknaden.</article></article><article class="legalArticle" data-lovdata-URL="LTI/forskrift/1991-06-10-369/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utfyllende bestemmelser.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Finansdepartementet, eller den det bestemmer, kan gi nærmere bestemmelser til presisering, utfylling og gjennomføring av forskriften.</article></article><article class="legalArticle" data-lovdata-URL="LTI/forskrift/1991-06-10-369/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Iverksettelse. Overgangsbestemmelse.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft 1. juli 1991, men slik at det kan søkes refusjon for innbetalt grunnavgift for mineralolje levert etter 31. desember 1990.</article></article></main></body></html>