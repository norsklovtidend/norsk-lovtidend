<!DOCTYPE html><html lang="no"><head><title>Forskrift om prøving og godkjenning av ettersøkshund til jakt på elg, hjort og rådyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1991-01-24-61</dd><dt class="dokid">DokumentID</dt><dd class="dokid">LTI/forskrift/1991-01-24-61</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 2</dd><dt class="dateInForce">I kraft fra</dt><dd class="dateInForce">1991-01-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§26</li><li>forskrift/1989-08-01-788/§25</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">1991-02-26</dd><dt class="title">Tittel</dt><dd class="title">Forskrift om prøving og godkjenning av ettersøkshund til jakt på elg, hjort og rådyr.</dd><dt class="refid">RefID</dt><dd class="refid">forskrift/1991-01-24-61</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om prøving og godkjenning av ettersøkshund til jakt på elg, hjort og rådyr.<ul class="tocSubUl"><li>§ 1. Formål</li><li>§ 2. Arrangement og gjennomføring av praktisk prøve.</li><li>§ 3. Innholdet i den praktiske prøven.</li><li>§ 4. Blodspor.</li><li>§ 5. Friske spor</li><li>§ 6. Bedømmelse og godkjenning.</li><li>§ 7. Spesielt for elgjakt med egen hund.</li><li>§ 8. Registrering.</li><li>§ 9. Ikrafttreden og dispensasjon.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-01-24-61" id="dokument"><h1>Forskrift om prøving og godkjenning av ettersøkshund til jakt på elg, hjort og rådyr.</h1><article class="legalP" data-absoluteaddress="/ledd/1/" id="ledd-1">Fastsatt av Direktoratet for naturforvaltning 24. januar 1991 i medhold av lov av 29. mai 1981 nr. 38 om viltet, § 26 nr. 3 og forskrift om forvaltning av hjortevilt av 1. august 1989 nr. 788, § 25, jf kgl.res. av 2. april 1982.</article><article class="legalArticle" data-lovdata-URL="LTI/forskrift/1991-01-24-61/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskrift er å sikre at det kan gjennomføres et forsvarlig ettersøk av såret vilt under jakt på elg, hjort og rådyr. For å nå dette mål skal hund og hundefører avlegge en praktisk prøve som må bestås for at hunden skal kunne godkjennes som ettersøkshund.</article></article><article class="legalArticle" data-lovdata-URL="LTI/forskrift/1991-01-24-61/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Arrangement og gjennomføring av praktisk prøve.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den praktiske prøven for godkjenning av ettersøkshund skal arrangeres av en organisasjon som er godkjent av Direktoratet for naturforvaltning. Prøven skal gjennomføres med godkjent dommer på slik måte som direktoratet bestemmer. Selve prøvearrangementet skal kunngjøres lokalt og være åpent for enhver.</article></article><article class="legalArticle" data-lovdata-URL="LTI/forskrift/1991-01-24-61/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innholdet i den praktiske prøven.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den praktiske prøven skal legges opp slik at den er egnet til å bedømme ettersøkshundens evne og vilje til å følge sporet etter hjortevilt som er påskutt og eventuelt såret. Den praktiske prøven skal bestå av sporing på et utlagt blodspor og sporing på friske spor etter hjortevilt.</article></article><article class="legalArticle" data-lovdata-URL="LTI/forskrift/1991-01-24-61/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Blodspor.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved denne prøven skal hunden vise evne og vilje til å spore et utlagt blodspor på ca. 600 meter. Utgangspunktet skal være et markert skuddsted med markering av blod. Fra skuddstedet skal fluktretningen være markert. Sporet skal jevnt markeres med ca. 0,3 liter blod og legges med naturlig forløp i terreng med normal tetthet av hjortevilt og slik at det danner fire vinkler. På minst to steder skal markeringen med blod opphøre minst 10 meter. Minst ett av disse skal være i vinkel der blodoppholdet skjer i brutt fluktretning. Det skal også markeres et sårleie i sporet. Ved enden av sporet skal det legges ut en del av viltet som er merket med samme blod som ble brukt i sporet. Slikt utlagt blodspor skal være minst 12 timer gammelt.</article></article><article class="legalArticle" data-lovdata-URL="LTI/forskrift/1991-01-24-61/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Friske spor</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved denne prøven skal hunden vise evne og vilje til å spore sammenhengende i minst en halv time på friske spor etter hjortevilt. Prøven skal gjennomføres på bar mark, og sporet må være minst en time gammelt.</article></article><article class="legalArticle" data-lovdata-URL="LTI/forskrift/1991-01-24-61/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bedømmelse og godkjenning.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved bedømmelsen av de praktiske prøvene skal dommeren vurdere følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">vilje og evne til å ta sporet og følge dette</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">tempo og arbeidsmåte på sporet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">vilje til å arbeide ved tap av sporet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">arbeidsmåten ved tap av sporet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">interesse for annet vilt og tamdyr</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">helhetsinntrykket av hunden.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom hunden har vist tilfredsstillende egenskaper etter denne vurdering skal den godkjennes som ettersøkshund for jakt på hjortevilt.</article></article><article class="legalArticle" data-lovdata-URL="LTI/forskrift/1991-01-24-61/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Spesielt for elgjakt med egen hund.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Jeger/jaktlag som har hund av de rasene som tilhører Norske Elghundklubbers Forbund kan få hunden godkjent som ettersøkshund til bruk i eget jaktlag, og etter avtale i tilstøtende nabojaktlag. Vilkåret for slik godkjenning er at hunden er premiert ved jakthundprøve for elghunder. Slik godkjenning gjelder også hunder som innen 1. januar 1994 har oppnådd sporprøvebevis etter Norsk Kennel Klubs jaktprøveregler for elghunder.</article></article><article class="legalArticle" data-lovdata-URL="LTI/forskrift/1991-01-24-61/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Registrering.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ettersøkshunder skal før de prøves og godkjennes være ID-merket og ført inn i et sentralt register. Direktoratet for naturforvaltning er ansvarlig for registeret. Registeret skal drives og ajourføres av den direktoratet bestemmer.</article></article><article class="legalArticle" data-lovdata-URL="LTI/forskrift/1991-01-24-61/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden og dispensasjon.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse regler om prøving og godkjenning av ettersøkshunder til hjorteviltjakt trer i kraft fra 24. januar 1991, jf forskrift om forvaltning av hjortevilt av 1. august 1989 nr. 788 § 25.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Viltnemnda kan i særlige tilfeller gi enkelte jaktlag eller enkeltjegere tidsbegrenset fritak fra kravet om tilgang til ettersøkshund.</article></article></main></body></html>