<!DOCTYPE html><html lang="no"><head><title>Lov om endringer i lov av 26. juni 1953 nr. 11 om pensjonsordning for apoteketaten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">LOV-1991-06-14-26</dd><dt class="dokid">DokumentID</dt><dd class="dokid">LTI/lov/1991-06-14-26</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="dateInForce">I kraft fra</dt><dd class="dateInForce">1991-06-14</dd><dt class="changesToDocuments">Endrer</dt><dd class="changesToDocuments"><ul><li>lov/1953-06-26-11</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="titleShort">Korttittel</dt><dd class="titleShort">Lov om endr. i lov av 26. juni 1953 nr. 11</dd><dt class="title">Tittel</dt><dd class="title">Lov om endringer i lov av 26. juni 1953 nr. 11 om pensjonsordning for apoteketaten.</dd><dt class="miscInformation">Annet om dokumentet</dt><dd class="miscInformation">Ot.prp.nr.40 (1990–1991), Innst.O.nr.45 (1990–1991), Besl.O.nr.55 (1990–1991). Odels- og Lagtingsvedtak hhv. 21. og 30. mai 1991. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">lov/1991-06-14-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 26. juni 1953 nr. 11 om pensjonsordning for apoteketaten.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1991-06-14-26" id="dokument"><h1>Lov om endringer i lov av 26. juni 1953 nr. 11 om pensjonsordning for apoteketaten.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-06-14-26/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 26. juni 1953 nr. 11 om pensjonsordning for apoteketaten gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Medlem som har permisjon uten lønn fra sin stilling opprettholder medlemskapet uten innskuddsbetaling i inntil to år. Permisjonstiden regnes ikke som pensjonsgivende.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Som pensjonsgivende tjenestetid regnes likevel den tiden et medlem har permisjon uten lønn eller på annen måte midlertidig har fratrådt sin stilling og hvor det i tariffavtale mellom Norges Apotekerforening og arbeidstakerorganisasjonene er bestemt at tiden skal regnes som pensjonsgivende.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det er en forutsetning for opprettholdelse og opptjening av rettigheter under permisjon at vedkommmende i permisjonstiden ikke er dekket av annen kollektiv tjenestepensjonsordning.</article> <article class="defaultP" margin-top="true">§ 11 tredje ledd første punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Et medlem som får invalidepensjon, skal ha pensjonsgrunnlaget flyttet opp til høyere lønnsklasse etter hvert på tilsvarende måte som vedkommende ville ha fått automatisk lønnsopprykk ved fortsatt arbeid i stillingen fram til aldersgrensen, dog ikke høyere enn til et beløp som svarer til høyeste lønnsklasse i lønnsregulativet for apotekteknikere.</article> <article class="defaultP" margin-top="true">§ 34 tredje ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Hvis arbeidstakernes tariffmessige lønninger forhøyes, kan pensjonsordningens styre – i den utstrekning pensjonsordningens økonomi tillater det – treffe bestemmelse om at pensjonene skal reguleres tilsvarende. Hvis de tariffmessige lønninger seinere settes ned eller hensynet til pensjonsordningens økonomi gjør det nødvendig, kan pensjonene igjen settes ned til de beløp de utgjorde før de ble forhøyet etter bestemmelsene i foregående punktum.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-06-14-26/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft straks.</article></section></main></body></html>