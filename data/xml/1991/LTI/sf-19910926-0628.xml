<!DOCTYPE html><html lang="no"><head><title>Forskrift om hvilke krav som skal stilles til sykdom, skade eller lyte og den nedsatte ervervsevne som vilkår for rett til uførepensjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1991-09-26-628</dd><dt class="dokid">DokumentID</dt><dd class="dokid">LTI/forskrift/1991-09-26-628</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 18</dd><dt class="dateInForce">I kraft fra</dt><dd class="dateInForce">1991-09-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§8-3</li></ul></dd><dt class="dateOfPublication">Kunngjort</dt><dd class="dateOfPublication">1991-10-17</dd><dt class="title">Tittel</dt><dd class="title">Forskrift om hvilke krav som skal stilles til sykdom, skade eller lyte og den nedsatte ervervsevne som vilkår for rett til uførepensjon.</dd><dt class="refid">RefID</dt><dd class="refid">forskrift/1991-09-26-628</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om hvilke krav som skal stilles til sykdom, skade eller lyte og den nedsatte ervervsevne som vilkår for rett til uførepensjon.<ul class="tocSubUl"><li>I. Generelt om det medisinske vilkåret for rett til uførepensjon og om medisinsk diagnostikk<ul class="tocSubUl"><li>§ 1.</li><li>§ 2.</li></ul></li><li>II. Om årsakssammenheng mellom sykdom, skade eller lyte og varig nedsatt ervervsevne<ul class="tocSubUl"><li>§ 3.</li><li>§ 4.</li></ul></li><li>III<ul class="tocSubUl"><li>§ 5. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1991-09-26-628" id="dokument"><h1>Forskrift om hvilke krav som skal stilles til sykdom, skade eller lyte og den nedsatte ervervsevne som vilkår for rett til uførepensjon.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 26. september 1991, med hjemmel i lov om folketrygd 17. juni 1966 § 8-3 tredje ledd bokstav c.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-09-26-628/KAPITTEL_1" data-partID="k1"><h2>I. Generelt om det medisinske vilkåret for rett til uførepensjon og om medisinsk diagnostikk</h2><article class="legalArticle" data-lovdata-URL="LTI/forskrift/1991-09-26-628/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Ved vurderingen av om det foreligger sykdom, skade eller lyte i lovens forstand, skal det legges til grunn et sykdomsbegrep som er vitenskapelig basert og alminnelig anerkjent i medisinsk praksis.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Den medisinske lidelse skal ha ført til en varig funksjonsnedsettelse. Funksjonsnedsettelsen skal være av en slik art og grad at den framstår som en vesentlig grunn til en varig reduksjon i ervervsevnen, jf. forskriftens § 3.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Ved lidelser uten objektive diagnostiske funn, er vilkåret i første og annet ledd bare oppfylt dersom det antas å ville foreligge bred medisinsk-faglig enighet om vurderingen i det enkelte tilfellet.</article></article><article class="legalArticle" data-lovdata-URL="LTI/forskrift/1991-09-26-628/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Før et krav om uførepensjon avgjøres, skal søkeren være tilstrekkelig medisinsk utredet, slik at man ut fra en fullverdig medisinsk diagnostikk og prognostisk vurdering kan ta stilling til om det foreligger en varig funksjonsnedsettelse.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-09-26-628/KAPITTEL_2" data-partID="k2"><h2>II. Om årsakssammenheng mellom sykdom, skade eller lyte og varig nedsatt ervervsevne</h2><article class="legalArticle" data-lovdata-URL="LTI/forskrift/1991-09-26-628/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det er et vilkår for rett til uførepensjon at den varige nedsettelse av ervervsevnen i vesentlig grad skyldes sykdom, skade eller lyte, jf. lovens § 8-3 første ledd.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Ved vurderingen av om årsakskravet er oppfylt skal det legges vekt på om søkeren uten hensyn til arbeidsmarkedsforhold m.v. ville hatt vanskeligheter med å beholde eller oppnå arbeidsinntekt på grunn av funksjonsnedsettelsen, jf. § 1. Vilkåret for rett til uførepensjon anses ikke oppfylt dersom funksjonsnedsettelsen er uten avgjørende betydning for søkerens arbeids- eller ervervsmuligheter. Dette gjelder også for den som har sitt arbeid i hjemmet, men som helt eller delvis skal vurderes mot yrkeslivet.</article></article><article class="legalArticle" data-lovdata-URL="LTI/forskrift/1991-09-26-628/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Dersom funksjonsnedsettelsen anses å være en vesentlig grunn til at ervervsevnen er nedsatt, skal det ved fastsettelse av uføregraden også legges vekt på andre forhold av betydning for ervervsevnen.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-09-26-628/KAPITTEL_3" data-partID="k3"><h2 data-text-align="center">III</h2><article class="legalArticle" data-lovdata-URL="LTI/forskrift/1991-09-26-628/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Forskriften trer i kraft straks og gis virkning på alle krav om uførepensjon som er satt fram etter 13. juni 1991.</article></article></section></main></body></html>