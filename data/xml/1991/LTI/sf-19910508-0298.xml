<!DOCTYPE html><html lang="no"><head><title>Forskrift om meldinger til system for vaksinasjonskontroll.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1991-05-08-298</dd><dt class="dokid">DokumentID</dt><dd class="dokid">LTI/forskrift/1991-05-08-298</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 8</dd><dt class="dateInForce">I kraft fra</dt><dd class="dateInForce">1991-05-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-42/§42</li></ul></dd><dt class="dateOfPublication">Kunngjort</dt><dd class="dateOfPublication">1991-06-04</dd><dt class="title">Tittel</dt><dd class="title">Forskrift om meldinger til system for vaksinasjonskontroll.</dd><dt class="refid">RefID</dt><dd class="refid">forskrift/1991-05-08-298</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om meldinger til system for vaksinasjonskontroll.<ul class="tocSubUl"><li>§ 1. Formål</li><li>§ 2. Meldingspliktens omfang</li><li>§ 3. Meldingsenhet</li><li>§ 4. Meldingsansvar</li><li>§ 5. Meldingsform</li><li>§ 6. Opplysningsplikt</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1991-05-08-298" id="dokument"><h1>Forskrift om meldinger til system for vaksinasjonskontroll.</h1><article class="legalP" data-absoluteaddress="/ledd/1/" id="ledd-1">Gitt av Helsedirektoratet 8. mai 1991 i medhold av § 42 i lov av 13. juni 1980 nr. 42 om leger, jfr. Sosialdepartementets vedtak av 15. mai 1988 om delegering av myndighet til helsedirektoratet.</article><article class="legalArticle" data-lovdata-URL="LTI/forskrift/1991-05-08-298/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med meldinger til system for vaksinasjonskontroll, SYSVAK, er å fremskaffe informasjon til sentrale og lokale helsemyndigheter som grunnlag for å gjennomføre en tilfredsstillende vaksinasjonsdekning på landsbasis og overvåke vaksinasjonsstatus hos den enkelte.</article></article><article class="legalArticle" data-lovdata-URL="LTI/forskrift/1991-05-08-298/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Meldingspliktens omfang</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">All vaksinasjon som inngår i Helsedirektørens anbefalte vaksinasjonsprogram skal meldes til SYSVAK. Hvis vaksinandens tidligere vaksinasjonsstatus ikke er registrert i SYSVAK, skal den etterregistreres.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan også meldes opplysninger om andre vaksinasjoner enn de som inngår i Helsedirektørens anbefalte program.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Følgende typer opplysninger skal meldes:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">Personens navn</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">Personens fødselsnummer</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">Personens bostedsadresse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/4/" id="paragraf-2-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/4/ledd/1/" id="paragraf-2-ledd-3-punkt-4-ledd-1">Nummer for meldingsenhet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/5/" id="paragraf-2-ledd-3-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/5/ledd/1/" id="paragraf-2-ledd-3-punkt-5-ledd-1">Data om vaksinasjon, herunder dato, typekode, produksjonsnummer, dosestørrelse og medisinske kontraindikasjoner som årsak til manglende gjennomføring av hele eller deler av vaksinasjonsprogrammet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/6/" id="paragraf-2-ledd-3-punkt-6"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/6/ledd/1/" id="paragraf-2-ledd-3-punkt-6-ledd-1">Eventuelle komplikasjoner eller bivirkninger</article></article></li></ul></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Følgende typer opplysninger kan om nødvendig meldes:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/4/punkt/1/" id="paragraf-2-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/4/punkt/1/ledd/1/" id="paragraf-2-ledd-4-punkt-1-ledd-1">Personens statsborgerskap dersom personen er utlending og ikke skal tildeles fødselsnummer</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/4/punkt/2/" id="paragraf-2-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/4/punkt/2/ledd/1/" id="paragraf-2-ledd-4-punkt-2-ledd-1">Mors navn og fødselsnummer dersom et barn ennå ikke er tildelt eget fødselsnummer.</article></article></li></ul></article></article><article class="legalArticle" data-lovdata-URL="LTI/forskrift/1991-05-08-298/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldingsenhet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Meldingsenhetene er de samme som i meldingssystem for infeksjonssykdommer, MSIS. Nye meldingsenheter får nummer etter samme system.</article></article><article class="legalArticle" data-lovdata-URL="LTI/forskrift/1991-05-08-298/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Meldingsansvar</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Medisinsk ansvarlig lege for meldingsenheten skal iaktta at melding blir gitt, og sikre at forsvarlige meldinsrutiner opprettes. I samsvar med legelovens § 17 kan annet helsepersonell nyttes i meldingsrutinene.</article></article><article class="legalArticle" data-lovdata-URL="LTI/forskrift/1991-05-08-298/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meldingsform</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Melding sendes via elektronisk medium eller på godkjent blankett.</article></article><article class="legalArticle" data-lovdata-URL="LTI/forskrift/1991-05-08-298/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved vaksinasjon skal det opplyses om at vaksinasjonsstatus vil bli registrert i SYSVAK.</article></article><article class="legalArticle" data-lovdata-URL="LTI/forskrift/1991-05-08-298/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 10. mai 1991 og gjøres gjeldende fylkesvis etter Helsedirektoratets nærmere bestemmelse.</article></article></main></body></html>