<!DOCTYPE html><html lang="no"><head><title>Lov om endringer i lov av 28. april 1978 nr. 18 om behandling av forbrukerkjøpstvister.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:31</dd><dt class="legacyID">Datokode</dt><dd class="legacyID">LOV-1991-06-14-27</dd><dt class="dokid">DokumentID</dt><dd class="dokid">LTI/lov/1991-06-14-27</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="titleShort">Korttittel</dt><dd class="titleShort">Lov nr. 27 om endr. i lov av 28. april 19</dd><dt class="title">Tittel</dt><dd class="title">Lov om endringer i lov av 28. april 1978 nr. 18 om behandling av forbrukerkjøpstvister.</dd><dt class="miscInformation">Annet om dokumentet</dt><dd class="miscInformation">Ot.prp.nr.61 (1990–1991), Innst.O.nr.54 (1990–1991), Besl.O.nr.59 (1990–1991). Odels- og Lagtingsvedtak hhv. 30. mai og 6. juni 1991. Fremmet av Barne- og familiedepartementet.</dd><dt class="refid">RefID</dt><dd class="refid">lov/1991-06-14-27</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 28. april 1978 nr. 18 om behandling av forbrukerkjøpstvister.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1991-06-14-27" id="dokument"><h1>Lov om endringer i lov av 28. april 1978 nr. 18 om behandling av forbrukerkjøpstvister.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-06-14-27/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 28. april 1978 nr. 18 om behandling av forbrukerkjøpstvister skal lovens tittel og følgende bestemmelser lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Lov om behandling av forbrukertvister.</article> <article class="defaultP" margin-top="true">§ 1 første ledd:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Markedsrådets utvalg for forbrukertvister (Forbrukertvistutvalget) skal, etter at tvisten etter begjæring av en forbruker er behandlet i Forbrukerrådet (jfr. §§ 4 til 6), behandle:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">tvister i forbrukerkjøp og om ytelser som selgeren eller andre har påtatt seg overfor en kjøper i tilknytning til kjøpet,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">tvister om håndverkertjenester som faller inn under reglene i lov av 16. juni 1989 nr. 63, jfr. dens § 1.</article></article></li></ul></article> <article class="defaultP" margin-top="true">§ 1 sjette ledd:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Forbrukertvistutvalget avgjør med endelig virkning om et kjøp eller en tjeneste skal anses som forbrukerkjøp eller som håndverkertjeneste etter denne lov og om en sak ellers hører under utvalgets myndighetsområde etter paragrafen her.</article> <article class="defaultP" margin-top="true">§ 2:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Forbrukertvistutvalget skal bestå av en formann, varaformann og åtte medlemmer som alle oppnevnes av Kongen for fire år av gangen. Ved første gangs oppnevning kan det likevel settes en kortere funksjonstid for noen av medlemmene. Formannen og varaformannen skal ha juridisk embetseksamen. Av de åtte medlemmene skal fire ha særlig innsikt i forbrukersidens interesser og fire særlig innsikt i selger- eller tjenesteytersidens interesser.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved behandling av den enkelte sak skal Forbrukertvistutvalget bestå av en formann og to medlemmer med særlig innsikt i henholdsvis forbrukersidens og selger- eller tjenesteytersidens interesser. Formannen i den enkelte sak skal være Forbrukertvistutvalgets formann eller varaformann.</article> <article class="defaultP" margin-top="true">§ 4 første ledd:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Tvist i forbrukerkjøp og tvist om håndverkertjeneste som ønskes behandlet av Forbrukertvistutvalget etter reglene i loven her, må først bringes inn for Forbrukerrådet ved skriftlig begjæring av forbruker som er part i tvisten.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-06-14-27/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft fra det tidspunkt Kongen bestemmer.</article></section></main></body></html>