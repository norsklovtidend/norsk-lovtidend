<!DOCTYPE html><html lang="no"><head><title>Lov om Statens Banksikringsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">LOV-1991-03-15-2</dd><dt class="dokid">DokumentID</dt><dd class="dokid">LTI/lov/1991-03-15-2</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 5</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-04-09</dd><dt class="titleShort">Korttittel</dt><dd class="titleShort">Lov om Statens Banksikringsfond</dd><dt class="title">Tittel</dt><dd class="title">Lov om Statens Banksikringsfond.</dd><dt class="miscInformation">Annet om dokumentet</dt><dd class="miscInformation">Ot.prp.nr.20 (1990–1991), Innst.O.nr.31 (1990–1991), Besl.O.nr.37 (1990–1991). Odels- og Lagtingsvedtak hhv. 21. februar og 7. mars 1991. Fremmet av Finans- og tolldepartementet.</dd><dt class="refid">RefID</dt><dd class="refid">lov/1991-03-15-2</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om Statens Banksikringsfond.<ul class="tocSubUl"><li>I.<ul class="tocSubUl"><li>§ 1. Formål</li><li>§ 2. Fondets midler</li><li>§ 3. Organiseringen av Fondet</li><li>§ 4. Fondets virksomhet</li><li>§ 5. Bruken av støttelån</li><li>§ 6. Endringer av sikringsfondets styre</li><li>§ 7. Forholdet til forvaltningslovens bestemmelser m.v.</li><li>§ 8. Årsregnskap, årsmelding m.v.</li><li>§ 9. Revisjon</li><li>§ 10. Avvikling av Fondet</li><li>§ 11. Utfyllende regler</li></ul></li><li>II.<ul class="tocSubUl"><li>1</li><li>2</li></ul></li><li>III.</li></ul></li></ul></dd></dl></header><main class="documentBody" data-lovdata-URL="LTI/lov/1991-03-15-2" id="dokument"><h1>Lov om Statens Banksikringsfond.</h1><article class="defaultP" data-text-size="small">Endring i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 24. mai 1961 nr. 1 om sparebanker.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 24. mai 1961 nr. 2 om forretningsbanker.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-03-15-2/KAPITTEL_1" data-partID="k1"><h2 data-text-align="center">I.</h2><article class="legalArticle" data-lovdata-URL="LTI/lov/1991-03-15-2/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Statens Banksikringsfond (Fondet) har til formål å yte lån på særlige vilkår (støttelån) til Forretningsbankenes sikringsfond og Sparebankenes sikringsfond i samsvar med loven her.</article></article><article class="legalArticle" data-lovdata-URL="LTI/lov/1991-03-15-2/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Fondets midler</span></h3><article class="numberedLegalP" data-numerator="1" data-absoluteaddress="/kapittel/1/paragraf/2/nummer/1/" id="kapittel-1-paragraf-2-nummer-1">(1) Fondets midler bevilges av Stortinget.</article><article class="numberedLegalP" data-numerator="2" data-absoluteaddress="/kapittel/1/paragraf/2/nummer/2/" id="kapittel-1-paragraf-2-nummer-2">(2) Midler som ikke ytes som støttelån, skal plasseres som kontolån til staten og forrentes med samme rente som den staten mottar for sine innskudd på ordinær foliokonto i Norges Bank.</article></article><article class="legalArticle" data-lovdata-URL="LTI/lov/1991-03-15-2/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Organiseringen av Fondet</span></h3><article class="numberedLegalP" data-numerator="1" data-absoluteaddress="/kapittel/1/paragraf/3/nummer/1/" id="kapittel-1-paragraf-3-nummer-1">(1) Fondet er et eget rettssubjekt.</article><article class="numberedLegalP" data-numerator="2" data-absoluteaddress="/kapittel/1/paragraf/3/nummer/2/" id="kapittel-1-paragraf-3-nummer-2">(2) Fondet skal ha et styre med leder og to andre medlemmer samt varamedlemmer oppnevnt av Kongen. Styremedlemmene med varamedlemmer oppnevnes for en periode på inntil tre år. Kredittilsynet og Norges Bank utpeker hver en representant som deltar som rådgiver uten stemmerett på styrets møter.</article><article class="numberedLegalP" data-numerator="3" data-absoluteaddress="/kapittel/1/paragraf/3/nummer/3/" id="kapittel-1-paragraf-3-nummer-3">(3) Styret forestår Fondets virksomhet og forvalter dets midler. Styret utpeker forretningsfører. Departementet gir nærmere regler om sekretariat, samt om Fondets regnskaps- og revisjonsordning.</article><article class="numberedLegalP" data-numerator="4" data-absoluteaddress="/kapittel/1/paragraf/3/nummer/4/" id="kapittel-1-paragraf-3-nummer-4">(4) Fondet skal ha vedtekter fastsatt av departementet.</article></article><article class="legalArticle" data-lovdata-URL="LTI/lov/1991-03-15-2/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fondets virksomhet</span></h3><article class="numberedLegalP" data-numerator="1" data-absoluteaddress="/kapittel/1/paragraf/4/nummer/1/" id="kapittel-1-paragraf-4-nummer-1">(1) Fondet kan yte støttelån til Forretningsbankenes sikringsfond og til Sparebankenes sikringsfond.</article><article class="numberedLegalP" data-numerator="2" data-absoluteaddress="/kapittel/1/paragraf/4/nummer/2/" id="kapittel-1-paragraf-4-nummer-2">(2) Støttelån kan bare ytes etter søknad fra Forretningsbankenes sikringsfond eller Sparebankenes sikringsfond til vedkommende sikringsfond dersom dette ikke har tilstrekkelige midler til rådighet for sin virksomhet.</article><article class="numberedLegalP" data-numerator="3" data-absoluteaddress="/kapittel/1/paragraf/4/nummer/3/" id="kapittel-1-paragraf-4-nummer-3">(3) Fondet skal stille vilkår for å yte støttelån. Vilkårene kan gjelde både vedkommende sikringsfond som mottar støttelån og dets virksomhet og den medlemsbank som midlene skal benyttes til å støtte og dennes virksomhet. Slike vilkår kan gjelde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/4/nummer/3/punkt/1/" id="kapittel-1-paragraf-4-nummer-3-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/4/nummer/3/punkt/1/ledd/1/" id="kapittel-1-paragraf-4-nummer-3-punkt-1-ledd-1">bruken av støttelånet, herunder om støtte til en medlemsbank skal gis i form av preferansekapital,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/4/nummer/3/punkt/2/" id="kapittel-1-paragraf-4-nummer-3-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/4/nummer/3/punkt/2/ledd/1/" id="kapittel-1-paragraf-4-nummer-3-punkt-2-ledd-1">nedskrivning av aksje- eller grunnfondskapital eller annen ansvarlig kapital i medlemsbank som mottar støtte, og begrensning av medlemsbankens adgang til å gi avkastning på slik kapital,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/4/nummer/3/punkt/3/" id="kapittel-1-paragraf-4-nummer-3-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/4/nummer/3/punkt/3/ledd/1/" id="kapittel-1-paragraf-4-nummer-3-punkt-3-ledd-1">tilførsel av ny egenkapital eller annen ansvarlig kapital i tillegg til den støtte en medlemsbank mottar,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/4/nummer/3/punkt/4/" id="kapittel-1-paragraf-4-nummer-3-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/4/nummer/3/punkt/4/ledd/1/" id="kapittel-1-paragraf-4-nummer-3-punkt-4-ledd-1">tiltak som skal gjennomføres av medlemsbank som mottar støtte, herunder tiltak med henblikk på å styrke driftsøkonomien,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/4/nummer/3/punkt/5/" id="kapittel-1-paragraf-4-nummer-3-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/4/nummer/3/punkt/5/ledd/1/" id="kapittel-1-paragraf-4-nummer-3-punkt-5-ledd-1">endringer i de styrende organer og bankens ledelse,</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/paragraf/4/nummer/3/punkt/6/" id="kapittel-1-paragraf-4-nummer-3-punkt-6"><span class="data-originalId">f)</span><article class="legalP" data-absoluteaddress="/kapittel/1/paragraf/4/nummer/3/punkt/6/ledd/1/" id="kapittel-1-paragraf-4-nummer-3-punkt-6-ledd-1">tilbakebetalingen av støttelånet,</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/paragraf/4/nummer/3/punkt/7/" id="kapittel-1-paragraf-4-nummer-3-punkt-7"><span class="data-originalId">g)</span><article class="legalP" data-absoluteaddress="/kapittel/1/paragraf/4/nummer/3/punkt/7/ledd/1/" id="kapittel-1-paragraf-4-nummer-3-punkt-7-ledd-1">andre vilkår i samsvar med formålene til støttelånsordningen.</article></article></li></ul></article><article class="numberedLegalP" data-numerator="4" data-absoluteaddress="/kapittel/1/paragraf/4/nummer/4/" id="kapittel-1-paragraf-4-nummer-4">(4) Fondet skal forelegge spørsmål om vedtak vedrørende støttelån for sentralbanksjefen og kredittilsynsdirektøren til uttalelse.</article><article class="numberedLegalP" data-numerator="5" data-absoluteaddress="/kapittel/1/paragraf/4/nummer/5/" id="kapittel-1-paragraf-4-nummer-5">(5) Fondet kan, når det finner det hensiktsmessig, be om at Kredittilsynet fremskaffer opplysninger om medlemsbank i forbindelse med spørsmål om å yte støttelån.</article></article><article class="legalArticle" data-lovdata-URL="LTI/lov/1991-03-15-2/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bruken av støttelån</span></h3><article class="numberedLegalP" data-numerator="1" data-absoluteaddress="/kapittel/1/paragraf/5/nummer/1/" id="kapittel-1-paragraf-5-nummer-1">(1) Vedkommende sikringsfond skal benytte de midler som tilføres ved støttelån fra Statens Banksikringsfond i samsvar med de vilkår som fastsettes og for øvrig de regler og vedtekter som gjelder for sikringsfondets virksomhet.</article><article class="numberedLegalP" data-numerator="2" data-absoluteaddress="/kapittel/1/paragraf/5/nummer/2/" id="kapittel-1-paragraf-5-nummer-2">(2) Vedkommende sikringsfond skal sørge for at de vilkår som er fastsatt for støttelån, blir gjort gjeldende overfor medlemsbank som mottar støtte.</article><article class="numberedLegalP" data-numerator="3" data-absoluteaddress="/kapittel/1/paragraf/5/nummer/3/" id="kapittel-1-paragraf-5-nummer-3">(3) Vedkommende sikringsfond kan ikke ettergi lån som sikringsfondet har ytet til medlemsbank. Statens Banksikringsfond kan bare i særlige tilfelle ettergi fordring mot Sparebankenes sikringsfond eller Forretningsbankenes sikringsfond dersom det er vesentlig underbalanse i et av disse. Slikt vedtak er bare gyldig når Stortinget har samtykket i ettergivelsen.</article></article><article class="legalArticle" data-lovdata-URL="LTI/lov/1991-03-15-2/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Endringer av sikringsfondets styre</span></h3><article class="numberedLegalP" data-numerator="1" data-absoluteaddress="/kapittel/1/paragraf/6/nummer/1/" id="kapittel-1-paragraf-6-nummer-1">(1) Forretningsbankloven § 30 og sparebankloven § 46 er ikke til hinder for at Fondet før utbetaling oppnevner inntil to medlemmer med varamedlemmer til styret i det sikringsfondet som mottar støttelånet.</article><article class="numberedLegalP" data-numerator="2" data-absoluteaddress="/kapittel/1/paragraf/6/nummer/2/" id="kapittel-1-paragraf-6-nummer-2">(2) Det eller de styremedlemmer som oppnevnes av Fondet, skal i så fall tre istedenfor hhv. ett eller to av de fem medlemmene som er valgt av sikringsfondets generalforsamling. Sikringsfondets generalforsamling bestemmer hvilke av disse medlemmer som trer ut.</article><article class="numberedLegalP" data-numerator="3" data-absoluteaddress="/kapittel/1/paragraf/6/nummer/3/" id="kapittel-1-paragraf-6-nummer-3">(3) Fondets oppnevnelse av styremedlemmer etter paragrafen her skal godkjennes av departementet.</article></article><article class="legalArticle" data-lovdata-URL="LTI/lov/1991-03-15-2/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Forholdet til forvaltningslovens bestemmelser m.v.</span></h3><article class="numberedLegalP" data-numerator="1" data-absoluteaddress="/kapittel/1/paragraf/7/nummer/1/" id="kapittel-1-paragraf-7-nummer-1">(1) Forvaltnings-, tjenestemanns- og tjenestetvistloven gjelder ikke for Fondet.</article><article class="numberedLegalP" data-numerator="2" data-absoluteaddress="/kapittel/1/paragraf/7/nummer/2/" id="kapittel-1-paragraf-7-nummer-2">(2) Forvaltningslovens regler om inhabilitet og taushetsplikt gjelder likevel for Fondets tillitsvalgte og tjenestemenn. Taushetsplikten gjelder ikke overfor departementet, Kredittilsynet og Norges Bank.</article></article><article class="legalArticle" data-lovdata-URL="LTI/lov/1991-03-15-2/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Årsregnskap, årsmelding m.v.</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Fondet skal hvert år utarbeide årsregnskap og årsmelding. Årsregnskapet og årsmeldingen skal innen utgangen av mars hvert år sendes departementet og danne grunnlaget for informasjon til Stortinget.</article></article><article class="legalArticle" data-lovdata-URL="LTI/lov/1991-03-15-2/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Revisjon</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Fondets regnskap revideres av Riksrevisjonen.</article></article><article class="legalArticle" data-lovdata-URL="LTI/lov/1991-03-15-2/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Avvikling av Fondet</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Ved avviklingen av Fondet skal dets midler tilbakeføres statskassen. Ved stortingsvedtak kan deler av Fondets midler tilbakeføres statskassen.</article></article><article class="legalArticle" data-lovdata-URL="LTI/lov/1991-03-15-2/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utfyllende regler</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Kongen kan i forskrift fastsette nærmere regler om Fondet, dets virksomhet og administrasjon.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-03-15-2/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringer i andre lover:</article><section class="section" data-name="kap1" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTI/lov/1991-03-15-2/KAPITTEL_2-1" data-partID="k2-1"><h3 data-text-align="center">1</h3><article class="legalP" data-absoluteaddress="/kapittel/2/kapittel/1/ledd/1/" id="kapittel-2-kapittel-1-ledd-1">Lov av 24. mai 1961 nr. 1 om sparebanker:</article> <article class="defaultP" margin-top="true">§ 44 første ledd første setning skal lyde:</article><article class="legalP" data-absoluteaddress="/kapittel/2/kapittel/1/ledd/2/" id="kapittel-2-kapittel-1-ledd-2">Hver medlemsbank skal hvert år betale inn til fondet en avgift som svarer til 1 1/2 promille av bankens forvaltningskapital etter nest siste års regnskap inntil fondets innbetalte kapital har nådd den påbudte størrelse.</article> <article class="defaultP" margin-top="true">Ny § 46 a skal lyde:</article><article class="legalP" data-absoluteaddress="/kapittel/2/kapittel/1/ledd/3/" id="kapittel-2-kapittel-1-ledd-3">Dersom Sparebankenes sikringsfond mottar støttelån hos Statens Banksikringsfond, gjelder de særlige bestemmelser i lov 15. mars 1991 nr. 2 om Statens Banksikringsfond.</article></section><section class="section" data-name="kap2" data-section-type="default" data-absoluteaddress="/kapittel/2/kapittel/2/" id="kapittel-2-kapittel-2" data-lovdata-URL="LTI/lov/1991-03-15-2/KAPITTEL_2-2" data-partID="k2-2"><h3 data-text-align="center">2</h3><article class="legalP" data-absoluteaddress="/kapittel/2/kapittel/2/ledd/1/" id="kapittel-2-kapittel-2-ledd-1">Lov 24. mai 1961 nr. 2 om forretningsbanker:</article> <article class="defaultP" margin-top="true">Ny § 30 a skal lyde:</article><article class="legalP" data-absoluteaddress="/kapittel/2/kapittel/2/ledd/2/" id="kapittel-2-kapittel-2-ledd-2">Dersom Forretningsbankenes sikringsfond mottar støttelån hos Statens Banksikringsfond, gjelder de særlige bestemmelser i lov 15. mars 1991 nr. 2 om Statens Banksikringsfond.</article></section></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1991-03-15-2/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Ikrafttredelse</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Loven trer i kraft fra den tid Kongen bestemmer.</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Kongen gir overgangsordninger.</article></section></main></body></html>