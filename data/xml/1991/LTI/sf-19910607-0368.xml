<!DOCTYPE html><html lang="no"><head><title>Forskrift om endring i forskrift om avgiftsmessig klassifisering av motorvogner og endring av motorvogners avgiftsmessige status.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">FOR-1991-06-07-368</dd><dt class="dokid">DokumentID</dt><dd class="dokid">LTI/forskrift/1991-06-07-368</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="dateInForce">I kraft fra</dt><dd class="dateInForce">1991-06-07</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-05-29-383</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1984-01-04-1</li></ul></dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="title">Tittel</dt><dd class="title">Forskrift om endring i forskrift om avgiftsmessig klassifisering av motorvogner og endring av motorvogners avgiftsmessige status.</dd><dt class="refid">RefID</dt><dd class="refid">forskrift/1991-06-07-368</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgiftsmessig klassifisering av motorvogner og endring av motorvogners avgiftsmessige status.</li></ul></dd></dl></header><main class="documentBody" data-lovdata-URL="LTI/forskrift/1991-06-07-368" id="dokument"><h1>Forskrift om endring i forskrift om avgiftsmessig klassifisering av motorvogner og endring av motorvogners avgiftsmessige status.</h1><article class="legalP" data-absoluteaddress="/ledd/1/" id="ledd-1">Toll- og avgiftsdirektoratet har 7. juni 1991 med hjemmel i Finansdepartementets forskrift av 4. januar 1984 nr. 1 om toll og engangsavgift på motorvogner m.m. endret forskrift av 29. mai 1990 nr. 383 om avgiftsmessig klassifisering av motorvogner og endring i motorvogners avgiftsmessige status.</article><article class="legalP" data-absoluteaddress="/ledd/2/" id="ledd-2">I overskriften til kap. III endres <i>Midlertidig endring i avgiftsmessig status</i> til <i>Endring i avgiftsmessig status uten tilleggsavgift</i>.</article> <article class="defaultP" margin-top="true">Ny § 8 skal lyde:</article><article class="legalP" data-absoluteaddress="/ledd/3/" id="ledd-3">Samtykke til endring i avgiftsmessig status i forbindelse med transport av funksjonshemmede rullestolbrukere kan gis etter skriftlig søknad på følgende vilkår:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/3/punkt/1/" id="ledd-3-punkt-1"><span class="data-originalId">1.</span><article class="legalP" data-absoluteaddress="/ledd/3/punkt/1/ledd/1/" id="ledd-3-punkt-1-ledd-1">Søknaden må gjelde motorvogn som ut fra minstemål vil kunne registreres som buss etter Vegdirektoratets forskrift 25. januar 1990 nr. 91 om krav til kjøretøy.</article></article></li><li data-li-identifier="2." data-name="2."><article class="listArticle" data-absoluteaddress="/ledd/3/punkt/2/" id="ledd-3-punkt-2"><span class="data-originalId">2.</span><article class="legalP" data-absoluteaddress="/ledd/3/punkt/2/ledd/1/" id="ledd-3-punkt-2-ledd-1">Motorvognen må være registrert enten på<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/3/punkt/2/ledd/1/punkt/1/" id="ledd-3-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/ledd/3/punkt/2/ledd/1/punkt/1/ledd/1/" id="ledd-3-punkt-2-ledd-1-punkt-1-ledd-1">innehaver av utvidet drosjeløyve,</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/3/punkt/2/ledd/1/punkt/2/" id="ledd-3-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/ledd/3/punkt/2/ledd/1/punkt/2/ledd/1/" id="ledd-3-punkt-2-ledd-1-punkt-2-ledd-1">innehaver av løyve for transport av funksjonshemmede,</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/3/punkt/2/ledd/1/punkt/3/" id="ledd-3-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/ledd/3/punkt/2/ledd/1/punkt/3/ledd/1/" id="ledd-3-punkt-2-ledd-1-punkt-3-ledd-1">institusjon eller organisasjon som har funksjonshemmede rullestolbrukere knyttet til seg eller som tilbyr transport for slike.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/ledd/3/punkt/3/" id="ledd-3-punkt-3"><span class="data-originalId">3.</span><article class="legalP" data-absoluteaddress="/ledd/3/punkt/3/ledd/1/" id="ledd-3-punkt-3-ledd-1">Søknad fra løyveinnehavere skal sendes gjennom det samferdselskontor som har tildelt løyvet.</article><article class="legalP" data-absoluteaddress="/ledd/3/punkt/3/ledd/2/" id="ledd-3-punkt-3-ledd-2">Søknad fra fylkeskommunale institusjoner eller organisasjoner skal sendes gjennom fylkets helse- og sosialadministrasjon.</article><article class="legalP" data-absoluteaddress="/ledd/3/punkt/3/ledd/3/" id="ledd-3-punkt-3-ledd-3">Søknad fra kommunale institusjoner eller organisasjoner skal sendes gjennom kommunens helse- og sosialkontor.</article></article></li><li data-li-identifier="4." data-name="4."><article class="listArticle" data-absoluteaddress="/ledd/3/punkt/4/" id="ledd-3-punkt-4"><span class="data-originalId">4.</span><article class="legalP" data-absoluteaddress="/ledd/3/punkt/4/ledd/1/" id="ledd-3-punkt-4-ledd-1">Instanser som nevnt under nr. 3 skal avgi uttalelse om søkerens behov for transport av rullestolbrukere.</article><article class="legalP" data-absoluteaddress="/ledd/3/punkt/4/ledd/2/" id="ledd-3-punkt-4-ledd-2">Samtykket skal anmerkes i kjøretøyets vognkort og gjelder kun så lenge kjøretøyet er registrert i søkerens navn og behov for slik transport er til stede.</article><article class="legalP" data-absoluteaddress="/ledd/3/punkt/4/ledd/3/" id="ledd-3-punkt-4-ledd-3">Med institusjon menes i denne forskrift privat eller offentlig foretak som har syke- eller omsorgspleie som overordnet oppgave og som er godkjent av sosialmyndighetene. Med organisasjon menes i denne forskrift forening, stiftelse eller annen sammenslutning som har sosialt eller humanitært arbeid som del av sin virksomhet.</article></article></li></ul></article> <article class="defaultP" margin-top="true">Nåværende § 8 blir ny § 9.</article><article class="legalP" data-absoluteaddress="/ledd/4/" id="ledd-4">Endringen trer i kraft straks.</article></main></body></html>