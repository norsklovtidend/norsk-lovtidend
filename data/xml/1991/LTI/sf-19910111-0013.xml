<!DOCTYPE html><html lang="no"><head><title>Sikkerhetsbestemmelser for kraftforsyningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">FOR-1991-01-11-13</dd><dt class="dokid">DokumentID</dt><dd class="dokid">LTI/forskrift/1991-01-11-13</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 1</dd><dt class="dateInForce">I kraft fra</dt><dd class="dateInForce">1991-02-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1970-06-05-9815</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50</li></ul></dd><dt class="dateOfPublication">Kunngjort</dt><dd class="dateOfPublication">1991-02-13</dd><dt class="title">Tittel</dt><dd class="title">Sikkerhetsbestemmelser for kraftforsyningen.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 11. januar 1991 med hjemmel i lov av 29. juni 1990 nr. 50 om produksjon, omforming, overføring, omsetning og fordeling av energi m.m. (Energiloven). Fremmet av Olje- og energidepartementet.</dd><dt class="refid">RefID</dt><dd class="refid">forskrift/1991-01-11-13</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Sikkerhetsbestemmelser for kraftforsyningen.<ul class="tocSubUl"><li>Generelt</li><li>Beskyttelse av opplysninger</li><li>Konsesjonssøknader</li><li>Begrenset anbudsinnbydelse</li><li>Instruks for besøk</li><li>Ansettelse av utlendinger</li><li>Fysisk sikring av kraftforsyningsanlegg</li><li>Tvilstilfelle</li><li>Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1991-01-11-13" id="dokument"><h1>Sikkerhetsbestemmelser for kraftforsyningen.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-01-11-13/KAPITTEL_1" data-partID="k1"><h2>Generelt</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Sikkerhetsbestemmelser for kraftforsyningen omhandler tiltak for sikring mot skade ved krigshandling eller sabotasje på bestående anlegg, anlegg under bygging eller planlagte anlegg som er eller trolig vil bli av betydning for landets kraftforsyning.</article><article class="legalP" data-absoluteaddress="/kapittel/1/punkt/1/ledd/2/" id="kapittel-1-punkt-1-ledd-2">Bestemmelsene skal bidra til å hindre uvedkommende i å skaffe seg informasjon om og adgang til kraftforsyningsanlegg i den hensikt å forstyrre eller ødelegge virksomheten.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Bestemmelsene gjelder bestående anlegg, anlegg under bygging eller planlagte anlegg av den størrelse som omfattes av Energiloven.</article><article class="legalP" data-absoluteaddress="/kapittel/1/punkt/2/ledd/2/" id="kapittel-1-punkt-2-ledd-2">Ved anlegg forstås:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/2/punkt/1/" id="kapittel-1-punkt-2-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/2/punkt/1/ledd/1/" id="kapittel-1-punkt-2-ledd-2-punkt-1-ledd-1">Kraftverk med generatoreffekt på minst 15.000 kVA.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/2/punkt/2/" id="kapittel-1-punkt-2-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/2/punkt/2/ledd/1/" id="kapittel-1-punkt-2-ledd-2-punkt-2-ledd-1">transformator- eller koblingsstasjon med gjennomgangseffekt på minst 10.000 kVA, og omformerstasjon med gjennomgangseffekt på minst 2.000 kVA.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/2/punkt/3/" id="kapittel-1-punkt-2-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/2/punkt/3/ledd/1/" id="kapittel-1-punkt-2-ledd-2-punkt-3-ledd-1">elektrisk kraftledning, beregnet på minst 132 kV nominell spenning.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/2/punkt/4/" id="kapittel-1-punkt-2-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/2/punkt/4/ledd/1/" id="kapittel-1-punkt-2-ledd-2-punkt-4-ledd-1">damanlegg eller andre reguleringsanlegg, som kan magasinere minst 5 millioner kubikkmeter vann.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/2/punkt/5/" id="kapittel-1-punkt-2-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/2/punkt/5/ledd/1/" id="kapittel-1-punkt-2-ledd-2-punkt-5-ledd-1">fjernvarmeanlegg som har en ytelse på minst 10 MJ/s (10.000 kW).</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/2/punkt/6/" id="kapittel-1-punkt-2-ledd-2-punkt-6"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/2/punkt/6/ledd/1/" id="kapittel-1-punkt-2-ledd-2-punkt-6-ledd-1">driftssentraler.</article></article></li></ul></article><article class="legalP" data-absoluteaddress="/kapittel/1/punkt/2/ledd/3/" id="kapittel-1-punkt-2-ledd-3">Som anlegg av betydning for landets kraftforsyning anses i denne forbindelse data- og sambandssentraler, jfr. Energiloven § 6-3, 3. ledd.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Leder for det enkelte selskap er ansvarlig for at sikkerhetsbestemmelsene blir fulgt.</article><article class="legalP" data-absoluteaddress="/kapittel/1/punkt/3/ledd/2/" id="kapittel-1-punkt-3-ledd-2">Norges vassdrags- og energiverk (NVE) skal påse at bestemmelsene følges av offentlige og private institusjoner som behandler opplysninger om kraftforsyningen.</article></article></li></ul></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-01-11-13/KAPITTEL_2" data-partID="k2"><h2>Beskyttelse av opplysninger</h2><ul class="defaultList"><li data-li-identifier="4." data-name="4."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">4.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Graderte opplysninger</article><article class="legalP" data-absoluteaddress="/kapittel/2/punkt/1/ledd/2/" id="kapittel-2-punkt-1-ledd-2">Sikkerhets- og beskyttelsesinstruksene av 17. mars 1972 med senere endringer gjelder ved behandling av alle graderte opplysninger.</article><article class="legalP" data-absoluteaddress="/kapittel/2/punkt/1/ledd/3/" id="kapittel-2-punkt-1-ledd-3">Opplysninger som vedrører følgende områder skal normalt være sikkerhetsgradert:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/1/" id="kapittel-2-punkt-1-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/1/ledd/1/" id="kapittel-2-punkt-1-ledd-3-punkt-1-ledd-1">Et anleggs betydning for levering av kraft, særlig til viktige forsvarsanlegg, krigsviktig industri, jernbane, drivstoff- og havneanlegg o.l.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/2/" id="kapittel-2-punkt-1-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/2/ledd/1/" id="kapittel-2-punkt-1-ledd-3-punkt-2-ledd-1">Militære forsvars- og sikkerhetstiltak.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/3/" id="kapittel-2-punkt-1-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/3/ledd/1/" id="kapittel-2-punkt-1-ledd-3-punkt-3-ledd-1">Politiets sikringstiltak.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/4/" id="kapittel-2-punkt-1-ledd-3-punkt-4"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/4/ledd/1/" id="kapittel-2-punkt-1-ledd-3-punkt-4-ledd-1">Kommandoplasser/alarmplasser.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/5/" id="kapittel-2-punkt-1-ledd-3-punkt-5"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/5/ledd/1/" id="kapittel-2-punkt-1-ledd-3-punkt-5-ledd-1">Viktige sambands- og styringssystemer.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/6/" id="kapittel-2-punkt-1-ledd-3-punkt-6"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/6/ledd/1/" id="kapittel-2-punkt-1-ledd-3-punkt-6-ledd-1">Flomberegninger.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/7/" id="kapittel-2-punkt-1-ledd-3-punkt-7"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/7/ledd/1/" id="kapittel-2-punkt-1-ledd-3-punkt-7-ledd-1">Omfattende analyser av skadevirkninger ved strømbrudd.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/8/" id="kapittel-2-punkt-1-ledd-3-punkt-8"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/8/ledd/1/" id="kapittel-2-punkt-1-ledd-3-punkt-8-ledd-1">Oversikter over reservemateriellagre og reparasjonsmuligheter.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/9/" id="kapittel-2-punkt-1-ledd-3-punkt-9"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/9/ledd/1/" id="kapittel-2-punkt-1-ledd-3-punkt-9-ledd-1">Detaljerte oversikter over kraftforsyningssystemet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/1/ledd/3/punkt/10/" id="kapittel-2-punkt-1-ledd-3-punkt-10"><span class="data-originalId">-</span><article class="legalP" data-absoluteaddress="/kapittel/2/punkt/1/ledd/3/punkt/10/ledd/1/" id="kapittel-2-punkt-1-ledd-3-punkt-10-ledd-1">Bygningstekniske sikringstiltak ved viktige kraftforsyningsanlegg.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">5.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Opplysninger som ikke er gradert</article><article class="legalP" data-absoluteaddress="/kapittel/2/punkt/2/ledd/2/" id="kapittel-2-punkt-2-ledd-2">Også i ugradert materiale kan det finnes en stor mengde opplysninger som bør beskyttes.</article><article class="legalP" data-absoluteaddress="/kapittel/2/punkt/2/ledd/3/" id="kapittel-2-punkt-2-ledd-3">Dokumenter som ikke er gradert, kan unntas fra offentligheten når dette har hjemmel i offentlighetslovens unntaksbestemmelser ( §§ 5, 5a og 6).</article><article class="legalP" data-absoluteaddress="/kapittel/2/punkt/2/ledd/4/" id="kapittel-2-punkt-2-ledd-4">Det enkelte selskaps leder kan pålegge ansatte og andre som arbeider for og i et anlegg taushetsplikt.</article></article></li></ul></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-01-11-13/KAPITTEL_3" data-partID="k3"><h2>Konsesjonssøknader</h2><ul class="defaultList"><li data-li-identifier="6." data-name="6."><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">6.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">I forbindelse med planlegging og konsesjonssøknader gjelder spesielt:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/punkt/1/ledd/1/punkt/1/" id="kapittel-3-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/punkt/1/ledd/1/punkt/1/ledd/1/" id="kapittel-3-punkt-1-ledd-1-punkt-1-ledd-1">Henvendelse til NVE om frigivelse av opplysninger/data skal skje skriftlig.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/1/ledd/1/punkt/2/" id="kapittel-3-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/punkt/1/ledd/1/punkt/2/ledd/1/" id="kapittel-3-punkt-1-ledd-1-punkt-2-ledd-1">Formålet med bruken av opplysningene skal oppgis sammen med navnet på ansvarlig person.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/1/ledd/1/punkt/3/" id="kapittel-3-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/punkt/1/ledd/1/punkt/3/ledd/1/" id="kapittel-3-punkt-1-ledd-1-punkt-3-ledd-1">En eventuell tillatelse fra NVE vil være tidsbegrenset og inneholde vilkår for bruk og spredning.</article></article></li></ul></article></article></li></ul></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1991-01-11-13/KAPITTEL_4" data-partID="k4"><h2>Begrenset anbudsinnbydelse</h2><ul class="defaultList"><li data-li-identifier="7." data-name="7."><article class="listArticle" data-absoluteaddress="/kapittel/4/punkt/1/" id="kapittel-4-punkt-1"><span class="data-originalId">7.</span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">Ved kjøp av varer og tjenester eller kontrahering av bygg- og anleggsarbeider kan Olje- og energidepartementet eller den departementet bemyndiger påby begrenset anbudsinnbydelse etter Regelverk for statens anskaffelsesvirksomhet. Med begrenset anbudsinnbydelse forstås skriftlig henvendelse til navngitte firmaer eller personer uten offentlig kunngjøring. Bruk av begrenset anbudsinnbydelse må kun skje der det av sikkerhetsmessige grunner er påkrevet.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/4/punkt/2/" id="kapittel-4-punkt-2"><span class="data-originalId">8.</span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">Den institusjon som har gitt påbudet skal godkjenne de firmaer/personer som ønskes forespurt om arbeidet eller leveransen. Disse skal i anbudsinnbydelsen gjøres oppmerksomme på at det gjelder et begrenset anbud og at eventuelle underleverandører må godkjennes.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/4/punkt/3/" id="kapittel-4-punkt-3"><span class="data-originalId">9.</span><article class="legalP" data-absoluteaddress="/kapittel/4/punkt/3/ledd/1/" id="kapittel-4-punkt-3-ledd-1">De firmaer som får utlevert anbudsdokumenter skal undertegne en egen forpliktelseserklæring vedrørende sikkerhetsmessig behandling av dokumentene. Erklæringen avgis på fastsatt skjema.</article></article></li></ul></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1991-01-11-13/KAPITTEL_5" data-partID="k5"><h2>Instruks for besøk</h2><ul class="defaultList"><li data-li-identifier="10." data-name="10."><article class="listArticle" data-absoluteaddress="/kapittel/5/punkt/1/" id="kapittel-5-punkt-1"><span class="data-originalId">10.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Ved en del kraftforsyningsanlegg utpekt av NVE er det lagt restriksjoner på besøk på grunnlag av anleggets betydning for landets kraftforsyning. Disse innebærer:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/5/punkt/1/ledd/1/punkt/1/" id="kapittel-5-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/5/punkt/1/ledd/1/punkt/1/ledd/1/" id="kapittel-5-punkt-1-ledd-1-punkt-1-ledd-1">Under besøket skal følges en fastsatt rute. Ved kraftstasjoner skal denne bare omfatte maskinhall, generator- og turbinkjeller, samt eventuelt kontrollrom når dette ikke samtidig er driftssentral. Dersom det er ønskelig å legge inn andre områder eller objekter i besøksruten skal dette godkjennes av NVE.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/5/punkt/1/ledd/1/punkt/2/" id="kapittel-5-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/5/punkt/1/ledd/1/punkt/2/ledd/1/" id="kapittel-5-punkt-1-ledd-1-punkt-2-ledd-1">Ved øvrige anlegg og installasjoner samt ved driftssentraler skal besøket legges opp slik at det ikke blir gitt detaljerte opplysninger om oppbygning, drift eller andre liknende forhold.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/5/punkt/1/ledd/1/punkt/3/" id="kapittel-5-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/5/punkt/1/ledd/1/punkt/3/ledd/1/" id="kapittel-5-punkt-1-ledd-1-punkt-3-ledd-1">Alle omvisninger skal ledes av en erfaren representant for eier som er ansvarlig for at sikkerhetsbestemmelsene overholdes.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/5/punkt/1/ledd/1/punkt/4/" id="kapittel-5-punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/5/punkt/1/ledd/1/punkt/4/ledd/1/" id="kapittel-5-punkt-1-ledd-1-punkt-4-ledd-1">Ved omvisning av besøkende med spesielt opplysningsbehov som studenter, delegasjoner o.l., er eieren bemyndiget til å foreta en tilpasning av orienteringene under utvisning av sikkerhetsmessig forsiktighet. I tvilstilfelle skal NVE konsulteres.</article></article></li><li data-li-identifier="e." data-name="e."><article class="listArticle" data-absoluteaddress="/kapittel/5/punkt/1/ledd/1/punkt/5/" id="kapittel-5-punkt-1-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/5/punkt/1/ledd/1/punkt/5/ledd/1/" id="kapittel-5-punkt-1-ledd-1-punkt-5-ledd-1">Fotografering er forbudt med mindre spesiell tillatelse er innhentet fra eier.</article></article></li><li data-li-identifier="f." data-name="f."><article class="listArticle" data-absoluteaddress="/kapittel/5/punkt/1/ledd/1/punkt/6/" id="kapittel-5-punkt-1-ledd-1-punkt-6"><span class="data-originalId">f.</span><article class="legalP" data-absoluteaddress="/kapittel/5/punkt/1/ledd/1/punkt/6/ledd/1/" id="kapittel-5-punkt-1-ledd-1-punkt-6-ledd-1">Studieopphold og praktikanttjeneste er tillatt for norske borgere. Forespørsler og søknader fra utlendinger skal avgjøres av NVE i hvert enkelt tilfelle.</article></article></li></ul></article></article></li><li data-li-identifier="11." data-name="11."><article class="listArticle" data-absoluteaddress="/kapittel/5/punkt/2/" id="kapittel-5-punkt-2"><span class="data-originalId">11.</span><article class="legalP" data-absoluteaddress="/kapittel/5/punkt/2/ledd/1/" id="kapittel-5-punkt-2-ledd-1">Ved kraftforsyningsanlegg uten besøksrestriksjoner står eieren fritt til å fastlegge besøksrute og informasjonsopplegg.</article></article></li></ul></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1991-01-11-13/KAPITTEL_6" data-partID="k6"><h2>Ansettelse av utlendinger</h2><ul class="defaultList"><li data-li-identifier="12." data-name="12."><article class="listArticle" data-absoluteaddress="/kapittel/6/punkt/1/" id="kapittel-6-punkt-1"><span class="data-originalId">12.</span><article class="legalP" data-absoluteaddress="/kapittel/6/punkt/1/ledd/1/" id="kapittel-6-punkt-1-ledd-1">Ved ansettelse av utlendinger innen kraftforsyningen gjelder regler gitt i Direktiv for sikkerhetsmessig kontroll av utenlandske statsborgere som er tenkt nyttet i den sivile del av statsforvaltningen, gitt ved kgl.res. av 6. juni 1975.</article></article></li></ul></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1991-01-11-13/KAPITTEL_7" data-partID="k7"><h2>Fysisk sikring av kraftforsyningsanlegg</h2><ul class="defaultList"><li data-li-identifier="13." data-name="13."><article class="listArticle" data-absoluteaddress="/kapittel/7/punkt/1/" id="kapittel-7-punkt-1"><span class="data-originalId">13.</span><article class="legalP" data-absoluteaddress="/kapittel/7/punkt/1/ledd/1/" id="kapittel-7-punkt-1-ledd-1">Alle kraftforsyningsanlegg som omfattes av disse sikkerhetsbestemmelser skal være sikret mot ukontrollert adgang for uvedkommende, enten ved vakthold eller at de holdes stengt.</article></article></li><li data-li-identifier="14." data-name="14."><article class="listArticle" data-absoluteaddress="/kapittel/7/punkt/2/" id="kapittel-7-punkt-2"><span class="data-originalId">14.</span><article class="legalP" data-absoluteaddress="/kapittel/7/punkt/2/ledd/1/" id="kapittel-7-punkt-2-ledd-1">I anleggsfasen skal eieren etablere adgangskontroll senest fra det tidspunkt installasjonsarbeidene begynner. Alle faste adgangsberettigede utstyres med adgangskort. Tilfeldige arbeidstakere, leverandører og besøkende gis tidsbegrensede adgangskort. Private kjøretøy skal være utstyrt med parkeringstillatelse.</article></article></li></ul></section><section class="section" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1991-01-11-13/KAPITTEL_8" data-partID="k8"><h2>Tvilstilfelle</h2><ul class="defaultList"><li data-li-identifier="15." data-name="15."><article class="listArticle" data-absoluteaddress="/kapittel/8/punkt/1/" id="kapittel-8-punkt-1"><span class="data-originalId">15.</span><article class="legalP" data-absoluteaddress="/kapittel/8/punkt/1/ledd/1/" id="kapittel-8-punkt-1-ledd-1">Tvil som måtte oppstå i forbindelse med forståelse eller gjennomføring av disse bestemmelser tas opp gjennom NVE.</article></article></li></ul></section><section class="section" data-section-type="default" data-absoluteaddress="/kapittel/9/" id="kapittel-9" data-lovdata-URL="LTI/forskrift/1991-01-11-13/KAPITTEL_9" data-partID="k9"><h2>Ikrafttreden</h2><ul class="defaultList"><li data-li-identifier="16." data-name="16."><article class="listArticle" data-absoluteaddress="/kapittel/9/punkt/1/" id="kapittel-9-punkt-1"><span class="data-originalId">16.</span><article class="legalP" data-absoluteaddress="/kapittel/9/punkt/1/ledd/1/" id="kapittel-9-punkt-1-ledd-1">Disse bestemmelsene trer i kraft fra 15. februar 1991. Fra samme tidspunkt oppheves Bestemmelser vedrørende adgang til å tillate besøk ved kraftforsyningsanlegg og til å gi opplysninger om slike anlegg m.v., gitt ved Kronprinsreg.res. av 5. juni 1970.</article></article></li></ul></section></main></body></html>