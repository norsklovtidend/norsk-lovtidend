<!DOCTYPE html><html lang="no"><head><title>Forskrift om fiskerikyndig person om bord i seismisk fartøy på norsk sokkel<sup class="footnotereference" data-footnotereferencevalue="1">1</sup></title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1991-10-30-729</dd><dt class="dokid">DokumentID</dt><dd class="dokid">LTI/forskrift/1991-10-30-729</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 21</dd><dt class="dateInForce">I kraft fra</dt><dd class="dateInForce">1991-12-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-10-28-1594</li><li>forskrift/1983-10-28-1594</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-03-22-11/§57</li><li>lov/1985-03-22-11/§45</li><li>forskrift/1991-10-04-1016</li></ul></dd><dt class="dateOfPublication">Kunngjort</dt><dd class="dateOfPublication">1991-12-10</dd><dt class="title">Tittel</dt><dd class="title">Forskrift om fiskerikyndig person om bord i seismisk fartøy på norsk sokkel<sup class="footnotereference" data-footnotereferencevalue="1">1</sup></dd><dt class="refid">RefID</dt><dd class="refid">forskrift/1991-10-30-729</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiskerikyndig person om bord i seismisk fartøy på norsk sokkel<ul class="tocSubUl"><li>Kapittel I. Innledende bestemmelser.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Straffebestemmelse</li><li>§ 5. Ikrafttredelse m.v.</li></ul></li><li>Kapittel II. Alminnelige bestemmelser.<ul class="tocSubUl"><li>§ 6. Tilsynsmyndighet</li><li>§ 7. Pliktsubjekt</li><li>§ 8. Fravik</li></ul></li><li>Kapittel III. Tekniske og operasjonelle bestemmelser m.v.<ul class="tocSubUl"><li>§ 9. Krav til virksomheten</li><li>§ 10. Krav om fiskerikyndig person</li><li>§ 11. Krav til fiskerikyndig person</li><li>§ 12. Valg av fiskerikyndig person</li><li>§ 13. Rapporteringsplikt</li><li>§ 14. Den fiskerikyndiges status</li><li>§ 15. Informasjonsplikt</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1991-10-30-729" id="dokument"><h1>Forskrift om fiskerikyndig person om bord i seismisk fartøy på norsk sokkel<sup class="footnotereference" data-footnotereferencevalue="1" data-unique-footnote-counter="1">1</sup></h1><article class="legalP" data-absoluteaddress="/ledd/1/" id="ledd-1">Fastsatt av Oljedirektoratet 30. oktober 1991 i medhold av lov av 22. mars 1985 nr. 11 om petroleumsvirksomhet § 57, jf. § 45, 2. ledd, jf. Olje- og energidepartementets delegeringsvedtak av 4. oktober 1991.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Til forskriften er utarbeidet en supplerende veiledning. Veiledningen gir utfyllende kommentarer til forskriftsbestemmelsene. Veiledningen er ikke juridisk bindende. Det forutsettes imidlertid at forskriften og veiledningen ses i sammenheng, for å få en best mulig forståelse av forskriftskravene.</article></footer><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-10-30-729/KAPITTEL_1" data-partID="k1"><h2>Kapittel I. Innledende bestemmelser.</h2><article class="legalArticle" data-lovdata-URL="LTI/forskrift/1991-10-30-729/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriftens formål er å ivareta fiskeriinteressene i områder hvor det foregår seismisk aktivitet som omfattes av petroleumsvirksomhet.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Seismiske fartøy skal holde seg i forsvarlig avstand fra fartøyer som driver fiske og fra faststående og flytende fiskeredskap. Særlig aktsomhet skal utvises når større ansamlinger av fiskefartøyer observeres.</article></article><article class="legalArticle" data-lovdata-URL="LTI/forskrift/1991-10-30-729/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forskriften kommer til anvendelse på seismisk aktivitet i petroleumsvirksomheten på områder som nevnt i petroleumsloven § 1.</article></article><article class="legalArticle" data-lovdata-URL="LTI/forskrift/1991-10-30-729/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I denne forskrift betyr:</article> <article class="defaultP" margin-top="true"><i>Rettighetshaver</i>: Selskap eller annen sammenslutning som er tildelt en undersøkelsestillatelse i medhold av petroleumsloven § 5 eller en utvinningstillatelse i medhold av petroleumsloven § 8, 1. ledd.</article> <article class="defaultP" margin-top="true"><i>Operatør</i>: Selskap eller annen sammenslutning som ved tildeling av utvinningstillatelse blir utpekt av Olje- og energidepartementet til å forestå den daglige ledelse av den virksomheten som utføres i medhold av tillatelsen, jf. petroleumsloven § 9.</article> <article class="defaultP" margin-top="true"><i>Petroleumsloven</i>: Lov 22. mars 1985 nr. 11 om petroleumsvirksomhet.</article></article><article class="legalArticle" data-lovdata-URL="LTI/forskrift/1991-10-30-729/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Straffebestemmelse</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Overtredelse av denne forskrift eller vedtak truffet i medhold av denne straffes som bestemt i petroleumsloven § 66.</article></article><article class="legalArticle" data-lovdata-URL="LTI/forskrift/1991-10-30-729/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse m.v.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Denne forskrift trer i kraft 27. desember 1991.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Fra samme dato oppheves forskrift av 28. oktober 1983 nr. 1594 for fiskerikyndig person om bord i seismisk fartøy på norsk sokkel. Vedtak fattet i medhold av forannevnte forskrift nr. 1594 gjelder inntil de oppheves eller endres av Oljedirektoratet.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Forskrift for fiskerikyndig person om bord i seismisk fartøy på norsk sokkel, fastsatt av Oljedirektoratet 28. oktober 1983 nr. 1594 oppheves.</article><article class="legalP" data-absoluteaddress="/kapittel/1/paragraf/5/ledd/4/" id="kapittel-1-paragraf-5-ledd-4">Vedtak fattet i medhold av disse forskrifter gjelder inntil de oppheves eller endres av Oljedirektoratet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-10-30-729/KAPITTEL_2" data-partID="k2"><h2>Kapittel II. Alminnelige bestemmelser.</h2><article class="legalArticle" data-lovdata-URL="LTI/forskrift/1991-10-30-729/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilsynsmyndighet</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Oljedirektoratet fører tilsyn med at bestemmelsene gitt i denne forskrift eller vedtak fattet i medhold av denne, blir overholdt.</article></article><article class="legalArticle" data-lovdata-URL="LTI/forskrift/1991-10-30-729/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Pliktsubjekt</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Rettighetshaver, operatør og enhver annen som deltar i virksomhet som nevnt i § 2 har plikt til å sørge for at denne forskriften følges. Den fiskerikyndige har plikt til å gjøre seg kjent med innholdet i undersøkelsestillatelsen, og særlig merke seg punktene: 3, 4, 10, 16, 17 og 18.</article></article><article class="legalArticle" data-lovdata-URL="LTI/forskrift/1991-10-30-729/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fravik</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Oljedirektoratet kan fravike denne forskriften dersom særlige forhold tilsier dette.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Fravik skal gis skriftlig.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-10-30-729/KAPITTEL_3" data-partID="k3"><h2>Kapittel III. Tekniske og operasjonelle bestemmelser m.v.</h2><article class="legalArticle" data-lovdata-URL="LTI/forskrift/1991-10-30-729/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav til virksomheten</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Virksomhet etter forskriftens § 2 skal foregå i samsvar med krav fastsatt i eller i medhold av denne forskriften.</article></article><article class="legalArticle" data-lovdata-URL="LTI/forskrift/1991-10-30-729/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav om fiskerikyndig person</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Seismiske fartøy skal ha fiskerikyndig person om bord, med mindre Oljedirektoratet ikke anser dette nødvendig av hensyn til fiskerivirksomheten i området.</article></article><article class="legalArticle" data-lovdata-URL="LTI/forskrift/1991-10-30-729/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til fiskerikyndig person</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Den fiskerikyndige skal som hovedregel være aktiv fisker og ha nødvendige kunnskaper med hensyn til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/1/punkt/1/" id="kapittel-3-paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/1/punkt/1/ledd/1/" id="kapittel-3-paragraf-3-ledd-1-punkt-1-ledd-1">de farvann det seismiske fartøy skal operere i</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/1/punkt/2/" id="kapittel-3-paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/1/punkt/2/ledd/1/" id="kapittel-3-paragraf-3-ledd-1-punkt-2-ledd-1">den fiskeriaktivitet som foregår i nevnte farvann</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/1/punkt/3/" id="kapittel-3-paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/1/punkt/3/ledd/1/" id="kapittel-3-paragraf-3-ledd-1-punkt-3-ledd-1">navigasjon</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/1/punkt/4/" id="kapittel-3-paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/1/punkt/4/ledd/1/" id="kapittel-3-paragraf-3-ledd-1-punkt-4-ledd-1">seismisk datainnsamling</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/1/punkt/5/" id="kapittel-3-paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/1/punkt/5/ledd/1/" id="kapittel-3-paragraf-3-ledd-1-punkt-5-ledd-1">det engelske språk</article></article></li></ul></article></article><article class="legalArticle" data-lovdata-URL="LTI/forskrift/1991-10-30-729/§12" data-name="§12" data-partID="§12" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Valg av fiskerikyndig person</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Valg av fiskerikyndig person for den enkelte undersøkelse skal klareres med fiskerisjefen i:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/4/ledd/1/punkt/1/" id="kapittel-3-paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/4/ledd/1/punkt/1/ledd/1/" id="kapittel-3-paragraf-4-ledd-1-punkt-1-ledd-1">Rogaland for seismisk aktivitet i området sør for 62° N</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/4/ledd/1/punkt/2/" id="kapittel-3-paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/4/ledd/1/punkt/2/ledd/1/" id="kapittel-3-paragraf-4-ledd-1-punkt-2-ledd-1">Møre og Romsdal for seismisk aktivitet i området mellom 62° N og<br />67° N</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/4/ledd/1/punkt/3/" id="kapittel-3-paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/4/ledd/1/punkt/3/ledd/1/" id="kapittel-3-paragraf-4-ledd-1-punkt-3-ledd-1">Troms for seismisk aktivitet i området nord for 67° N.</article></article></li></ul></article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Dersom seismisk aktivitet skal foregå innenfor flere av de ovennevnte områder klareres den fiskerikyndige person med fiskerisjefen i det området hvor hoveddelen av den seismiske undersøkelsen skal foregå.</article></article><article class="legalArticle" data-lovdata-URL="LTI/forskrift/1991-10-30-729/§13" data-name="§13" data-partID="§13" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Rapporteringsplikt</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Den fiskerikyndige skal føre dagbok (logg) for den tiden han er om bord i det seismiske fartøy. Dagboken skal etter endt tokt oppbevares hos operatøren. Ett eksemplar sendes henholdsvis Oljedirektoratet, Fiskeridirektoratet og fiskerisjefen i det aktuelle området.</article></article><article class="legalArticle" data-lovdata-URL="LTI/forskrift/1991-10-30-729/§14" data-name="§14" data-partID="§14" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Den fiskerikyndiges status</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Den fiskerikyndige har en rent rådgivende funksjon innenfor sitt fagområde.</article></article><article class="legalArticle" data-lovdata-URL="LTI/forskrift/1991-10-30-729/§15" data-name="§15" data-partID="§15" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Informasjonsplikt</span></h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Rettighetshaver/operatør plikter å gjøre relevante bestemmelser, samt den aktuelle undersøkelsestillatelse, tilgjengelig for den fiskerikyndige.</article></article></section></main></body></html>