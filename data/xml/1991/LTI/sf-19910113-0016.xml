<!DOCTYPE html><html lang="no"><head><title>Forskrift for drift av barne- og ungdomspsykiatriske poliklinikker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1991-01-13-16</dd><dt class="dokid">DokumentID</dt><dd class="dokid">LTI/forskrift/1991-01-13-16</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 1</dd><dt class="dateInForce">I kraft fra</dt><dd class="dateInForce">1991-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-04-28-2/§2</li><li>forskrift/1969-09-26-9802</li></ul></dd><dt class="dateOfPublication">Kunngjort</dt><dd class="dateOfPublication">1991-02-13</dd><dt class="title">Tittel</dt><dd class="title">Forskrift for drift av barne- og ungdomspsykiatriske poliklinikker.</dd><dt class="refid">RefID</dt><dd class="refid">forskrift/1991-01-13-16</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for drift av barne- og ungdomspsykiatriske poliklinikker.<ul class="tocSubUl"><li>§ 1. Oppgaver</li><li>§ 2. Godkjenning</li><li>§ 3. Arbeidsmåte</li><li>§ 4. Ingen egenbetaling</li><li>§ 5. Skyss- og kostutgifter</li><li>§ 6. Rapport</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1991-01-13-16" id="dokument"><h1>Forskrift for drift av barne- og ungdomspsykiatriske poliklinikker.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 13. januar 1991 med hjemmel i lov om psykisk helsevern av 28. april 1961 nr 2, § 2 femte ledd, jfr. kgl.res. av 26. september 1969.</article><article class="legalArticle" data-lovdata-URL="LTI/forskrift/1991-01-13-16/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Oppgaver</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Barne- ungdomspsykiatriske poliklinikker er helseinstitusjoner som skal foreta undersøkelser, gi råd og behandling overfor barn og ungdom og deres familier, der det foreligger psykiske lidelser eller problemer. Rådgivningen kan også omfatte personer i pasientens sosiale miljø.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Poliklinikken skal – i samarbeid med andre instanser i det området den betjener – ta del i det forebyggende arbeid i tilknytning til psykiatriske problemstillinger for barn og unge og deres familier.</article></article><article class="legalArticle" data-lovdata-URL="LTI/forskrift/1991-01-13-16/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Godkjenning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Poliklinikken skal godkjennes av Helsedirektøren.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For å bli godkjent skal poliklinikken ha følgende fagstillinger:<p class="leddfortsettelse">– lege som er spesialist i barnepsykiatri (barnepsykiater)</p><p class="leddfortsettelse">– spesialist i klinisk psykologi</p><p class="leddfortsettelse">– sosionom med klinisk videreutdanning</p><p class="leddfortsettelse">– klinisk pedagog</p></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Poliklinikken skal ledes av barnepsykiater eller spesialist i klinisk psykologi. Godkjenning av poliklinikken forutsetter at det er tilsatt godkjent faglig leder, og at en vesentlig del av øvrige fagstillinger nevnt i annet ledd er besatt.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Poliklinikkens lokaler skal være egnet til formålet.</article></article><article class="legalArticle" data-lovdata-URL="LTI/forskrift/1991-01-13-16/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Arbeidsmåte</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Personalet ved poliklinikken skal arbeide i team.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Poliklinikken kan ha andre budsjetterte fagstillinger enn nevnt i § 2, som:<p class="leddfortsettelse">– lege i utdanningsstilling</p><p class="leddfortsettelse">– psykolog i utdanningsstilling</p><p class="leddfortsettelse">– sosionom i utdanningsstilling</p><p class="leddfortsettelse">– pedagog i utdanningsstilling</p></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Poliklinikken kan ha andre medarbeidere, f.eks. miljøterapeut, uten at disse stillinger ansees som fagstillinger som utløser timerefusjon fra folketrygden.</article></article><article class="legalArticle" data-lovdata-URL="LTI/forskrift/1991-01-13-16/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ingen egenbetaling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Poliklinikkene kan ikke kreve egenandel fra pasienten eller dennes pårørende for undersøkelse og behandling som ytes, eller for konsultasjon eller rådgivning overfor andre instanser, jfr. forskrift av 21. desember 1990 nr. 1033 for godtgjørelse av utgifter til legehjelp som utføres poliklinisk ved helseinstitusjoner på fylkeskommunal/kommunal helseplan og ved statlige helseinstitusjoner § 3 nr. 7.</article></article><article class="legalArticle" data-lovdata-URL="LTI/forskrift/1991-01-13-16/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skyss- og kostutgifter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved nødvendige reiser for poliklinikkens personale til tilknyttede behandlingshjem eller til pasient eller pasientmiljø dekkes skyss- og kostutgifter etter det fylkeskommunale regulativ. Utgiftene belastes poliklinikkens budsjett.</article></article><article class="legalArticle" data-lovdata-URL="LTI/forskrift/1991-01-13-16/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapport</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Poliklinikken skal hvert år utarbeide rapport om sin virksomhet etter de retningslinjer helsedirektøren fastsetter for årsmeldingene. Poliklinikken har også ansvar for at det avgis årsmelding fra tilknyttede behandlingshjem.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Årsmeldingene skal blant annet vise omfanget av og fordelingen på ulike arbeidsoppgaver, gi opplysninger av betydning for evaluering av virksomheten og videre utvikling av en service tilpasset regionens behov.</article></article><article class="legalArticle" data-lovdata-URL="LTI/forskrift/1991-01-13-16/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft 1. mars 1991.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Forskriften avløser tidligere retningslinjer av 1. august 1975.</article></article></main></body></html>