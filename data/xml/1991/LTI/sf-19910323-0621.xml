<!DOCTYPE html><html lang="no"><head><title>Forskrift om statstilskot til regulering av prisane for mjølk og mjølkeprodukter (grunntilskot)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1991-03-23-621</dd><dt class="dokid">DokumentID</dt><dd class="dokid">LTI/forskrift/1991-03-23-621</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 18</dd><dt class="dateInForce">I kraft fra</dt><dd class="dateInForce">1991-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-10-17</dd><dt class="title">Tittel</dt><dd class="title">Forskrift om statstilskot til regulering av prisane for mjølk og mjølkeprodukter (grunntilskot)</dd><dt class="refid">RefID</dt><dd class="refid">forskrift/1991-03-23-621</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om statstilskot til regulering av prisane for mjølk og mjølkeprodukter (grunntilskot)<ul class="tocSubUl"><li>§ 1. Formål</li><li>§ 2. Leveringsformer</li><li>§ 3. Om oppgåver m.v.</li><li>§ 4. Utbetaling av tilskotet</li><li>§ 5. Om kontroll, tilbakebetaling m.v.</li><li>§ 6. Dispensasjon og nærare retningsliner</li><li>§ 7. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1991-03-23-621" id="dokument"><h1>Forskrift om statstilskot til regulering av prisane for mjølk og mjølkeprodukter (grunntilskot)</h1><article class="legalP" data-absoluteaddress="/ledd/1/" id="ledd-1">Fastsette av Landbruksdepartementet 25. mars 1991 i medhald av Jordbruksavtala.</article><article class="legalArticle" data-lovdata-URL="LTI/forskrift/1991-03-23-621/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av dei midlane Stortinget løyver til regulering av prisane vil det bli betalt ut tilskot til regulering av mjølkeprisen (grunntilskot) etter desse føresegnene.</article></article><article class="legalArticle" data-lovdata-URL="LTI/forskrift/1991-03-23-621/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Leveringsformer</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskotet blir betalt ut til kumjølk, geitmjølk og fløyte som blir:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Levert frå produsent til meieriselskap</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Brukt til heimeproduksjon av fjell- og gardssmør og gards- og sæterost som blir avrekna frå meieriselskap.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Føresetnaden for å få tilskot er at dei leverte produkta fyller kvalitetskrava som er fastsette for det enkelte produktet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Mjølk levert til meieriselskap skal avreknast med feitt- og proteinkorreksjon etter føresegner fastsette av Landbruksdepartementet.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Levert fløyte skal reknast om til liter mjølk etter feittinnhaldet og til same feittprosent som basisfeittprosenten i Riksoppgjeret.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Fjell- og gardssmør og gards- og sæterost blir rekna om til mjølk av Norske Melkeprodusenters Landsforbund etter omrekningsfaktorar godkjende av Landbruksdepartementet.</article></article><article class="legalArticle" data-lovdata-URL="LTI/forskrift/1991-03-23-621/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Om oppgåver m.v.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det enkelte meieriselskap skal for kvar månad sende oppgåve til Norske Melkeprodusenters Landsforbund over mjølk, fjell- og gardssmør og gards- og sæterost som er tatt imot frå produsent i vedkomande månad. Meieriselskapet sin revisor skal revidera og vitne oppgåvene kvart halvår.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Norske Melkeprodusenters Landsforbund sender kvart halvår, respektive 1. juli og 31. desember, Landbruksdepartementet ei spesifisert og samla oppgåve for landet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Denne oppgåva skal vere revidert og vitna av statsautorisert revisor.</article></article><article class="legalArticle" data-lovdata-URL="LTI/forskrift/1991-03-23-621/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utbetaling av tilskotet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Grunntilskotet blir betalt ut til Norske Melkeprodusenters Landsforbund som ein fast sum kvar månad, rekna ut frå produksjonsmålet for mjølkesektoren og dei satsane som til ei kvar tid er fastsett av avtalepartane.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I desse satsane er tilskotet til feittkorreksjon, fjell- og gardssmør og gards-, sæterost og direkte levert mjølk rekna med.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Tilskotet går inn som ein del av Riksoppgjeret.</article></article><article class="legalArticle" data-lovdata-URL="LTI/forskrift/1991-03-23-621/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Om kontroll, tilbakebetaling m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I tillegg til dei vilkåra for utbetaling av tilskot som går fram av føresegnene gjeld elles:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Meieriselskapa og Norske Melkeprodusenters Landsforbund syter forat dei oppgåver som blir gitt som grunnlag for utbetaling av tilskot er i samsvar med føresegnene.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Landbruksdepartementet og Riksrevisjonen kan krevje alle opplysningar som er naudsynte for å avgjere om utrekning og utbetaling av tilskotet til mjølkeprodusent er rett.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Landsutjamning av mjølkeprisen og kvalitetsbetaling av mjølk ved meierilevering blir gjennomført etter føresegner som til kvar tid er fastsette av Landbruksdepartementet.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Er det betalt ut statstilskot for mjølk som ikkje oppfyller kvalitetskrava, jfr. § 1, skal tilskotet betalast tilbake. Det skal reknast ut for heile det leverte kvantum mjølk i vedkomande månad.</article></article></li></ul></article></article><article class="legalArticle" data-lovdata-URL="LTI/forskrift/1991-03-23-621/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon og nærare retningsliner</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Landbruksdepartementet kan i særskilde høve dispensere frå føresegnene, og kan fastsetje nærare retningsliner om gjenomføringa.</article></article><article class="legalArticle" data-lovdata-URL="LTI/forskrift/1991-03-23-621/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Desse føresegnene tek til å gjelde 1. januar 1991. Frå same tid er føresegner av 1. juli 1990 nr. 718 om grunntilskot for mjølk sette ut av kraft.</article></article></main></body></html>