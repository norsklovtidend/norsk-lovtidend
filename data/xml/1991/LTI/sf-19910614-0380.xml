<!DOCTYPE html><html lang="no"><head><title>Forskrift om utenlandske statsborgeres rett til sosialhjelp.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-1991-06-14-380</dd><dt class="dokid">DokumentID</dt><dd class="dokid">LTI/forskrift/1991-06-14-380</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="dateInForce">I kraft fra</dt><dd class="dateInForce">1991-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-06-05-2/§1</li></ul></dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="title">Tittel</dt><dd class="title">Forskrift om utenlandske statsborgeres rett til sosialhjelp.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 14. juni 1991 med hjemmel i lov 5. juni 1964 nr. 2 om sosial omsorg § 1 tredje ledd. Fremmet av Sosialdepartementet.</dd><dt class="refid">RefID</dt><dd class="refid">forskrift/1991-06-14-380</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utenlandske statsborgeres rett til sosialhjelp.<ul class="tocSubUl"><li>I.<ul class="tocSubUl"><li>§ 1. (Personer som ikke har lovlig opphold i riket)</li><li>§ 2. (Personer som har tilbud om opphold i statlig mottak)</li><li>§ 3. (Personer som ikke har bopel i riket)</li><li>§ 4. (Dokumentasjon om lovlig opphold)</li><li>§ 5. (Rett til råd og veiledning)</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-06-14-380" id="dokument"><h1>Forskrift om utenlandske statsborgeres rett til sosialhjelp.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-06-14-380/KAPITTEL_1" data-partID="k1"><h2 data-text-align="center">I.</h2><article class="legalArticle" data-lovdata-URL="LTI/forskrift/1991-06-14-380/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(Personer som ikke har lovlig opphold i riket)</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Personer som ikke har lovlig opphold i riket har ikke rett til økonomisk sosialhjelp etter lov om sosial omsorg § 3.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Kan vedkommende ikke dra omsorg for seg selv, har han eller hun bare rett til nødvendig omsorg etter lovens § 3 inntil vedkommende etter utlendingsloven med forskrifter har plikt til å forlate landet.</article></article><article class="legalArticle" data-lovdata-URL="LTI/forskrift/1991-06-14-380/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(Personer som har tilbud om opphold i statlig mottak)</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Asylsøkere som er i statlig mottak eller har tilbud om opphold i statlig mottak, har ikke krav på sosialhjelp etter lov om sosial omsorg § 3, med mindre de er bosatt i kommune i hht. særlig avtale mellom utlendingsmyndighetene og den enkelte kommmune.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Når en person med innvilget opphold i riket, flytter fra statlig mottak til en kommune uten at det er inngått avtale mellom kommunen og utlendingsmyndighetene og søker om sosialhjelp, kan han/hun ikke henvises til å motta hjelp i statlig mottak dersom kommunen har mottatt integreringstilskudd for vedkommende. Selv om kommunen ikke har mottatt statlig integreringstilskudd, kan vedkommende ikke henvises til å motta nødvendig hjelp i statlig mottak hvis dette er til skade for han/henne.</article></article><article class="legalArticle" data-lovdata-URL="LTI/forskrift/1991-06-14-380/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(Personer som ikke har bopel i riket)</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Personer som ikke er norske statborgere og som ikke har bopel i riket, har ikke krav på hjelp etter lov om sosial omsorg § 3 til dekning av utgifter til fortsatt opphold i riket, med mindre annet følger av avtale Norge har inngått med vedkommende persons hjemland, eller dersom vedkommende har tillatelse til å bli i landet til en søknad om oppholdstillatelse er ferdigbehandlet hos utlendingsmyndighetene.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Kan vedkommende ikke dra omsorg for seg selv har han/hun bare rett til nødvendig omsorg inntil vedkommende kan forlate landet, med mindre annet følger av avtale som nevnt i første ledd.</article></article><article class="legalArticle" data-lovdata-URL="LTI/forskrift/1991-06-14-380/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(Dokumentasjon om lovlig opphold)</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Sosialkontoret kan kreve at søker dokumenterer at han/hun har lovlig opphold i riket.</article></article><article class="legalArticle" data-lovdata-URL="LTI/forskrift/1991-06-14-380/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(Rett til råd og veiledning)</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Enhver som oppholder seg i riket har rett til råd og veiledning i samsvar med lov om sosial omsorg § 2.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-06-14-380/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft fra 1. juli 1991.</article></section></main></body></html>