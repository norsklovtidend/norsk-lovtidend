<!DOCTYPE html><html lang="no"><head><title>Forskrift om forbud mot innførsel av dyr og smitteførende gjenstander.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:35</dd><dt class="legacyID">Datokode</dt><dd class="legacyID">FOR-1991-07-02-507</dd><dt class="dokid">DokumentID</dt><dd class="dokid">LTI/forskrift/1991-07-02-507</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 14</dd><dt class="dateInForce">I kraft fra</dt><dd class="dateInForce">1991-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-10-15-1513</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§8</li></ul></dd><dt class="dateOfPublication">Kunngjort</dt><dd class="dateOfPublication">1991-08-26</dd><dt class="title">Tittel</dt><dd class="title">Forskrift om forbud mot innførsel av dyr og smitteførende gjenstander.</dd><dt class="refid">RefID</dt><dd class="refid">forskrift/1991-07-02-507</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot innførsel av dyr og smitteførende gjenstander.<ul class="tocSubUl"><li>§ 1. Forbud</li><li>§ 2. Definisjoner</li><li>§ 3. Transitt, midlertidig opphold</li><li>§ 4. Merking – Dokumentasjon</li><li>§ 5. Utgifter</li><li>§ 6. Unntak</li><li>§ 7. Dispensasjon – tilbakekallelse</li><li>§ 8. Beslagleggelse – bortvisning</li><li>§ 9. Straffebestemmelse</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1991-07-02-507" id="dokument"><h1>Forskrift om forbud mot innførsel av dyr og smitteførende gjenstander.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 2. juli 1991 med hjemmel i lov 8. juni 1962 nr. 4 om tiltak mot dyresjukdommer (husdyrloven), § 8.</article><article class="legalArticle" data-lovdata-URL="LTI/forskrift/1991-07-02-507/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å innføre fra utlandet levende og døde pattedyr og fugler, produkter av disse og andre varer som kan føre med seg smittsom dyresjukdom.</article></article><article class="legalArticle" data-lovdata-URL="LTI/forskrift/1991-07-02-507/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Innførsel omfatter transitt, innlegg/uttak til og fra transittlager.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Som utlandet i disse forskrifter regnes også Svalbard, Jan Mayen og andre land underlagt Norge og internasjonalt farvann.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Produkter av disse og andre varer i § 1 omfatter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">kjøtt og kjøttvarer av alle slag, innmat og slakteavfall, produkter/ferdigretter med innhold av kjøtt, kjøttekstrakter,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">dyrefôr med innhold av animalske råvarer (fisk unntatt), f.eks. blodmel, kjøtt/benmel,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">blodserum eller -plasma, blodproteiner,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/4/" id="paragraf-2-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/4/ledd/1/" id="paragraf-2-ledd-3-punkt-4-ledd-1">ekstrakter av animalske vev/organer, f.eks. gelatin, kollagen,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/5/" id="paragraf-2-ledd-3-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/5/ledd/1/" id="paragraf-2-ledd-3-punkt-5-ledd-1">hud, skinn, hodeskaller, knokler, klauver, horn, hornmel, dun, fjær, urenset hår og bust,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/6/" id="paragraf-2-ledd-3-punkt-6"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/6/ledd/1/" id="paragraf-2-ledd-3-punkt-6-ledd-1">egg og eggprodukt, herunder næringsmidler/produkter med innhold av egg.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/7/" id="paragraf-2-ledd-3-punkt-7"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/7/ledd/1/" id="paragraf-2-ledd-3-punkt-7-ledd-1">melk og melkeprodukt,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/8/" id="paragraf-2-ledd-3-punkt-8"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/8/ledd/1/" id="paragraf-2-ledd-3-punkt-8-ledd-1">sæd og embryo fra alle slags dyr,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/9/" id="paragraf-2-ledd-3-punkt-9"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/9/ledd/1/" id="paragraf-2-ledd-3-punkt-9-ledd-1">koppevaksine, sera og vaksiner til veterinært bruk og andre biologiske produkter av animalsk opprinnelse, bl.a. bakterier, virus, prøver av blod, sera, celler, vev, animalske proteiner m.v. til laboratoriebruk,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/10/" id="paragraf-2-ledd-3-punkt-10"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/10/ledd/1/" id="paragraf-2-ledd-3-punkt-10-ledd-1">naturlig gjødsel,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/11/" id="paragraf-2-ledd-3-punkt-11"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/11/ledd/1/" id="paragraf-2-ledd-3-punkt-11-ledd-1">torvstrø og jord,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/12/" id="paragraf-2-ledd-3-punkt-12"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/12/ledd/1/" id="paragraf-2-ledd-3-punkt-12-ledd-1">gress, høy, halm m.v.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/13/" id="paragraf-2-ledd-3-punkt-13"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/13/ledd/1/" id="paragraf-2-ledd-3-punkt-13-ledd-1">emballasje, herunder transportkasse, bur o.l. som har vært brukt til dyr eller vare som nevnt i dette avsnitt,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/14/" id="paragraf-2-ledd-3-punkt-14"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/14/ledd/1/" id="paragraf-2-ledd-3-punkt-14-ledd-1">brukt landbruksmaskin, -redskap og -utstyr,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/3/punkt/15/" id="paragraf-2-ledd-3-punkt-15"><span class="data-originalId">-</span><article class="legalP" data-absoluteaddress="/paragraf/2/ledd/3/punkt/15/ledd/1/" id="paragraf-2-ledd-3-punkt-15-ledd-1">andre varer som Landbruksdepartementet til enhver tid bestemmer.</article></article></li></ul></article></article><article class="legalArticle" data-lovdata-URL="LTI/forskrift/1991-07-02-507/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Transitt, midlertidig opphold</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vare som rammes av forbudet i § 1 kan med Landbruksdepartementets tillatelse tollforpasses fra et tollsted til et annet eller utføres til skip i utenriksfart eller til installasjoner i internasjonalt farvann.</article></article><article class="legalArticle" data-lovdata-URL="LTI/forskrift/1991-07-02-507/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking – Dokumentasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Emballert vare som innføres, skal alltid være merket slik at identiteten kan fastslås. De animalske råvarenes opprinnelsesland skal dokumenteres.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dokumenter som er av betydning ved vurdering av innførselen skal følge varen og legges frem for tollvesenet ved tollbehandling.</article></article><article class="legalArticle" data-lovdata-URL="LTI/forskrift/1991-07-02-507/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utgifter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Importøren må selv bære alle utgifter som følger av de påbud som Landbruksdepartementet gir for å forebygge eller bekjempe sjukdom.</article></article><article class="legalArticle" data-lovdata-URL="LTI/forskrift/1991-07-02-507/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Unntatt fra forbudet i § 1 er (såfremt ikke annen lov eller forskrift kommer til anvendelse):<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Tamrein og hund brukt i tamreindriften i samsvar med gjeldende reinbeiteavtaler med Sverige og Finland.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Kjøtt av vilt fra egen jakt i Sverige og Finland når det gis skriftlig erklæring overfor tollvesenet om at kjøttet skriver seg fra slik jakt, og Landbruksdepartementet har gitt samtykke etter gjeldende kvantitative importbestemmelser.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Helkonserver, dvs. næringsmidler pakket i hermetisk lukket (lufttett og væsketett) emballasje og sterilisert ved varmebehandling. Varene skal være holdbare i minst 12 måneder ved romtemperatur (18-20°C).</article><article class="legalP" data-absoluteaddress="/paragraf/6/ledd/1/punkt/3/ledd/2/" id="paragraf-6-ledd-1-punkt-3-ledd-2">Det skal følge med varen attest fra produksjonsbedriftens tilsynsførende veterinær (eller annen tilsynsførende myndighet) på at den er sterilisert. Dette gjelder også for helkonserver av hunde- og kattemat.</article><article class="legalP" data-absoluteaddress="/paragraf/6/ledd/1/punkt/3/ledd/3/" id="paragraf-6-ledd-1-punkt-3-ledd-3">Attest kreves ikke for helkonserver som er medbrakt av reisende eller mottatt som gave.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Bearbeidete næringsmidler av svensk, finsk eller dansk opprinnelse, når varen er produsert og tillatt omsatt i vedkommende land.</article><article class="legalP" data-absoluteaddress="/paragraf/6/ledd/1/punkt/4/ledd/2/" id="paragraf-6-ledd-1-punkt-4-ledd-2">Det skal foreligge dokumentasjon fra tilsynsførende veterinær ved eksportbedriften om at de animalske råvarene som inngår i produktene er av svensk, finsk eller dansk opprinnelse. Attest kreves ikke for vare som er medbrakt av reisende eller mottatt som gave.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">Sterilisert melk og fløte.</article><article class="legalP" data-absoluteaddress="/paragraf/6/ledd/1/punkt/5/ledd/2/" id="paragraf-6-ledd-1-punkt-5-ledd-2">Melkeprodukt (unntatt spiseis) når det følger med attest fra eksportbedriftens tilsynsførende veterinær om at melken har vært pasteurisert og at det ikke har vært munn- og klauvsjuke i vedkommende land de siste 6 måneder.</article><article class="legalP" data-absoluteaddress="/paragraf/6/ledd/1/punkt/5/ledd/3/" id="paragraf-6-ledd-1-punkt-5-ledd-3">Attest kreves ikke for melk/melkeprodukt som er medbrakt av reisende fra Sverige og Finland eller mottatt som gave derfra.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">Produkt med innhold av egg (majones, deig, pasta, kaker e.l.) når det følger med varen attest fra eksportbedriftens tilsynsførende veterinær om at eggene som inngår i produktet har vært oppvarmet til minst 65°C i minst 5 minutter og at det ikke har forekommet Newcastle disease i vedkommende land de siste 6 måneder.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/6/ledd/1/punkt/7/" id="paragraf-6-ledd-1-punkt-7"><span class="data-originalId">g.</span><article class="legalP" data-absoluteaddress="/paragraf/6/ledd/1/punkt/7/ledd/1/" id="paragraf-6-ledd-1-punkt-7-ledd-1">Ost og smør.</article></article></li><li data-li-identifier="h." data-name="h."><article class="listArticle" data-absoluteaddress="/paragraf/6/ledd/1/punkt/8/" id="paragraf-6-ledd-1-punkt-8"><span class="data-originalId">h.</span><article class="legalP" data-absoluteaddress="/paragraf/6/ledd/1/punkt/8/ledd/1/" id="paragraf-6-ledd-1-punkt-8-ledd-1">Saltede tarmer og nett.</article></article></li><li data-li-identifier="i." data-name="i."><article class="listArticle" data-absoluteaddress="/paragraf/6/ledd/1/punkt/9/" id="paragraf-6-ledd-1-punkt-9"><span class="data-originalId">i.</span><article class="legalP" data-absoluteaddress="/paragraf/6/ledd/1/punkt/9/ledd/1/" id="paragraf-6-ledd-1-punkt-9-ledd-1">Huder og skinn som er fullstendig tørket, gjennomsaltet eller preparerte.</article><article class="legalP" data-absoluteaddress="/paragraf/6/ledd/1/punkt/9/ledd/2/" id="paragraf-6-ledd-1-punkt-9-ledd-2">Utstoppete dyr/fugler, preparerte horn/gevir/hodeskaller.</article><article class="legalP" data-absoluteaddress="/paragraf/6/ledd/1/punkt/9/ledd/3/" id="paragraf-6-ledd-1-punkt-9-ledd-3">Råe huder og skinn, døde dyr/fugler til utstopping og upreparerte jakttrofeer, dersom det følger med varene attest fra offentlig veterinær i avsenderlandet som godtgjør at varene er desinfisert.</article><article class="legalP" data-absoluteaddress="/paragraf/6/ledd/1/punkt/9/ledd/4/" id="paragraf-6-ledd-1-punkt-9-ledd-4">Skinn av rein fra Sverige og Finland og skinn av sel.</article></article></li><li data-li-identifier="j." data-name="j."><article class="listArticle" data-absoluteaddress="/paragraf/6/ledd/1/punkt/10/" id="paragraf-6-ledd-1-punkt-10"><span class="data-originalId">j.</span><article class="legalP" data-absoluteaddress="/paragraf/6/ledd/1/punkt/10/ledd/1/" id="paragraf-6-ledd-1-punkt-10-ledd-1">Dun og fjær i dunjakke/kåpe, dyne, pute m.v. For øvrig kan dun og fjær innføres hvis det med varen følger bekreftelse fra eksportør om at varen er desinfisert.</article></article></li><li data-li-identifier="k." data-name="k."><article class="listArticle" data-absoluteaddress="/paragraf/6/ledd/1/punkt/11/" id="paragraf-6-ledd-1-punkt-11"><span class="data-originalId">k.</span><article class="legalP" data-absoluteaddress="/paragraf/6/ledd/1/punkt/11/ledd/1/" id="paragraf-6-ledd-1-punkt-11-ledd-1">Ull som leveres direkte til ullvarefabrikk, spinneri e.l.</article></article></li><li data-li-identifier="l." data-name="l."><article class="listArticle" data-absoluteaddress="/paragraf/6/ledd/1/punkt/12/" id="paragraf-6-ledd-1-punkt-12"><span class="data-originalId">l.</span><article class="legalP" data-absoluteaddress="/paragraf/6/ledd/1/punkt/12/ledd/1/" id="paragraf-6-ledd-1-punkt-12-ledd-1">Selkjøtt, uflenset hval og hvalkjøtt, organer og deler for øvrig av sel og hval i fersk (iset/frosset) eller saltet tilstand som kommer med norsk båt direkte fra fangstfeltet.</article></article></li><li data-li-identifier="m." data-name="m."><article class="listArticle" data-absoluteaddress="/paragraf/6/ledd/1/punkt/13/" id="paragraf-6-ledd-1-punkt-13"><span class="data-originalId">m.</span><article class="legalP" data-absoluteaddress="/paragraf/6/ledd/1/punkt/13/ledd/1/" id="paragraf-6-ledd-1-punkt-13-ledd-1">Skyller som føres direkte til godkjent steriliseringsanlegg eller til brenning eller nedgraving der dette er godkjent.</article><article class="legalP" data-absoluteaddress="/paragraf/6/ledd/1/punkt/13/ledd/2/" id="paragraf-6-ledd-1-punkt-13-ledd-2">Grovfôr (f.eks. høy, halm e.l.) brukt som emballasje, under forutsetning av at det etter utpakking blir brent eller overlatt renholdsverket til destruksjon.</article><article class="legalP" data-absoluteaddress="/paragraf/6/ledd/1/punkt/13/ledd/3/" id="paragraf-6-ledd-1-punkt-13-ledd-3">Alfa som bare brukes til stoppings- og dyttingsmateriale.</article></article></li><li data-li-identifier="o." data-name="o."><article class="listArticle" data-absoluteaddress="/paragraf/6/ledd/1/punkt/14/" id="paragraf-6-ledd-1-punkt-14"><span class="data-originalId">o.</span><article class="legalP" data-absoluteaddress="/paragraf/6/ledd/1/punkt/14/ledd/1/" id="paragraf-6-ledd-1-punkt-14-ledd-1">Gress, halm, høy og lucerne fra Sverige, Finland og Danmark når det følger med varen erklæring fra eksportøren som godtgjør at den er produsert og siden lagret i vedkommende land.</article></article></li><li data-li-identifier="p." data-name="p."><article class="listArticle" data-absoluteaddress="/paragraf/6/ledd/1/punkt/15/" id="paragraf-6-ledd-1-punkt-15"><span class="data-originalId">p.</span><article class="legalP" data-absoluteaddress="/paragraf/6/ledd/1/punkt/15/ledd/1/" id="paragraf-6-ledd-1-punkt-15-ledd-1">Torv og torvprodukt fra Sverige, Finland og Danmark når det følger med varen erklæring fra eksportør om at torven stammer fra vedkommende land.</article></article></li><li data-li-identifier="q." data-name="q."><article class="listArticle" data-absoluteaddress="/paragraf/6/ledd/1/punkt/16/" id="paragraf-6-ledd-1-punkt-16"><span class="data-originalId">q.</span><article class="legalP" data-absoluteaddress="/paragraf/6/ledd/1/punkt/16/ledd/1/" id="paragraf-6-ledd-1-punkt-16-ledd-1">Sand og leire til teknisk bruk.</article><article class="legalP" data-absoluteaddress="/paragraf/6/ledd/1/punkt/16/ledd/2/" id="paragraf-6-ledd-1-punkt-16-ledd-2">Grus, mineraler og metaller.</article><article class="legalP" data-absoluteaddress="/paragraf/6/ledd/1/punkt/16/ledd/3/" id="paragraf-6-ledd-1-punkt-16-ledd-3">Undersjøisk materiale.</article></article></li><li data-li-identifier="r." data-name="r."><article class="listArticle" data-absoluteaddress="/paragraf/6/ledd/1/punkt/17/" id="paragraf-6-ledd-1-punkt-17"><span class="data-originalId">r.</span><article class="legalP" data-absoluteaddress="/paragraf/6/ledd/1/punkt/17/ledd/1/" id="paragraf-6-ledd-1-punkt-17-ledd-1">Utsmeltet fett.</article></article></li><li data-li-identifier="s." data-name="s."><article class="listArticle" data-absoluteaddress="/paragraf/6/ledd/1/punkt/18/" id="paragraf-6-ledd-1-punkt-18"><span class="data-originalId">s.</span><article class="legalP" data-absoluteaddress="/paragraf/6/ledd/1/punkt/18/ledd/1/" id="paragraf-6-ledd-1-punkt-18-ledd-1">Registrerte farmasøytiske spesialpreparater med innhold av animalsk opprinnelse til Norsk Medisinaldepot.</article></article></li></ul></article></article><article class="legalArticle" data-lovdata-URL="LTI/forskrift/1991-07-02-507/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon – tilbakekallelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbruksdepartementet kan dispensere fra disse forskrifter og sette vilkår for dispensasjonen/innførselstillatelsen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Landbruksdepartementet kan når som helst tilbakekalle innførselstillatelse/unntak hvis sjukdomsforholdene gjør det nødvendig.</article></article><article class="legalArticle" data-lovdata-URL="LTI/forskrift/1991-07-02-507/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beslagleggelse – bortvisning</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dyr/varer som forsøkes innført i strid med disse forskriftene kan bortvises fra riket eller beslaglegges uten erstatning.</article></article><article class="legalArticle" data-lovdata-URL="LTI/forskrift/1991-07-02-507/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straffebestemmelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av disse forskrifter eller bestemmelse gitt med hjemmel i forskriftene eller unnlatelse av å etterkomme pålegg gitt med hjemmel i forskriftene, er straffbar, jfr. husdyrlovens § 19.</article></article><article class="legalArticle" data-lovdata-URL="LTI/forskrift/1991-07-02-507/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft 1. august 1991.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Fra samme dato oppheves forskrifter om forbud mot innførsel av dyr og smitteførende gjenstander av 15. oktober 1982 nr. 1513.</article></article></main></body></html>