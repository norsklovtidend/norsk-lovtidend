<!DOCTYPE html><html lang="no"><head><title>Forskrift om sone for å forebygge spredning av furunkulose.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1991-05-16-339</dd><dt class="dokid">DokumentID</dt><dd class="dokid">LTI/forskrift/1991-05-16-339</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 9</dd><dt class="dateInForce">I kraft fra</dt><dd class="dateInForce">1991-05-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-22-44/§8</li></ul></dd><dt class="dateOfPublication">Kunngjort</dt><dd class="dateOfPublication">1991-06-21</dd><dt class="title">Tittel</dt><dd class="title">Forskrift om sone for å forebygge spredning av furunkulose.</dd><dt class="refid">RefID</dt><dd class="refid">forskrift/1991-05-16-339</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sone for å forebygge spredning av furunkulose.<ul class="tocSubUl"><li>§ 1. Formål</li><li>§ 2. Sonens utstrekning</li><li>§ 3. Omsetningsrestriksjoner</li><li>§ 4. Transportrestriksjoner</li><li>§ 5. Straff</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1991-05-16-339" id="dokument"><h1>Forskrift om sone for å forebygge spredning av furunkulose.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 16. mai 1991 med hjemmel i § 8 i midlertidig lov 22. juni 1990 nr. 44 om tiltak mot sjukdom hos akvatiske organismer.</article><article class="legalArticle" data-lovdata-URL="LTI/forskrift/1991-05-16-339/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskrift er å hindre spredning av fiskesjukdommen furunkulose fra de områder sonen omfatter til områder utenfor sonen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Innenfor sonen anses furunkulose å kunne forekomme hvor som helst.</article></article><article class="legalArticle" data-lovdata-URL="LTI/forskrift/1991-05-16-339/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sonens utstrekning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Sonen omfatter landområdene som tilhører Troms fra og med Karlsøy, Tromsø og Balsfjord kommuner og sørover, Nordland, Nord-Trøndelag, Sør-Trøndelag, Møre og Romsdal, Sogn og Fjordane, Hordaland samt Hå, Eigersund og Sokndal kommuner av Rogaland.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Sonen omfatter også tilhørende sjøområder innenfor grunnlinjen.</article></article><article class="legalArticle" data-lovdata-URL="LTI/forskrift/1991-05-16-339/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Omsetningsrestriksjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Levende fisk som er oppdrettet innenfor sonen kan ikke utbys til salgs, selges, gis bort, settes ut, kjøpes, tas imot eller flyttes til områder utenfor sonen uten særskilt tillatelse fra fylkesveterinæren for mottaksområdet. I forbindelse med tillatelser gitt etter denne paragraf kan fylkesveterinæren sette de vilkår som anses nødvendige.</article></article><article class="legalArticle" data-lovdata-URL="LTI/forskrift/1991-05-16-339/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Transportrestriksjoner</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved transport av levende ferskvannsfisk ut fra eller gjennom sonen er det forbudt å ta inn sjøvann fra det område sonen omfatter. Dette medfører bl.a. at brønnbåter med slik last ikke kan ferdes innenfor sonen med åpne bunnventiler.</article></article><article class="legalArticle" data-lovdata-URL="LTI/forskrift/1991-05-16-339/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Overtredelse av disse forskrifter eller påbud og bestemmelser gitt i medhold av forskriftene er straffbar, jfr. § 11 i midlertidig lov 22. juni 1990 nr. 44 om tiltak mot sjukdom hos akvatiske organismer.</article></article><article class="legalArticle" data-lovdata-URL="LTI/forskrift/1991-05-16-339/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskriften trer i kraft 31. mai 1991.</article></article></main></body></html>