<!DOCTYPE html><html lang="no"><head><title>Forskrift om tekniske funksjonskrav til kommunikasjonsteknisk utstyr som inngår i helsetjenestens kommunikasjonsberedskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1991-10-03-1000</dd><dt class="dokid">DokumentID</dt><dd class="dokid">LTI/forskrift/1991-10-03-1000</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1992 Nr. 7</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-57/§3</li><li>lov/1982-11-19-66/§1</li><li>forskrift/1990-08-20-720/§1-3</li></ul></dd><dt class="dateOfPublication">Kunngjort</dt><dd class="dateOfPublication">1992-05-06</dd><dt class="title">Tittel</dt><dd class="title">Forskrift om tekniske funksjonskrav til kommunikasjonsteknisk utstyr som inngår i helsetjenestens kommunikasjonsberedskap.</dd><dt class="refid">RefID</dt><dd class="refid">forskrift/1991-10-03-1000</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tekniske funksjonskrav til kommunikasjonsteknisk utstyr som inngår i helsetjenestens kommunikasjonsberedskap.<ul class="tocSubUl"><li>§ 1. Virkeområde og formål</li><li>§ 2. Definisjoner</li><li>§ 2-1.</li><li>§ 2-2.</li><li>§ 3. Krav til teknisk organisering</li><li>§ 3-1.</li><li>§ 3-2.</li><li>§ 4. Kravspesifikasjoner</li><li>§ 4-1.</li><li>§ 5. Kommunikasjonsprotokoller/grensesnitt</li><li>§ 5-1.</li><li>§ 5-2.</li><li>§ 6. Funksjonsgodkjenning</li><li>§ 6-1.</li><li>§ 7. Alminnelige bestemmelser</li><li>§ 7-1.</li><li>§ 7-2.</li><li>§ 7-3.</li><li>§ 7-4.</li><li>§ 7-5.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-10-03-1000" id="dokument"><h1>Forskrift om tekniske funksjonskrav til kommunikasjonsteknisk utstyr som inngår i helsetjenestens kommunikasjonsberedskap.</h1><article class="legalP" data-absoluteaddress="/ledd/1/" id="ledd-1">Gitt av Helsedirektoratet 3. oktober 1991 i medhold av lov av 19. juni 1969 nr. 57 om sykehus m.v. § 3, 4. ledd, jfr. § 1, første ledd nr. 5, samt lov av 19. november 1982 nr. 66 om helsetjenesten i kommunene § 1-3, 2. ledd nr. 6, jfr § 6-9, jfr. også § 5-6 i forskrift om medisinsk nødmeldetjeneste fastsatt av Sosialdepartementet 20. august 1990 nr. 720.</article><article class="legalArticle" data-lovdata-URL="LTI/forskrift/1991-10-03-1000/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift regulerer oppstilling av tekniske funksjonskrav til kommunikasjonsteknisk utstyr som inngår i helsetjenestens landsdekkende kommunikasjonssystem.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Anvendelse av dette utstyr skal sikre prioritert informasjonsflyt både innenfor og mellom medisinske institusjoner, til mobilenheter og til samarbeidende etater, i et landsdekkende informasjonsnett.</article></article><article class="legalArticle" data-lovdata-URL="LTI/forskrift/1991-10-03-1000/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2></article><article class="legalArticle" data-lovdata-URL="LTI/forskrift/1991-10-03-1000/§2-1" data-name="§2-1" data-partID="§2-1" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 2-1</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med tekniske funksjonskrav menes her krav til teknisk organisering, kravspesifikasjoner og kommunikasjonsprotokoller/grensesnitt som skal sikre at kommunikasjonsteknisk utstyr fungerer organisatorisk i landsdekkende nett og at det som et minimum har et funksjonsspekter i samsvar med de oppstilte funksjonskrav.</article></article><article class="legalArticle" data-lovdata-URL="LTI/forskrift/1991-10-03-1000/§2-2" data-name="§2-2" data-partID="§2-2" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 2-2</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Med kommunikasjonsteknisk utstyr menes her utstyr for formidling av prioritert informasjon ved hjelp av tale-, tekst-, data- og bildeoverføring.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dette utstyr knyttes til<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">medisinsk alarmtelefontjeneste inklusive tjenester som gir informasjon om åsted (opprinnelsesmarkering)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">AMK- og LV-sentralenes<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/1/" id="paragraf-4-ledd-2-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/1/ledd/1/" id="paragraf-4-ledd-2-punkt-2-ledd-1-punkt-1-ledd-1">telefontjenester, inklusive direkte linjesamband,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/2/" id="paragraf-4-ledd-2-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/2/ledd/1/" id="paragraf-4-ledd-2-punkt-2-ledd-1-punkt-2-ledd-1">radiotjenester for betjening av Helseradionettet,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/ledd/1/punkt/3/" id="paragraf-4-ledd-2-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/punkt/3/ledd/1/" id="paragraf-4-ledd-2-punkt-2-ledd-1-punkt-3-ledd-1">datatjenester for primær datahåndtering og datainnhenting fra andre informasjonskilder</article></article></li></ul></article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">VHF-Helseradionettet, både til stasjonært og mobilt utstyr, hvor deler av det mobile utstyr skal kunne tilknyttes andre nett og kunne formidle mobildata.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Annet utstyr tilknyttet det kommunikasjonstekniske utstyr for prioritert formidling av biosignaler, statusinformasjon, fri tekstoverføring, kartsystemer o.l. skal også tilfredsstille bestemmelsene i disse forskrifter i den utstrekning det er nødvendig for å sikre kompatibilitet i kommunikasjonssystemet.</article></article><article class="legalArticle" data-lovdata-URL="LTI/forskrift/1991-10-03-1000/§3" data-name="§3" data-partID="§3" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til teknisk organisering</span></h2></article><article class="legalArticle" data-lovdata-URL="LTI/forskrift/1991-10-03-1000/§3-1" data-name="§3-1" data-partID="§3-1" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 3-1</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For kommunikasjonsteknisk utstyr hvor det ikke er nødvendig å foreta funksjonstilpasninger som medfører vesentlige tekniske inngrep, sikres anvendeligheten i det landsdekkende nett gjennom bestemmelser som stiller krav til teknisk organisering av bruken av utstyret.</article></article><article class="legalArticle" data-lovdata-URL="LTI/forskrift/1991-10-03-1000/§3-2" data-name="§3-2" data-partID="§3-2" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 3-2</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Helsedirektoratet gir bestemmelser som nevnt i § 3-1, som omfatter organisatorisk tilrettelegging av alternative sambandsveier, alternativ ruting av kabeltraseer, fysisk sikring av viktige installasjoner, teknisk sikring av viktige databaser o.l. Slike bestemmelser kan også omfatte dimensjonering av viktige sambandsveier med sikte på ekstraordinære situasjoner.</article></article><article class="legalArticle" data-lovdata-URL="LTI/forskrift/1991-10-03-1000/§4" data-name="§4" data-partID="§4" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kravspesifikasjoner</span></h2></article><article class="legalArticle" data-lovdata-URL="LTI/forskrift/1991-10-03-1000/§4-1" data-name="§4-1" data-partID="§4-1" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 4-1</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Helsedirektoratet fastsetter kravspesifikasjoner for kommunikasjonsteknisk utstyr hvor anvendelse i nettet krever utvikling av nytt utstyr eller en funksjonstilpasning av standard utstyr som medfører innpassing av nye tjenester. Det kommunikasjonstekniske utstyr skal til enhver tid tilfredsstille de kravspesifikasjoner som er gitt av Helsedirektoratet.</article></article><article class="legalArticle" data-lovdata-URL="LTI/forskrift/1991-10-03-1000/§5" data-name="§5" data-partID="§5" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kommunikasjonsprotokoller/grensesnitt</span></h2></article><article class="legalArticle" data-lovdata-URL="LTI/forskrift/1991-10-03-1000/§5-1" data-name="§5-1" data-partID="§5-1" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 5-1</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Kommunikasjonsteknisk utstyr skal i størst mulig utstrekning anvende kommunikasjonsprotokoller/grensesnitt som er i samsvar med eksisterende standarder og standarder som er vedtatt innført.</article></article><article class="legalArticle" data-lovdata-URL="LTI/forskrift/1991-10-03-1000/§5-2" data-name="§5-2" data-partID="§5-2" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 5-2</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Helsedirektoratet fastsetter kommunikasjonsprotokoller/grensesnitt som er spesifikke for tjenester i nettet i den utstrekning det er nødvendig for å sikre at anvendelse av utstyr kan skje på en enhetlig måte.</article></article><article class="legalArticle" data-lovdata-URL="LTI/forskrift/1991-10-03-1000/§6" data-name="§6" data-partID="§6" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Funksjonsgodkjenning</span></h2></article><article class="legalArticle" data-lovdata-URL="LTI/forskrift/1991-10-03-1000/§6-1" data-name="§6-1" data-partID="§6-1" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 6-1</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Helsedirektoratet gir funksjonsgodkjenning av kommunikasjonsteknisk utstyr hvor det er gitt kravspesifikasjon etter § 4-1 og/eller hvor anvendelse er avhengig av kommunikasjonsprotokoll/grensesnitt etter § 5-2.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Funksjonsgodkjenning gis på grunnlag av praktisk demonstrasjon av at gitte funksjoner virker i nett i samsvar med fastsatte krav i henhold til §§ 4-1 og 5-2.</article><article class="legalP" data-absoluteaddress="/paragraf/14/ledd/3/" id="paragraf-14-ledd-3">Demonstrasjonen foretas i direkte samarbeid mellom leverandør og Helsedirektoratet, som kan knytte til seg spesielt sakkyndige.</article><article class="legalP" data-absoluteaddress="/paragraf/14/ledd/4/" id="paragraf-14-ledd-4">Dersom demonstrasjonen viser at utstyret ikke fungerer i samsvar med fastsatte krav, er Helsedirektoratet uten ansvar for en videre kartlegging av de påviste mangler.</article></article><article class="legalArticle" data-lovdata-URL="LTI/forskrift/1991-10-03-1000/§7" data-name="§7" data-partID="§7" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Alminnelige bestemmelser</span></h2></article><article class="legalArticle" data-lovdata-URL="LTI/forskrift/1991-10-03-1000/§7-1" data-name="§7-1" data-partID="§7-1" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 7-1</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Helsedirektoratet utferdiger skriftlig dokumentasjon for funksjonsgodkjenning etter § 6-1.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">For utstyr hvis anvendelse er regulert ved bestemmelse om teknisk organisering etter § 3 skal dokumentasjon av at kravene er oppfylt skje ved skriftlig redegjørelse fra leverandør/installatør.</article></article><article class="legalArticle" data-lovdata-URL="LTI/forskrift/1991-10-03-1000/§7-2" data-name="§7-2" data-partID="§7-2" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 7-2</span>.</h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Fylkeskommuner og kommuner skal kunne dokumentere at det kommunikasjonstekniske utstyr som brukes i deres kommunikasjonsberedskap tilfredsstiller de krav som er gitt i medhold av denne forskrift.</article></article><article class="legalArticle" data-lovdata-URL="LTI/forskrift/1991-10-03-1000/§7-3" data-name="§7-3" data-partID="§7-3" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 7-3</span>.</h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Fylkeslegen fører tilsyn med at kommunikasjonssystemet er dokumentert i samsvar med gitte krav.</article></article><article class="legalArticle" data-lovdata-URL="LTI/forskrift/1991-10-03-1000/§7-4" data-name="§7-4" data-partID="§7-4" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 7-4</span>.</h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">De deler av kravspesifikasjoner og kommunikasjonsprotokoller/grensesnitt etter §§ 4 og 5 som skal sikre korrekt behandling av taushetsbelagt informasjon kan av Helsedirektoratet gis begrenset tilgjengelighet.</article></article><article class="legalArticle" data-lovdata-URL="LTI/forskrift/1991-10-03-1000/§7-5" data-name="§7-5" data-partID="§7-5" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 7-5</span>.</h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">Denne forskrift trer i kraft umiddelbart.</article></article></main></body></html>