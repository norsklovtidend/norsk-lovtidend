<!DOCTYPE html><html lang="no"><head><title>Forskrift om sponsing m.v. av kringkastingsprogram.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1991-04-19-229</dd><dt class="dokid">DokumentID</dt><dd class="dokid">LTI/forskrift/1991-04-19-229</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 7</dd><dt class="dateInForce">I kraft fra</dt><dd class="dateInForce">1991-04-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-36/§1</li><li>lov/1987-11-27-71/§2</li></ul></dd><dt class="dateOfPublication">Kunngjort</dt><dd class="dateOfPublication">1991-05-10</dd><dt class="title">Tittel</dt><dd class="title">Forskrift om sponsing m.v. av kringkastingsprogram.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 19. april 1991 med hjemmel i § 1 nr. 4 i lov av 13. juni 1980 nr. 36 om kringkasting og § 2, andre ledd i lov 27. november 1987 nr. 71 om nærkringkasting. Fremmet av Kulturdepartementet.</dd><dt class="refid">RefID</dt><dd class="refid">forskrift/1991-04-19-229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sponsing m.v. av kringkastingsprogram.<ul class="tocSubUl"><li>I<ul class="tocSubUl"><li>§ 1. Definisjon</li><li>§ 2. Identifisering</li><li>§ 3. Form og innhold</li><li>§ 4. Forbud mot sponsing av program</li><li>§ 5. Forbud mot sponsing</li><li>§ 6. Premier i kringkastingsprogram</li><li>§ 7. Sanksjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-04-19-229" id="dokument"><h1>Forskrift om sponsing m.v. av kringkastingsprogram.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-04-19-229/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1991-04-19-229/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Definisjon</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med sponsing forstås direkte eller indirekte tilskudd til produksjon av kringkastingsprogram gitt av fysisk eller juridisk person som ikke selv er engasjert i produksjon eller kringkasting av slike program.</article></article><article class="legalArticle" data-lovdata-URL="LTI/forskrift/1991-04-19-229/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Identifisering</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Dersom et program er sponset, skal det opplyses om dette ved inn- og utannonseringen av programmet. Sponsor kan ikke identifiseres i programtrailere.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Identifiseringen av den enkelte sponsor kan totalt vare i inntil 10 sekund. Dersom et program har tre eller flere sponsorer kan sponsoridentifikasjon totalt utgjøre 30 sekund.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Opplysninger om sponsor kan gis i form av sponsors navn, varemerke eller logo.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Sponsoridentifikasjonen kan ikke inneholde ytterligere informasjon om sponsor.</article></article><article class="legalArticle" data-lovdata-URL="LTI/forskrift/1991-04-19-229/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Form og innhold</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Innhold og presentasjonsform i sponsede program må være slik at kringkastingsselskapets redaksjonelle integritet opprettholdes fullt ut.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Sponsede program skal ikke oppmuntre til kjøp eller leie av sponsors eller tredje parts produkt eller tjenester, og kan ikke inneholde spesielle salgsfremmende henvisninger til slike produkt eller tjenester.</article></article><article class="legalArticle" data-lovdata-URL="LTI/forskrift/1991-04-19-229/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot sponsing av program</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Nyhetsprogram, program som tar sitt tematiske utgangspunkt i aktuelle nyheter av politisk eller samfunnsmessig betydning, så som kommentarer til nyheter eller politiske holdninger til nyheter, aktuelle begivenheter m.v. kan ikke sponses.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Barne- og ungdomsprogram kan ikke sponses av fysiske eller juridiske personer som har som formål å drive næringsvirksomhet.</article></article><article class="legalArticle" data-lovdata-URL="LTI/forskrift/1991-04-19-229/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot sponsing</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Kringkastingsprogram kan ikke sponses av fysiske eller juridiske personer hvis hovedaktivitet er å produsere, selge eller leie ut produkt eller tjenester det er forbudt å reklamere for etter norsk lov eller regler gitt i medhold av norsk lov.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Ved identifikasjon av sponsor kan det ikke benyttes varemerke, logo, reklamefigurer o.l. som benyttes i markedsføringen av produkter eller tjenester det er forbudt å reklamere for etter norsk lov eller regler gitt i medhold av norsk lov.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Politiske partiorganisasjoner kan ikke sponse kringkastingsprogram.</article></article><article class="legalArticle" data-lovdata-URL="LTI/forskrift/1991-04-19-229/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Premier i kringkastingsprogram</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">I program der det forekommer premier kan det gis en enkelt muntlig og/eller visuell henvisning til det aktuelle produktet eller tjenesten i programmet.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Denne presentasjonen må ikke være mer omfattende enn den informasjon som med rimelighet vil være påkrevd for å orientere publikum om premien, og kan ikke omfatte opplysninger om sponsor eller opplysninger om andre av sponsors produkt eller tjenester.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Det skal vises særlig varsomhet ved presentasjon av premier i kringkastingsprogram som særlig er rettet mot barn.</article></article><article class="legalArticle" data-lovdata-URL="LTI/forskrift/1991-04-19-229/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Sanksjoner</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Ved brudd på regelverket om sponsing av kringkastingsprogram gitt i medhold av lov om kringkasting eller lov om nærkringkasting, kan henholdsvis Kulturdepartementet og Nærkringkastingsnemnda gi advarsel. Ved gjentatte eller alvorlige brudd kan konsesjonen inndras.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Kringkastingsselskapet kan pålegges å referere eventuelle sanksjoner.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-04-19-229/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks.</article></section></main></body></html>