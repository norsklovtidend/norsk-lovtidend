<!DOCTYPE html><html lang="no"><head><title>Kunngjøring om skattevedtak for inntektsåret 1992.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1991-11-07-745</dd><dt class="dokid">DokumentID</dt><dd class="dokid">LTI/forskrift/1991-11-07-745</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 22</dd><dt class="dateInForce">I kraft fra</dt><dd class="dateInForce">1992-01-13</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-12-13</dd><dt class="title">Tittel</dt><dd class="title">Kunngjøring om skattevedtak for inntektsåret 1992.</dd><dt class="miscInformation">Annet om dokumentet</dt><dd class="miscInformation">Kunngjøring fra Finans- og tolldepartementet av stortingsvedtak 7. november 1991.</dd><dt class="refid">RefID</dt><dd class="refid">forskrift/1991-11-07-745</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring om skattevedtak for inntektsåret 1992.<ul class="tocSubUl"><li>Skattevedtak for inntektsåret 1992.<ul class="tocSubUl"><li>Kapittel 1. Generelt.<ul class="tocSubUl"><li>§ 1-1. Vedtakets anvendelsesområde</li><li>§ 1-2. Forholdet til skattelovgivningen</li><li>§ 1-3. Klasseansettelse</li><li>§ 1-4. Forskuddsutskriving</li></ul></li><li>Kapittel 2. Formuesskatt til staten.<ul class="tocSubUl"><li>§ 2-1. Personlig skattepliktig og dødsbo</li><li>§ 2-2. Upersonlig skattepliktig</li></ul></li><li>Kapittel 3. Inntektsskatt til staten.<ul class="tocSubUl"><li>§ 3-1. Toppskatt</li><li>§ 3-2. Skatt av aksjeutbytte</li><li>§ 3-3. Skatt til staten for personer bosatt i utlandet</li><li>§ 3-4. Skatt på utbetaling fra utenlandsk forsikringsselskap</li><li>§ 3-5. Skattefrie inntekter</li></ul></li><li>Kapittel 4. Skatt etter petroleumsskatteloven.<ul class="tocSubUl"><li>§ 4-1. Ordinære skatter</li><li>§ 4-2. Særskatt</li><li>§ 4-3. Terminskatt</li></ul></li><li>Kapittel 5. Skattebegrensningsregelen</li><li>Kapittel 6. Skattested<ul class="tocSubUl"><li>§ 6-1. Skattested for forskuddsutskrivingen</li><li>§ 6-2. Skattested for ligningen</li></ul></li><li>Kapittel 7. Særlige bestemmelser om skattegrunnlag.<ul class="tocSubUl"><li>§ 7-1. Kapitalavkastningsraten for fastsetting av personinntektsdel av nærings- og selskapsinntekt (deling).</li><li>§ 7-2. Normalrentesatsen for rimelig lån i arbeidsforhold</li></ul></li><li>Kapittel 8. Forskriftskompetanse m.v.<ul class="tocSubUl"><li>§ 8-1. Avrundingsregler og utfyllende regler</li><li>§ 8-2. Adgang til å fravike reglene i vedtaket</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1991-11-07-745" id="dokument"><h1>Kunngjøring om skattevedtak for inntektsåret 1992.</h1><article class="legalP" data-absoluteaddress="/ledd/1/" id="ledd-1">Stortinget har 7. november 1991 gjort følgende vedtak:</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-11-07-745/KAPITTEL_1" data-partID="k1"><h2>Skattevedtak for inntektsåret 1992.</h2><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1991-11-07-745/KAPITTEL_1-1" data-partID="k1-1"><h3>Kapittel 1. Generelt.</h3><article class="legalArticle" data-lovdata-URL="LTI/forskrift/1991-11-07-745/§1-1" data-name="§1-1" data-partID="§1-1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1-1</span>. <span class="legalArticleTitle">Vedtakets anvendelsesområde</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Dette vedtaket gjelder forskuddsutskriving og endelig utskriving av skatt på inntekt og formue.</article><article class="legalP" data-absoluteaddress="/kapittel/1/kapittel/1/paragraf/1/ledd/2/" id="kapittel-1-kapittel-1-paragraf-1-ledd-2">Utskriving av statsskatt skjer for de skattepliktige og etter de satser som følger av dette vedtak.</article></article><article class="legalArticle" data-lovdata-URL="LTI/forskrift/1991-11-07-745/§1-2" data-name="§1-2" data-partID="§1-2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 1-2</span>. <span class="legalArticleTitle">Forholdet til skattelovgivningen</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Så langt dette vedtak ikke bestemmer noe annet, legges lovgivningen om skatt på formue og inntekt til grunn ved anvendelsen av vedtaket.</article></article><article class="legalArticle" data-lovdata-URL="LTI/forskrift/1991-11-07-745/§1-3" data-name="§1-3" data-partID="§1-3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 1-3</span>. <span class="legalArticleTitle">Klasseansettelse</span></h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Reglene om klasseansettelse i skatteloven § 75 gjelder tilsvarende for skatt etter dette vedtaket. Personer og boer som ikke har krav på klassefradrag, skal settes i skatteklasse O. Personer som må bo i utlandet på grunn av tjeneste i den norske stat, følger samme regler som personer bosatt i Norge.</article></article><article class="legalArticle" data-lovdata-URL="LTI/forskrift/1991-11-07-745/§1-4" data-name="§1-4" data-partID="§1-4" data-absoluteaddress="/kapittel/1/kapittel/1/paragraf/4/" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 1-4</span>. <span class="legalArticleTitle">Forskuddsutskriving</span></h4><article class="legalP" data-absoluteaddress="/kapittel/1/kapittel/1/paragraf/4/ledd/1/" id="kapittel-1-kapittel-1-paragraf-4-ledd-1">Skattepliktige som nevnt i skattebetalingsloven § 1 jf. § 2, skal betale forskudd på formues- og inntektsskatt til staten for inntektsåret 1992. Ved beregningen og innbetalingen gjelder reglene i dette vedtaket og i skattebetalingsloven.</article><article class="legalP" data-absoluteaddress="/kapittel/1/kapittel/1/paragraf/4/ledd/2/" id="kapittel-1-kapittel-1-paragraf-4-ledd-2">Det samme gjelder når skatteplikten utelukkende følger av petroleumsskatteloven, og den skattepliktige ikke skal svare terminskatt etter samme lov § 7.</article><article class="legalP" data-absoluteaddress="/kapittel/1/kapittel/1/paragraf/4/ledd/3/" id="kapittel-1-kapittel-1-paragraf-4-ledd-3">Plikten til å betale forskudd på inntektsskatt omfatter også personer som ikke har bopel i riket, men som mottar lønn av den norske stat.</article></article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1991-11-07-745/KAPITTEL_1-2" data-partID="k1-2"><h3>Kapittel 2. Formuesskatt til staten.</h3><article class="legalArticle" data-lovdata-URL="LTI/forskrift/1991-11-07-745/§2-1" data-name="§2-1" data-partID="§2-1" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 2-1</span>. <span class="legalArticleTitle">Personlig skattepliktig og dødsbo</span></h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">Personlig skattepliktig og dødsbo svarer formuesskatt til staten av den del av den skattepliktiges samlede antatte formue som overstiger kr. 120.000,- i klasse 0 og 1 og kr. 150.000,- i klasse 2. Fradraget på kr. 150.000,- gjelder også for skattepliktige i klasse 1 som får særfradrag etter skatteloven §§ 76 og 77. Det samme gjelder ektefeller som lignes særskilt etter skatteloven § 16 fjerde ledd.</article><article class="legalP" data-absoluteaddress="/kapittel/1/kapittel/2/paragraf/1/ledd/2/" id="kapittel-1-kapittel-2-paragraf-1-ledd-2">Formuesskatten beregnes etter disse satsene:<table><thead><tr><th data-text-align="left" data-vertical-align="top" /><th data-text-align="left" data-vertical-align="top">Klasse</th><th data-text-align="center" data-vertical-align="top">Klasse</th></tr><tr><th data-text-align="left" data-vertical-align="top" /><th data-text-align="left" data-vertical-align="top">0 og 1</th><th data-text-align="center" data-vertical-align="top">2</th></tr></thead><tbody><tr><td data-text-align="left" data-vertical-align="top">0,1 pst. av de første....</td><td data-text-align="left" data-vertical-align="top">115.000,-</td><td data-text-align="center" data-vertical-align="top">110.000,-</td></tr><tr><td data-text-align="left" data-vertical-align="top">0,3 pst. av det overskytende</td><td data-text-align="left" data-vertical-align="top" /><td data-text-align="center" data-vertical-align="top" /></tr></tbody></table></article></article><article class="legalArticle" data-lovdata-URL="LTI/forskrift/1991-11-07-745/§2-2" data-name="§2-2" data-partID="§2-2" data-absoluteaddress="/kapittel/1/kapittel/2/paragraf/2/" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 2-2</span>. <span class="legalArticleTitle">Upersonlig skattepliktig</span></h4><article class="legalP" data-absoluteaddress="/kapittel/1/kapittel/2/paragraf/2/ledd/1/" id="kapittel-1-kapittel-2-paragraf-2-ledd-1">Selskap og sammenslutning som nevnt i selskapsskatteloven § 1-2 siste punktum svarer formuesskatt til staten med 0,3 pst. Formue under kr. 10.000,- er skattefri.</article></article></section><section class="section" data-name="kap3" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1991-11-07-745/KAPITTEL_1-3" data-partID="k1-3"><h3>Kapittel 3. Inntektsskatt til staten.</h3><article class="legalArticle" data-lovdata-URL="LTI/forskrift/1991-11-07-745/§3-1" data-name="§3-1" data-partID="§3-1" data-absoluteaddress="/kapittel/1/kapittel/3/paragraf/1/" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 3-1</span>. <span class="legalArticleTitle">Toppskatt</span></h4><article class="legalP" data-absoluteaddress="/kapittel/1/kapittel/3/paragraf/1/ledd/1/" id="kapittel-1-kapittel-3-paragraf-1-ledd-1">Personlig skattepliktig skal av personinntekt fastsatt i medhold av skatteloven § 55, svare toppskatt til staten med 9,5 pst. for den delen av inntekten som overstiger kr. 200.000,- i klasse 0 og 1 og kr. 242.000,- i klasse 2, og med 13,0 pst. for den del av inntekten som overstiger kr. 225.000,- i klasse 0 og 1 og kr. 252.000,- i klasse 2.</article><article class="legalP" data-absoluteaddress="/kapittel/1/kapittel/3/paragraf/1/ledd/2/" id="kapittel-1-kapittel-3-paragraf-1-ledd-2">Dersom den skattepliktige er bosatt i riket bare en del av året, nedsettes beløpene i første ledd forholdsmessig under hensyn til det antall hele eller påbegynte måneder av året han har vært bosatt her. Tilsvarende gjelder for skattepliktige som ikke er bosatt i riket, men som plikter å svare skatt etter skatteloven § 15 bokstav c og d, eller petroleumsskatteloven.</article></article><article class="legalArticle" data-lovdata-URL="LTI/forskrift/1991-11-07-745/§3-2" data-name="§3-2" data-partID="§3-2" data-absoluteaddress="/kapittel/1/kapittel/3/paragraf/2/" id="kapittel-1-kapittel-3-paragraf-2"><h4 class="legalArticleHeader"><span class="legalArticleValue">§ 3-2</span>. <span class="legalArticleTitle">Skatt av aksjeutbytte</span></h4><article class="legalP" data-absoluteaddress="/kapittel/1/kapittel/3/paragraf/2/ledd/1/" id="kapittel-1-kapittel-3-paragraf-2-ledd-1">Av aksjeutbytte som utdeles fra aksjeselskap og dermed likestilt selskap til personlige skattytere svares skatt til staten med 19,5 pst. For skattytere som får ansatt klassefradrag etter skatteloven § 75, jf. § 24 og ligningsloven § 8-6 annet ledd c, i en kommune i Finnmark, eller i kommunene Karlsøy, Kvænangen, Kåfjord, Lyngen, Nordreisa, Skjærvøy eller Storfjord i Troms, skal satsen være 14,5 pst.</article><article class="legalP" data-absoluteaddress="/kapittel/1/kapittel/3/paragraf/2/ledd/2/" id="kapittel-1-kapittel-3-paragraf-2-ledd-2">Av aksjeutbytte som utdeles til selskap som lignes som eget skattesubjekt svares skatt til staten med 27,8 pst. For sparebanker skal satsen være 10 pst. For boligselskaper som går inn under selskapsskatteloven § 1-1 skal satsen være 16 pst.</article><article class="legalP" data-absoluteaddress="/kapittel/1/kapittel/3/paragraf/2/ledd/3/" id="kapittel-1-kapittel-3-paragraf-2-ledd-3">Ved beregning av skatt som nevnt i første og annet ledd gis det inntektsfradrag for fremførbart underskudd i samsvar med skatteloven § 53 første og tredje ledd ved statsskatteligningen for inntektsåret 1991 eller tidligere år, i den utstrekning underskuddet overstiger alminnelig inntekt for 1992 før fradrag som nevnt i skatteloven § 53 første ledd.</article><article class="legalP" data-absoluteaddress="/kapittel/1/kapittel/3/paragraf/2/ledd/4/" id="kapittel-1-kapittel-3-paragraf-2-ledd-4">Skattyter kan kreve at underskudd ved kommuneskatteligningen oppstått i inntektsåret 1992 eller fremført etter reglene i skatteloven § 53, kan avregnes mot skattepliktig aksjeutbytte til staten som nevnt ovenfor.</article><article class="legalP" data-absoluteaddress="/kapittel/1/kapittel/3/paragraf/2/ledd/5/" id="kapittel-1-kapittel-3-paragraf-2-ledd-5">Av aksjeutbytte som utdeles til aksjonærer som er hjemmehørende i utlandet, svares skatt til staten med 25 pst. eller i tilfelle den sats som følger av skatteavtale med fremmed stat.</article></article><article class="legalArticle" data-lovdata-URL="LTI/forskrift/1991-11-07-745/§3-3" data-name="§3-3" data-partID="§3-3" data-absoluteaddress="/kapittel/1/kapittel/3/paragraf/3/" id="kapittel-1-kapittel-3-paragraf-3"><h4 class="legalArticleHeader"><span class="legalArticleValue">§ 3-3</span>. <span class="legalArticleTitle">Skatt til staten for personer bosatt i utlandet</span></h4><article class="legalP" data-absoluteaddress="/kapittel/1/kapittel/3/paragraf/3/ledd/1/" id="kapittel-1-kapittel-3-paragraf-3-ledd-1">Skattepliktige etter lov av 17. juni 1988 nr. 55 om skatt av inntekt for sjømenn bosatt i utlandet, skal i tillegg til bestemmelsene foran i dette vedtaket svare skatt til staten med 28 pst. av inntekten. De regler som ellers gjelder ved beregning av inntektsskatt til kommunen gis tilsvarende anvendelse.</article><article class="legalP" data-absoluteaddress="/kapittel/1/kapittel/3/paragraf/3/ledd/2/" id="kapittel-1-kapittel-3-paragraf-3-ledd-2">Personer som ikke har bopel i riket, men som mottar lønn av den norske stat, skal av denne inntekt svare skatt som nevnt i første ledd med 7 pst., samt toppskatt som nevnt i § 3-1 første ledd. Bestemmelsen i skatteloven § 22 annet ledd gjelder tilsvarende skattepliktige som nevnt i dette ledd.</article></article><article class="legalArticle" data-lovdata-URL="LTI/forskrift/1991-11-07-745/§3-4" data-name="§3-4" data-partID="§3-4" data-absoluteaddress="/kapittel/1/kapittel/3/paragraf/4/" id="kapittel-1-kapittel-3-paragraf-4"><h4 class="legalArticleHeader"><span class="legalArticleValue">§ 3-4</span>. <span class="legalArticleTitle">Skatt på utbetaling fra utenlandsk forsikringsselskap</span></h4><article class="legalP" data-absoluteaddress="/kapittel/1/kapittel/3/paragraf/4/ledd/1/" id="kapittel-1-kapittel-3-paragraf-4-ledd-1">Av utbetaling på livsforsikring (kapitalforsikring) på kontrakter inngått etter 1. januar 1986 fra utenlandsk selskap, svares skatt til staten med 8 pst.</article></article><article class="legalArticle" data-lovdata-URL="LTI/forskrift/1991-11-07-745/§3-5" data-name="§3-5" data-partID="§3-5" data-absoluteaddress="/kapittel/1/kapittel/3/paragraf/5/" id="kapittel-1-kapittel-3-paragraf-5"><h4 class="legalArticleHeader"><span class="legalArticleValue">§ 3-5</span>. <span class="legalArticleTitle">Skattefrie inntekter</span></h4><article class="legalP" data-absoluteaddress="/kapittel/1/kapittel/3/paragraf/5/ledd/1/" id="kapittel-1-kapittel-3-paragraf-5-ledd-1">Inntekter under kr. 1.000,- er skattefrie. I utlandet bosatte aksjonærer (parthavere) i aksjeselskap og dermed likestilt selskap ilignes skatt når inntekten – fastsatt under ett for samtlige aksjonærer – utgjør minst kr. 100,-.</article></article></section><section class="section" data-name="kap4" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTI/forskrift/1991-11-07-745/KAPITTEL_1-4" data-partID="k1-4"><h3>Kapittel 4. Skatt etter petroleumsskatteloven.</h3><article class="legalArticle" data-lovdata-URL="LTI/forskrift/1991-11-07-745/§4-1" data-name="§4-1" data-partID="§4-1" data-absoluteaddress="/kapittel/1/kapittel/4/paragraf/1/" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 4-1</span>. <span class="legalArticleTitle">Ordinære skatter</span></h4><article class="legalP" data-absoluteaddress="/kapittel/1/kapittel/4/paragraf/1/ledd/1/" id="kapittel-1-kapittel-4-paragraf-1-ledd-1">Skattepliktige som har formue knyttet til eller inntekt vunnet ved petroleumsutvinning og rørledningstransport, jf. § 2 annet ledd i petroleumsskatteloven, skal av slik formue og inntekt, i tillegg til de skatter som følger av bestemmelsene foran, svare skatt til staten etter reglene og satsene nedenfor. Det samme gjelder når skatteplikten utelukkende følger av nevnte lov.</article><article class="legalP" data-absoluteaddress="/kapittel/1/kapittel/4/paragraf/1/ledd/2/" id="kapittel-1-kapittel-4-paragraf-1-ledd-2">Av formue som tilhører andre skattepliktige enn selskaper, svares skatt med 1 pst. De regler som ellers gjelder for beregning av formuesskatt til kommunen, gis tilsvarende anvendelse.</article><article class="legalP" data-absoluteaddress="/kapittel/1/kapittel/4/paragraf/1/ledd/3/" id="kapittel-1-kapittel-4-paragraf-1-ledd-3">Av inntekt svares skatt med 28 pst. Skatten blir å utligne i samsvar med bestemmelsene i petroleumsskatteloven. De regler som ellers gjelder ved beregning av inntektsskatt til kommunen av alminnelig inntekt gis tilsvarende anvendelse.</article></article><article class="legalArticle" data-lovdata-URL="LTI/forskrift/1991-11-07-745/§4-2" data-name="§4-2" data-partID="§4-2" data-absoluteaddress="/kapittel/1/kapittel/4/paragraf/2/" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">§ 4-2</span>. <span class="legalArticleTitle">Særskatt</span></h4></article><article class="legalArticle" data-lovdata-URL="LTI/forskrift/1991-11-07-745/§4-3" data-name="§4-3" data-partID="§4-3" data-absoluteaddress="/kapittel/1/kapittel/4/paragraf/3/" id="kapittel-1-kapittel-4-paragraf-3"><h4 class="legalArticleHeader"><span class="legalArticleValue">§ 4-3</span>. <span class="legalArticleTitle">Terminskatt</span></h4><article class="legalP" data-absoluteaddress="/kapittel/1/kapittel/4/paragraf/3/ledd/1/" id="kapittel-1-kapittel-4-paragraf-3-ledd-1">Terminskatt for inntektsåret 1992 skrives ut og betales i samsvar med petroleumsskatteloven § 7. Ved utskrivingen av terminskatt benyttes satsene ovenfor.</article></article></section><section class="section" data-name="kap5" data-section-type="default" data-absoluteaddress="/kapittel/1/kapittel/5/" id="kapittel-1-kapittel-5" data-lovdata-URL="LTI/forskrift/1991-11-07-745/KAPITTEL_1-5" data-partID="k1-5"><h3>Kapittel 5. Skattebegrensningsregelen</h3></section><section class="section" data-name="kap6" data-section-type="default" data-absoluteaddress="/kapittel/1/kapittel/6/" id="kapittel-1-kapittel-6" data-lovdata-URL="LTI/forskrift/1991-11-07-745/KAPITTEL_1-6" data-partID="k1-6"><h3>Kapittel 6. Skattested</h3><article class="legalArticle" data-lovdata-URL="LTI/forskrift/1991-11-07-745/§6-1" data-name="§6-1" data-partID="§6-1" data-absoluteaddress="/kapittel/1/kapittel/6/paragraf/1/" id="kapittel-1-kapittel-6-paragraf-1"><h4 class="legalArticleHeader"><span class="legalArticleValue">§ 6-1</span>. <span class="legalArticleTitle">Skattested for forskuddsutskrivingen</span></h4><article class="legalP" data-absoluteaddress="/kapittel/1/kapittel/6/paragraf/1/ledd/1/" id="kapittel-1-kapittel-6-paragraf-1-ledd-1">Forskuddsutskrivingen foretas i den kommune hvor den forskuddspliktige er bosatt, jf. skatteloven § 24. Her medtas også forskudd på skatt av formue og inntekt som nevnt i skatteloven § 18. For boer gjelder bestemmelsene i skatteloven § 21.</article><article class="legalP" data-absoluteaddress="/kapittel/1/kapittel/6/paragraf/1/ledd/2/" id="kapittel-1-kapittel-6-paragraf-1-ledd-2">For personer som ikke er bosatt i riket, skal den kommunen som er angitt i skatteloven § 23 første og sjette ledd, § 24 siste ledd, eller petroleumsskatteloven § 6 nr. 2, utskrive skatten.</article><article class="legalP" data-absoluteaddress="/kapittel/1/kapittel/6/paragraf/1/ledd/3/" id="kapittel-1-kapittel-6-paragraf-1-ledd-3">Første og annet ledd gjelder i den utstrekning annet ikke er bestemt i medhold av lov om betaling og innkreving av skatt §§ 8 nr. 4 og 18 nr. 4.</article><article class="legalP" data-absoluteaddress="/kapittel/1/kapittel/6/paragraf/1/ledd/4/" id="kapittel-1-kapittel-6-paragraf-1-ledd-4">Utskriving av forskudd som omhandlet i § 1-4 tredje ledd foretas i Oslo.</article></article><article class="legalArticle" data-lovdata-URL="LTI/forskrift/1991-11-07-745/§6-2" data-name="§6-2" data-partID="§6-2" data-absoluteaddress="/kapittel/1/kapittel/6/paragraf/2/" id="kapittel-1-kapittel-6-paragraf-2"><h4 class="legalArticleHeader"><span class="legalArticleValue">§ 6-2</span>. <span class="legalArticleTitle">Skattested for ligningen</span></h4><article class="legalP" data-absoluteaddress="/kapittel/1/kapittel/6/paragraf/2/ledd/1/" id="kapittel-1-kapittel-6-paragraf-2-ledd-1">Statsskatteligningen foregår i den kommune hvor den skattepliktige etter bestemmelsene i skatteloven §§ 20, 21, 23 og 24 blir å iligne kommuneskatt. Ved ligningen medregnes formue og inntekt som skattlegges etter bestemmelsene i skatteloven §§ 18 og 19. Ved utligning av skatt for skattepliktige etter petroleumsskatteloven, gjelder § 6 i denne loven.</article><article class="legalP" data-absoluteaddress="/kapittel/1/kapittel/6/paragraf/2/ledd/2/" id="kapittel-1-kapittel-6-paragraf-2-ledd-2">I utlandet hjemmehørende mottaker av godtgjørelse, tantieme, gratiale og lignende fra selskap eller innretning som er hjemmehørende her i riket (skatteloven § 23 femte ledd), skattlegges i den kommune der selskapet har sitt kontor (hovedkontor) eller styret har sitt sete. Det samme gjelder andelsmeieri (skatteloven § 20 sjuende og åttende ledd) og selskap eller samlag for omsetning av brennevin, vin, fruktvin, mjød eller øl.</article><article class="legalP" data-absoluteaddress="/kapittel/1/kapittel/6/paragraf/2/ledd/3/" id="kapittel-1-kapittel-6-paragraf-2-ledd-3">Rederiselskapers inntekt av rederivirksomhet blir ved utlikningen av denne inntektsskatt til staten å ansette under ett i den kommune hvor selskapet har sitt kontor eller hvor bestyrelsen foregår, jf. skatteloven av 18. august 1911 nr. 8 § 20 tredje ledd. Ved ansettelsen i denne kommunen blir å medregne inntekt som skal skattlegges der etter reglene i skatteloven § 18. For selskaper som driver salgsvirksomhet på havet eller bergningsvirksomhet, beregnes inntektsskatt til staten av den del av selskapets inntekt som er skattepliktig til vedkommende kommune, forutsatt at denne del når den fastsatte grense.</article><article class="legalP" data-absoluteaddress="/kapittel/1/kapittel/6/paragraf/2/ledd/4/" id="kapittel-1-kapittel-6-paragraf-2-ledd-4">Skattlegging av inntekt som nevnt i § 3-4 annet ledd, foretas i Oslo.</article></article></section><section class="section" data-name="kap7" data-section-type="default" data-absoluteaddress="/kapittel/1/kapittel/7/" id="kapittel-1-kapittel-7" data-lovdata-URL="LTI/forskrift/1991-11-07-745/KAPITTEL_1-7" data-partID="k1-7"><h3>Kapittel 7. Særlige bestemmelser om skattegrunnlag.</h3><article class="legalArticle" data-lovdata-URL="LTI/forskrift/1991-11-07-745/§7-1" data-name="§7-1" data-partID="§7-1" data-absoluteaddress="/kapittel/1/kapittel/7/paragraf/1/" id="kapittel-1-kapittel-7-paragraf-1"><h4 class="legalArticleHeader"><span class="legalArticleValue">§ 7-1</span>. <span class="legalArticleTitle">Kapitalavkastningsraten for fastsetting av personinntektsdel av nærings- og selskapsinntekt (deling).</span></h4><article class="legalP" data-absoluteaddress="/kapittel/1/kapittel/7/paragraf/1/ledd/1/" id="kapittel-1-kapittel-7-paragraf-1-ledd-1">Kapitalavkastningsraten som nevnt i skatteloven § 60 annet ledd skal være 16 pst.</article></article><article class="legalArticle" data-lovdata-URL="LTI/forskrift/1991-11-07-745/§7-2" data-name="§7-2" data-partID="§7-2" data-absoluteaddress="/kapittel/1/kapittel/7/paragraf/2/" id="kapittel-1-kapittel-7-paragraf-2"><h4 class="legalArticleHeader"><span class="legalArticleValue">§ 7-2</span>. <span class="legalArticleTitle">Normalrentesatsen for rimelig lån i arbeidsforhold</span></h4><article class="legalP" data-absoluteaddress="/kapittel/1/kapittel/7/paragraf/2/ledd/1/" id="kapittel-1-kapittel-7-paragraf-2-ledd-1">Normalrentesatsen som nevnt i skatteloven § 42 c skal være 10 pst.</article></article></section><section class="section" data-name="kap8" data-section-type="default" data-absoluteaddress="/kapittel/1/kapittel/8/" id="kapittel-1-kapittel-8" data-lovdata-URL="LTI/forskrift/1991-11-07-745/KAPITTEL_1-8" data-partID="k1-8"><h3>Kapittel 8. Forskriftskompetanse m.v.</h3><article class="legalArticle" data-lovdata-URL="LTI/forskrift/1991-11-07-745/§8-1" data-name="§8-1" data-partID="§8-1" data-absoluteaddress="/kapittel/1/kapittel/8/paragraf/1/" id="kapittel-1-kapittel-8-paragraf-1"><h4 class="legalArticleHeader"><span class="legalArticleValue">§ 8-1</span>. <span class="legalArticleTitle">Avrundingsregler og utfyllende regler</span></h4><article class="legalP" data-absoluteaddress="/kapittel/1/kapittel/8/paragraf/1/ledd/1/" id="kapittel-1-kapittel-8-paragraf-1-ledd-1">Departementet kan gi nærmere forskrift om gjennomføring og utfylling av bestemmelsene i dette vedtak, herunder regler om avrunding av inntekts- og formuesposter, samt fradragsposter.</article></article><article class="legalArticle" data-lovdata-URL="LTI/forskrift/1991-11-07-745/§8-2" data-name="§8-2" data-partID="§8-2" data-absoluteaddress="/kapittel/1/kapittel/8/paragraf/2/" id="kapittel-1-kapittel-8-paragraf-2"><h4 class="legalArticleHeader"><span class="legalArticleValue">§ 8-2</span>. <span class="legalArticleTitle">Adgang til å fravike reglene i vedtaket</span></h4><article class="legalP" data-absoluteaddress="/kapittel/1/kapittel/8/paragraf/2/ledd/1/" id="kapittel-1-kapittel-8-paragraf-2-ledd-1">Reglene i dette vedtaket kan fravikes på vilkår som nevnt i skattebetalingsloven § 56 nr. 6.</article></article></section></section></main></body></html>