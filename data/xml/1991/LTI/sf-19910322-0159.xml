<!DOCTYPE html><html lang="no"><head><title>Forskrift om internkontroll for miljø og sikkerhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1991-03-22-159</dd><dt class="dokid">DokumentID</dt><dd class="dokid">LTI/forskrift/1991-03-22-159</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 6</dd><dt class="dateInForce">I kraft fra</dt><dd class="dateInForce">1992-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§16</li><li>lov/1971-05-21-47/§14</li><li>lov/1974-06-14-39/§14</li><li>lov/1987-06-05-26/§4</li><li>lov/1981-03-13-6/§52</li><li>lov/1976-06-11-79/§8</li><li>lov/1953-07-17-9/§41</li><li>lov/1953-07-17-9/§48</li><li>lov/1929-05-24-4/§9</li><li>lov/1929-05-24-4/§3</li></ul></dd><dt class="dateOfPublication">Kunngjort</dt><dd class="dateOfPublication">1991-04-16</dd><dt class="title">Tittel</dt><dd class="title">Forskrift om internkontroll for miljø og sikkerhet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 22. mars 1991 i medhold av lov 4. februar 1977 nr. 4 § 16 a om arbeidervern og arbeidsmiljø m.v., lov 21. mai 1971 nr. 47 § 14 om brannfarlige varer, lov 14. juni 1974 nr. 39 § 14 om eksplosive varer, lov 5. juni 1987 nr. 26 § 4 om brannvern m.v., lov 13. mars 1981 nr. 6 § 52 b om forurensninger og avfall, lov 11. juni 1976 nr. 79 § 8 om produktkontroll, lov 17. juli 1953 nr. 9 § 41, jfr. § 48 om sivilforsvaret og lov 24. mai 1929 nr. 4 § 9, jfr. § 3 om tilsyn med elektriske anlegg og elektrisk utstyr. Fremmet av Kommunaldepartementet.</dd><dt class="refid">RefID</dt><dd class="refid">forskrift/1991-03-22-159</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om internkontroll for miljø og sikkerhet.<ul class="tocSubUl"><li>Kapittel I. Innledende bestemmelser.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Straffebestemmelse og tvangsmulkt</li><li>§ 5. Ikrafttredelse</li></ul></li><li>Kapittel II. Alminnelige bestemmelser<ul class="tocSubUl"><li>§ 6. Plikt til internkontroll – pliktsubjekt.</li><li>§ 7. Plikt til å opprette internkontrollsystem – pliktsubjekt</li><li>§ 8. Tilsynsmyndighet</li><li>§ 9. Dispensasjon</li><li>§ 10. Klage</li></ul></li><li>Kapittel III. Spesielle bestemmelser om internkontroll<ul class="tocSubUl"><li>§ 11. Utforming av internkontrollsystemet</li><li>§ 12. Internt tilsyn</li><li>§ 13. Samordning</li><li>§ 14. Dokumentasjon</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1991-03-22-159" id="dokument"><h1>Forskrift om internkontroll for miljø og sikkerhet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-03-22-159/KAPITTEL_1" data-partID="k1"><h2>Kapittel I. Innledende bestemmelser.</h2><article class="legalArticle" data-lovdata-URL="LTI/forskrift/1991-03-22-159/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift skal fremme<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">arbeidsmiljø og sikkerhet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">vern mot helse- og miljøskader fra produkter</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">vern av det ytre miljø mot forurensning og en bedre behandling av avfall</article></article></li></ul><p class="leddfortsettelse">ved at den som er ansvarlig for virksomheten organiserer systematiske tiltak for å påse at krav fastsatt i eller i medhold av lov eller forskrift overholdes.</p></article></article><article class="legalArticle" data-lovdata-URL="LTI/forskrift/1991-03-22-159/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Denne forskrift kommer til anvendelse på<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">virksomhet som omfattes av<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/1/ledd/1/punkt/1/" id="kapittel-1-paragraf-2-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1-punkt-1-ledd-1">Lov 4. februar 1977 nr. 4 om arbeidervern og arbeidsmiljø m.v.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/1/ledd/1/punkt/2/" id="kapittel-1-paragraf-2-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/punkt/2/ledd/1/" id="kapittel-1-paragraf-2-ledd-1-punkt-1-ledd-1-punkt-2-ledd-1">Lov 11. juni 1976 nr. 79 om produktkontroll</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/1/ledd/1/punkt/3/" id="kapittel-1-paragraf-2-ledd-1-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/punkt/3/ledd/1/" id="kapittel-1-paragraf-2-ledd-1-punkt-1-ledd-1-punkt-3-ledd-1">Lov 17. juli 1953 nr. 9 om Sivilforsvaret § 48, jfr. § 41 (industrivernpliktige virksomheter)</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">virksomhet som sysselsetter arbeidstaker og som omfattes av<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/2/ledd/1/punkt/1/" id="kapittel-1-paragraf-2-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/punkt/1/ledd/1/" id="kapittel-1-paragraf-2-ledd-1-punkt-2-ledd-1-punkt-1-ledd-1">Lov 13. mars 1981 nr. 6 om vern om forurensninger og om avfall (forurensningsloven)</article></article></li></ul></article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">offentlig og privat virksomhet som omfattes av<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/ledd/1/punkt/1/" id="kapittel-1-paragraf-2-ledd-1-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/punkt/1/ledd/1/" id="kapittel-1-paragraf-2-ledd-1-punkt-3-ledd-1-punkt-1-ledd-1">Lov 21. mai 1971 nr. 47 om brannfarlige varer</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/ledd/1/punkt/2/" id="kapittel-1-paragraf-2-ledd-1-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/punkt/2/ledd/1/" id="kapittel-1-paragraf-2-ledd-1-punkt-3-ledd-1-punkt-2-ledd-1">Lov 14. juni 1974 nr. 39 om eksplosive varer</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/ledd/1/punkt/3/" id="kapittel-1-paragraf-2-ledd-1-punkt-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1-punkt-3-ledd-1">Lov 5. juni 1987 nr. 26 om brannvern</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/ledd/1/punkt/4/" id="kapittel-1-paragraf-2-ledd-1-punkt-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/punkt/4/ledd/1/" id="kapittel-1-paragraf-2-ledd-1-punkt-3-ledd-1-punkt-4-ledd-1">Lov 24. mai 1929 nr. 4 § 9, jfr. § 3 om tilsyn med elektriske anlegg og elektrisk utstyr.</article></article></li></ul></article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Denne forskrift kommer ikke til anvendelse på Svalbard eller på virksomhet som nevnt i arbeidsmiljøloven § 2 nr. 3, jfr. kgl.res. av 1. juni 1979 om arbeidervern og og arbeidsmiljø m.v. i forbindelse med undersøkelser etter og utnyttelse av undersjøiske petroleumsforekomster.</article></article><article class="legalArticle" data-lovdata-URL="LTI/forskrift/1991-03-22-159/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I denne forskrift betyr:</article> <article class="defaultP" margin-top="true"><i>Internkontroll</i></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Å påse at krav fastsatt i eller i medhold av lov eller forskrift overholdes.</article> <article class="defaultP" margin-top="true"><i>Internkontrollsystem</i></article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Systematiske tiltak som skal sikre og dokumentere at aktivitetene utøves i samsvar med krav fastsatt i eller i medhold av lov eller forskrift. De systematiske tiltakene skal være beskrevet i administrative prosedyrer.</article> <article class="defaultP" margin-top="true"><i>Systemrevisjon</i></article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Systematisk granskning av virksomheten for å fastslå at internkontrollaktivitetene og resultatene av dem stemmer overens med internkontrollsystemet, og at internkontrollaktivitetene er hensiktsmessige for å oppnå virksomhetens mål for miljø og sikkerhet.</article> <article class="defaultP" margin-top="true"><i>Sertifikat</i></article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5">Dokumentasjon utstedt av et akkreditert sertifiseringsorgan, annet bemyndiget selskap eller offentlig myndighet som bekreftelse på at et produkt, en tjeneste eller en aktivitet er i samsvar med spesifiserte krav som er fastsatt i eller i medhold av lov eller for øvrig er gjeldende for utstederen.</article></article><article class="legalArticle" data-lovdata-URL="LTI/forskrift/1991-03-22-159/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Straffebestemmelse og tvangsmulkt</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Bestemmelsene om straff og tvangsmulkt i de lover som er nevnt i § 2 kommer til anvendelse ved overtredelse av denne forskrift.</article></article><article class="legalArticle" data-lovdata-URL="LTI/forskrift/1991-03-22-159/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Denne forskrift trer i kraft 1. januar 1992.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Kommunaldepartementet kan etter samråd med Miljøverndepartementet, Barne- og familiedepartementet og Justisdepartementet bestemme at plikten i § 7 til å etablere et internkontrollsystem skal gjøres gjeldende på et senere tidspunkt for bestemte typer virksomheter.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-03-22-159/KAPITTEL_2" data-partID="k2"><h2>Kapittel II. Alminnelige bestemmelser</h2><article class="legalArticle" data-lovdata-URL="LTI/forskrift/1991-03-22-159/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Plikt til internkontroll – pliktsubjekt.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Enhver som driver eller deltar i aktivitet som omfattes av denne forskrift plikter å påse at den overholdes.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Den som er ansvarlig for virksomhet som omfattes av denne forskrift har et særlig ansvar for å påse at virksomhetens aktiviteter utøves i samsvar med de krav som er fastsatt i eller i medhold av forskriften.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Dette ansvaret innebærer blant annet:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/3/punkt/1/" id="kapittel-2-paragraf-1-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/3/punkt/1/ledd/1/" id="kapittel-2-paragraf-1-ledd-3-punkt-1-ledd-1">å klargjøre mål, ansvar og oppgaver for virksomhetens miljø- og sikkerhetsaktiviteter</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/3/punkt/2/" id="kapittel-2-paragraf-1-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/3/punkt/2/ledd/1/" id="kapittel-2-paragraf-1-ledd-3-punkt-2-ledd-1">ansvar for å identifisere og bedømme risiko og problemer, og å utarbeide handlingsplaner med tiltak</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/3/punkt/3/" id="kapittel-2-paragraf-1-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/3/punkt/3/ledd/1/" id="kapittel-2-paragraf-1-ledd-3-punkt-3-ledd-1">å systematisk overvåke at virksomhetens aktiviteter er i tråd med de målene som er satt av virksomheten.</article></article></li></ul></article></article><article class="legalArticle" data-lovdata-URL="LTI/forskrift/1991-03-22-159/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å opprette internkontrollsystem – pliktsubjekt</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Den som er ansvarlig for virksomhet som omfattes av denne forskrift skal etablere et internkontrollsystem for virksomhetens aktiviteter i samsvar med krav fastsatt i eller i medhold av de lover som er nevnt i § 2.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Utarbeidelse, praktisering og endringer i virksomhetens internkontrollsystem skal skje i samarbeid med arbeidstakerne i virksomheten.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Utøver flere virksomheter en aktivitet på samme arbeidsplass med tilsammen mer enn 10 arbeidstakere skal det dersom en av virksomhetene ikke kan regnes som hovedvirksomhet skriftlig avtales hvilken virksomhet som skal forestå den daglige ledelse av de felles aktiviteter med plikt til å etablere et samordnet internkontrollsystem for disse.</article></article><article class="legalArticle" data-lovdata-URL="LTI/forskrift/1991-03-22-159/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilsynsmyndighet</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Tilsynsmyndighet etter lovene nevnt i § 2 fører også tilsyn med gjennomføring og etterlevelse av denne forskrift.</article></article><article class="legalArticle" data-lovdata-URL="LTI/forskrift/1991-03-22-159/§9" data-name="§9" data-partID="§9" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Kommunaldepartementet kan etter samråd med Miljøverndepartementet, Barne- og familiedepartementet og Justisdepartementet gi dispensasjon fra denne forskriften når særlige forhold foreligger.</article></article><article class="legalArticle" data-lovdata-URL="LTI/forskrift/1991-03-22-159/§10" data-name="§10" data-partID="§10" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Enkeltvedtak truffet med hjemmel i denne forskrift kan påklages til det forvaltningsorgan som er nærmest overordnet det forvaltningsorgan som har truffet vedtaket jfr. forvaltningsloven.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-03-22-159/KAPITTEL_3" data-partID="k3"><h2>Kapittel III. Spesielle bestemmelser om internkontroll</h2><article class="legalArticle" data-lovdata-URL="LTI/forskrift/1991-03-22-159/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utforming av internkontrollsystemet</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Internkontrollsystemet utformes av den som er ansvarlig for virksomheten innenfor rammen av de lover som nevnt i § 2. Internkontrollsystemet skal fastlegge samordnede administrative prosedyrer for internkontroll og skal dekke alle deler av virksomhetens aktiviteter for å sikre at disse planlegges, utføres, vedlikeholdes og kontrolleres i samsvar med gjeldende krav.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Internkontrollsystemet skal bl.a. inneholde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/1/ledd/2/punkt/1/" id="kapittel-3-paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/1/ledd/2/punkt/1/ledd/1/" id="kapittel-3-paragraf-1-ledd-2-punkt-1-ledd-1">Ledelsens mål for virksomhetens miljø- og sikkerhetsaktiviteter</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/1/ledd/2/punkt/2/" id="kapittel-3-paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/1/ledd/2/punkt/2/ledd/1/" id="kapittel-3-paragraf-1-ledd-2-punkt-2-ledd-1">Beskrivelse av hvordan virksomheten er organisert, herunder myndighets- og ansvarsområde for virksomhetens miljø- og sikkerhetsaktivitet med henvisning til eventuelle stillingsinstrukser</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/1/ledd/2/punkt/3/" id="kapittel-3-paragraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/1/ledd/2/punkt/3/ledd/1/" id="kapittel-3-paragraf-1-ledd-2-punkt-3-ledd-1">Beskrevne rutiner og prosedyrer for virksomhetens etterlevelse av lover og forskrifter, hvor det også framgår hvem som er ansvarlig for undersøkelser, gjennomføring av tiltak og hvordan disse utføres og følges opp.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/paragraf/1/ledd/2/punkt/4/" id="kapittel-3-paragraf-1-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/3/paragraf/1/ledd/2/punkt/4/ledd/1/" id="kapittel-3-paragraf-1-ledd-2-punkt-4-ledd-1">Beskrivelse av hvordan internkontrollsystemet systematisk og regelmessig oppdateres og hvordan endringer i systemet blir meddelt virksomhetens ansatte og øvrige berørte.</article></article></li></ul></article></article><article class="legalArticle" data-lovdata-URL="LTI/forskrift/1991-03-22-159/§12" data-name="§12" data-partID="§12" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Internt tilsyn</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Den som er ansvarlig for virksomheten skal føre tilsyn med internkontrollsystemet. Tilsynet skal foregå i samarbeid med representanter for de ansatte.</article></article><article class="legalArticle" data-lovdata-URL="LTI/forskrift/1991-03-22-159/§13" data-name="§13" data-partID="§13" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Samordning</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Den som er ansvarlig for virksomheten er også ansvarlig for samordning av internkontroll for alle aktivitetene i virksomheten og skal:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/1/punkt/1/" id="kapittel-3-paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/1/punkt/1/ledd/1/" id="kapittel-3-paragraf-3-ledd-1-punkt-1-ledd-1">såvidt mulig bygge på de internkontrollsystemer som er etablert hos de entreprenører og leverandører som benyttes</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/1/punkt/2/" id="kapittel-3-paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/1/punkt/2/ledd/1/" id="kapittel-3-paragraf-3-ledd-1-punkt-2-ledd-1">vurdere om det bør foretas tilpasninger i sitt internkontrollsystem og eller i de internkontrollsystemer etablert av entreprenører og leverandører, som benyttes.</article></article></li></ul></article></article><article class="legalArticle" data-lovdata-URL="LTI/forskrift/1991-03-22-159/§14" data-name="§14" data-partID="§14" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Dokumentasjon</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Den som er ansvarlig for virksomheten skal skriftlig dokumentere internkontrollsystemet og dets gjennomføring.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Sertifikater kan inngå som del av dokumentasjonen.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Den som er ansvarlig for virksomheten skal til enhver tid holde dokumentasjonen tilgjengelig for myndighetene.</article></article></section></main></body></html>