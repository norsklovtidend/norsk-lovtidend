<!DOCTYPE html><html lang="no"><head><title>Forskrift om hygieniske forhold m.v. for innretninger i petroleumsvirksomheten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1991-06-17-386</dd><dt class="dokid">DokumentID</dt><dd class="dokid">LTI/forskrift/1991-06-17-386</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 11</dd><dt class="dateInForce">I kraft fra</dt><dd class="dateInForce">1991-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-03-22-11/§57</li><li>forskrift/1985-06-28-1215/§23</li></ul></dd><dt class="dateOfPublication">Kunngjort</dt><dd class="dateOfPublication">1991-07-12</dd><dt class="title">Tittel</dt><dd class="title">Forskrift om hygieniske forhold m.v. for innretninger i petroleumsvirksomheten.</dd><dt class="refid">RefID</dt><dd class="refid">forskrift/1991-06-17-386</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om hygieniske forhold m.v. for innretninger i petroleumsvirksomheten.<ul class="tocSubUl"><li>Kap. I Alminnelige bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Ansvar</li><li>§ 5. Krav til dokumentasjon</li><li>§ 6. Tilsyn – saksbehandling</li><li>§ 7. Fravik</li></ul></li><li>Kap. II Produksjon og frambud m.v. av næringsmidler<ul class="tocSubUl"><li>§ 8. Alminnelige krav til produksjon og frambud av næringsmidler</li><li>§ 9. Særlige krav til innredning og inventar</li><li>§ 10. Kontroll av næringsmidler</li><li>§ 11. Krav til personell</li></ul></li><li>Kap. III Drikkevann<ul class="tocSubUl"><li>§ 12. Alminnelige krav til drikkevann</li><li>§ 13. Kontroll av drikkevann</li><li>§ 14. Krav til personell</li></ul></li><li>Kap. IV Hygiene m.v. i boligkvarter<ul class="tocSubUl"><li>§ 15. Alminnelige krav til boligkvarter</li><li>§ 16. Særlige krav til boligkvarterets innredning og inventar</li><li>§ 17. Renhold</li><li>§ 18. Ventilasjon, støy, belysning og oppvarming</li><li>§ 19. Avfall</li></ul></li><li>Kap. V Tvangsmidler – straff – ikrafttredelse<ul class="tocSubUl"><li>§ 20. Tvangsmidler</li><li>§ 21. Stansning m.v. av virksomheten</li><li>§ 22. Straffebestemmelser</li><li>§ 23. Ikrafttredelse m.v.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1991-06-17-386" id="dokument"><h1>Forskrift om hygieniske forhold m.v. for innretninger i petroleumsvirksomheten.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet og Helsedirektoratet 17. juni 1991 med hjemmel i § 57 i lov av 22. mars 1985 nr. 11 om petroleumsvirksomhet jfr. § 23 i forskrift av 28. juni 1985 om sikkerhet m.v. til lov om petroleumsvirksomhet og Sosialdepartementets delegeringsskriv av 5. september 1985 og 18. mars 1991 nr. 209.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-06-17-386/KAPITTEL_1" data-partID="k1"><h2>Kap. I Alminnelige bestemmelser</h2><article class="legalArticle" data-lovdata-URL="LTI/forskrift/1991-06-17-386/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriftens formål er å sikre forsvarlige hygieniske forhold på innretninger i petroleumsvirksomheten, og derved bidra til et forsvarlig sikkerhetsnivå.</article></article><article class="legalArticle" data-lovdata-URL="LTI/forskrift/1991-06-17-386/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Denne forskrift har samme virkeområde som petroleumsloven, jfr. lovens § 1.</article></article><article class="legalArticle" data-lovdata-URL="LTI/forskrift/1991-06-17-386/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I denne forskrift forstås med:</article> <article class="defaultP" margin-top="true"><i>Boligkvarter:</i> Den del av innretningen som inneholder nødvendige rom for innkvartering av de personer som til enhver tid oppholder seg på innretningen.</article> <article class="defaultP" margin-top="true"><i>Drikkevann:</i> Vann til allmennformål, herunder vann til drikke, matlaging, oppvask, klesvask og personlig hygiene.</article> <article class="defaultP" margin-top="true"><i>Frambud:</i> All omsetning, servering og annen utlevering av næringsmiddel. Bruk av næringsmidler til reklame og til gevinst ved lotteri er frambud. Privat servering av næringsmidler i privat husholdning regnes ikke som frambud.</article> <article class="defaultP" margin-top="true"><i>Kryssforurensning:</i> Overføring av biologiske, kjemiske eller fysikalske forurensninger mellom forskjellige råvarer og/eller ferdige produkter.</article> <article class="defaultP" margin-top="true"><i>Næringsmiddel:</i> Enhver mat eller drikkevare, også drikkevann, og enhver annen vare som er bestemt til å konsumeres av mennesker. Legemidler er unntatt fra denne forskriften.</article> <article class="defaultP" margin-top="true"><i>Operatør:</i> Den departementet ved tildeling av utvinningstillatelse utpeker til å forestå den daglige ledelse av den virksomhet som utføres i medhold av tillatelsen.</article></article><article class="legalArticle" data-lovdata-URL="LTI/forskrift/1991-06-17-386/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ansvar</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Operatør skal sørge for at bestemmelsene i denne forskrift følges, jfr. sikkerhetsforskriften § 4.</article></article><article class="legalArticle" data-lovdata-URL="LTI/forskrift/1991-06-17-386/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til dokumentasjon</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Operatør skal kunne dokumentere at bestemmelsene i denne forskrift følges og at det er etablert et system for å ivareta dette.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Dokumentasjon skal framlegges når Helsedirektoratet eller den det bemyndiger, jfr. § 6, krever det.</article></article><article class="legalArticle" data-lovdata-URL="LTI/forskrift/1991-06-17-386/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn – saksbehandling</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Helsedirektoratet eller den det bemyndiger fører tilsyn med at bestemmelsene gitt i og i medhold av denne forskrift overholdes.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">For Helsedirektoratets saksbehanding gjelder forvaltningslovens regler, herunder reglene om klage.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Operatør skal gjøre helsetjenesten, arbeidstakernes verneombud og tillitsvalgte kjent med de vedtak Helsedirektoratet eller bemyndiget organ treffer.</article></article><article class="legalArticle" data-lovdata-URL="LTI/forskrift/1991-06-17-386/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fravik</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Departementet/Helsedirektoratet kan fravike reglene gitt i medhold av denne forskrift dersom spesielle grunner gjør det nødvendig eller rimelig.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-06-17-386/KAPITTEL_2" data-partID="k2"><h2>Kap. II Produksjon og frambud m.v. av næringsmidler</h2><article class="legalArticle" data-lovdata-URL="LTI/forskrift/1991-06-17-386/§8" data-name="§8" data-partID="§8" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Alminnelige krav til produksjon og frambud av næringsmidler</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det skal til enhver tid være næringsmidler på innretningen i slik mengde og av slik kvalitet at personellets behov ivaretas.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Næringsmidler skal til enhver tid behandles og oppbevares på en måte som hindrer forurensning, kvalitetsforringelse og utvikling av mikroorganismer m.v. som kan forårsake bedervelse eller sykdom.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Det må tas nødvendige forholdsregler for å forhindre direkte og indirekte kryssforurensning av næringsmidlene på alle trinn fra råvare til frambud av ferdige produkter.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Produksjon, pakking, lagring, transport, frambud m.v. skal for øvrig tilfredstille de krav hygieneforskrift for produksjon m.v. av næringsmidler og generell forskrift for produksjon og frambud m.v. av næringsmidler setter, så langt disse passer på innretninger i petroleumsvirksomheten.</article></article><article class="legalArticle" data-lovdata-URL="LTI/forskrift/1991-06-17-386/§9" data-name="§9" data-partID="§9" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Særlige krav til innredning og inventar</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">På innretning skal det være tilstrekkelig med rom til produksjon, lagring, behandling og frambud av næringsmidler.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Alle rom skal ha tilstrekkelig størrelse, hensiktsmessig plassering, innredning og tilstrekkelig med utstyr.</article></article><article class="legalArticle" data-lovdata-URL="LTI/forskrift/1991-06-17-386/§10" data-name="§10" data-partID="§10" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll av næringsmidler</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Operatør skal føre kontroll med næringsmidler og næringsmiddelhygiene på innretningen.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Egnet prøvetakingsutstyr må være tilgjengelig. Analyser kan utføres på innretningen, i land eller på annen innretning.</article></article><article class="legalArticle" data-lovdata-URL="LTI/forskrift/1991-06-17-386/§11" data-name="§11" data-partID="§11" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til personell</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Personell som håndterer uemballerte næringsmidler, må ikke samtidig utføre andre arbeidsoppgaver som kan forurense varene, jfr. hygieneforskrift for produksjon og frambud av næringsmidler, § 29.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-06-17-386/KAPITTEL_3" data-partID="k3"><h2>Kap. III Drikkevann</h2><article class="legalArticle" data-lovdata-URL="LTI/forskrift/1991-06-17-386/§12" data-name="§12" data-partID="§12" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Alminnelige krav til drikkevann</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Drikkevann må være hygienisk betryggende og dessuten være klart, uten framtredende lukt, smak og farge, og tilgjengelig i tilstrekkelige mengder.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Departementet kan gi utfyllende forskrifter om krav til drikkevann og drikkevannsanlegg.</article></article><article class="legalArticle" data-lovdata-URL="LTI/forskrift/1991-06-17-386/§13" data-name="§13" data-partID="§13" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kontroll av drikkevann</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Det skal utføres løpende kontroll av drikkevann. Til det skal det finnes nødvendig laboratorieutstyr.</article></article><article class="legalArticle" data-lovdata-URL="LTI/forskrift/1991-06-17-386/§14" data-name="§14" data-partID="§14" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Krav til personell</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Det personell som skal føre vedlikehold og kontroll med drikkevann og drikkevannsanlegg, må ha nødvendige og tilfredstillende faglige kvalifikasjoner.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1991-06-17-386/KAPITTEL_4" data-partID="k4"><h2>Kap. IV Hygiene m.v. i boligkvarter</h2><article class="legalArticle" data-lovdata-URL="LTI/forskrift/1991-06-17-386/§15" data-name="§15" data-partID="§15" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Alminnelige krav til boligkvarter</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Boligkvarteret skal være slik utstyrt og innredet at forsvarlig innkvartering kan foregå.</article></article><article class="legalArticle" data-lovdata-URL="LTI/forskrift/1991-06-17-386/§16" data-name="§16" data-partID="§16" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Særlige krav til boligkvarterets innredning og inventar</span></h3> <article class="defaultP" margin-top="true"><i>Vaskeri:</i> Vaskerom for tøy skal ha tilstrekkelig størrelse og hensiktsmessig innredning, slik at behandling av skittent og rent tøy kan foregå atskilt.</article> <article class="defaultP" margin-top="true"><i>Rom for lintøy og rengjøringsutstyr:</i> Rommene skal være hensiktsmessig plassert og innredet.</article> <article class="defaultP" margin-top="true"><i>Lugarer:</i> Madrasser og sengetøy skal være hensiktsmessige og av forsvarlig kvalitet.</article><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Alle madrasser skal ha trekk eller madrassbeskytter av vaskbart stoff. Sengetøy skal skiftes så ofte som nødvendig, og alltid når en ny person tar sengen i bruk.</article> <article class="defaultP" margin-top="true"><i>Rom for produksjon og frambud av næringsmidler:</i> For disse rom gjelder reglene i kap. II.</article></article><article class="legalArticle" data-lovdata-URL="LTI/forskrift/1991-06-17-386/§17" data-name="§17" data-partID="§17" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Renhold</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Forholdene i boligkvarter må legges til rette for å oppnå en forsvarlig hygienisk standard. Rengjøring av boligkvarter skal foregå minst en gang daglig slik at en forsvarlig hygienisk standard til enhver tid opprettholdes.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Hovedrengjøring foretas når nødvendig, dog ikke sjeldnere enn hver sjette måned.</article></article><article class="legalArticle" data-lovdata-URL="LTI/forskrift/1991-06-17-386/§18" data-name="§18" data-partID="§18" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ventilasjon, støy, belysning og oppvarming</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Ventilasjon, støy, belysning og oppvarming skal minst tilfredstille de krav som til enhver tid følger av forskrift om konstruksjon av boligkvarter på innretninger for produksjonsanlegg og forskrift om konstruksjon og utrustning av boligkvarter på flyttbare innretninger.</article></article><article class="legalArticle" data-lovdata-URL="LTI/forskrift/1991-06-17-386/§19" data-name="§19" data-partID="§19" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Avfall</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Alt avfall, skal samles, oppbevares og behandles på hygienisk forsvarlig måte.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1991-06-17-386/KAPITTEL_5" data-partID="k5"><h2>Kap. V Tvangsmidler – straff – ikrafttredelse</h2><article class="legalArticle" data-lovdata-URL="LTI/forskrift/1991-06-17-386/§20" data-name="§20" data-partID="§20" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tvangsmidler</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Når pålegg er gitt i medhold av denne forskrift, kan den myndighet som har gitt pålegget, fastsette en løpende tvangsmulkt for hver dag som går etter utløpet av den frist som er satt for gjennomføring av pålegget, inntil dette er oppfylt. Varsel om tvangsmulkt meddeles ved rekommandert brev eller på annen like betryggende måte. Mulkten kan inndrives ved utpantning.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Kongen kan frafalle ilagt tvangsmulkt når det finnes rimelig.</article></article><article class="legalArticle" data-lovdata-URL="LTI/forskrift/1991-06-17-386/§21" data-name="§21" data-partID="§21" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Stansning m.v. av virksomheten</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Om plikt til å stanse virksomheten gjelder petroleumsloven § 50.</article></article><article class="legalArticle" data-lovdata-URL="LTI/forskrift/1991-06-17-386/§22" data-name="§22" data-partID="§22" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Straffebestemmelser</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Overtredelse av denne forskrift eller vedtak truffet i medhold av forskriften straffes som bestemt i petroleumsloven § 66.</article></article><article class="legalArticle" data-lovdata-URL="LTI/forskrift/1991-06-17-386/§23" data-name="§23" data-partID="§23" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse m.v.</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Denne forskrift trer i kraft 1. oktober 1991.</article><article class="legalP" data-absoluteaddress="/kapittel/5/paragraf/4/ledd/2/" id="kapittel-5-paragraf-4-ledd-2">Fra samme dato oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/2/punkt/1/" id="kapittel-5-paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/2/punkt/1/ledd/1/" id="kapittel-5-paragraf-4-ledd-2-punkt-1-ledd-1">forskrift om hygieniske forhold, medisinsk utstyr og legemidler m.v. på anlegg for produksjon m.v. av undersjøiske petroleumsforekomster, gitt ved kgl.res. 25. november 1977.</article></article></li></ul></article></article></section></main></body></html>