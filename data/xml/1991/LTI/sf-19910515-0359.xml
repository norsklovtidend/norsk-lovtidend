<!DOCTYPE html><html lang="no"><head><title>Delegering av myndighet m.v. etter lov om skogbruk og skogvern (skogbruksloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1991-05-15-359</dd><dt class="dokid">DokumentID</dt><dd class="dokid">LTI/forskrift/1991-05-15-359</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="dateInForce">I kraft fra</dt><dd class="dateInForce">1991-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-03-18-2/§8</li></ul></dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="title">Tittel</dt><dd class="title">Delegering av myndighet m.v. etter lov om skogbruk og skogvern (skogbruksloven).</dd><dt class="refid">RefID</dt><dd class="refid">forskrift/1991-05-15-359</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet m.v. etter lov om skogbruk og skogvern (skogbruksloven).<ul class="tocSubUl"><li>§ 1. Innledning</li><li>§ 2. Delegering av myndighet fra departementet til fylkeslandbruksstyrene og videre til fylkesskogsjefene</li><li>§ 3. Delegering av myndighet fra fylkeslandbruksstyrene til landbruksnemndene og videre til skogbrukssjefene</li><li>§ 4. Saker etter skogbrukslovens § 50</li><li>§ 5. Adgangen for fylkesskogsjefen og skogbrukssjefen til å avgi innstilling, gi uttalelse og treffe vedtak i særlige tilfelle</li><li>§ 6. Intern arbeidsdeling etter skogbrukslovens øvrige bestemmelser</li><li>§ 7. Ikrafttredelse og opphevelse av tidligere rundskriv</li></ul></li></ul></dd></dl></header><main class="documentBody" data-lovdata-URL="LTI/forskrift/1991-05-15-359" id="dokument"><h1>Delegering av myndighet m.v. etter lov om skogbruk og skogvern (skogbruksloven).</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 15. mai 1991, i medhold av § 8 i lov av 18. mars 1955 nr. 2 om tilskiping av jordbruk (jordlova).</article><article class="legalArticle" data-lovdata-URL="LTI/forskrift/1991-05-15-359/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innledning</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gir en samlet oversikt over delegering m.v. av myndighet etter skogbruksloven fra Landbruksdepartementet til fylkeslandbruksstyrene og fra fylkeslandbruksstyrene til landbruksnemndene, samt anvisning på intern arbeidsdeling mellom fylkeslandbruksstyrene og landbruksnemndene i forhold til etatssjefene på fylkes- og kommunenivå.</article></article><article class="legalArticle" data-lovdata-URL="LTI/forskrift/1991-05-15-359/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Delegering av myndighet fra departementet til fylkeslandbruksstyrene og videre til fylkesskogsjefene</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Departementets myndighet etter følgende bestemmelser i skogbruksloven delegeres til fylkeslandbruksstyret:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">§ 16, 4. ledd – vedtak om å nedlegge forbud mot eller begrense adgangen til foryngelseshogst i en skog i et bestemt tidsrom.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">§ 17, 2. ledd – vedtak om å utføre skogkulturarbeider slik bestemmelsen anviser.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">§ 17, 4. ledd – vedtak om å nekte eller stille vilkår i de tilfelle bestemmelsen oppregner.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">§ 24 – vedtak om gjennomføring av påbud.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">§ 28, 1., 2., 6. og 7. ledd – vedtak om tiltak for bekjempelse av insekt- og soppangrep o.l.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">§ 30, 1. ledd bokstav c vedtak om å utføre blinking av skogoppsynet.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g.</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">§ 32, 1., 2. og 3. ledd – vedtak om vernskog.</article></article></li><li data-li-identifier="h." data-name="h."><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h.</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">§ 43, 1. og 2. ledd – vedtak om lempninger i plikten til å svare skogavgift.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fylkeslandbruksstyret kan overlate til fylkesskogsjefen å treffe vedtak etter 1. ledd, bokstavene e og h.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fylkeslandbruksstyrets myndighet til å avgi uttalelse etter § 32, 2. ledd vedrørende grensene i vernskogsaker bortfaller i og med at styret får vedtakskompetanse.</article></article><article class="legalArticle" data-lovdata-URL="LTI/forskrift/1991-05-15-359/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Delegering av myndighet fra fylkeslandbruksstyrene til landbruksnemndene og videre til skogbrukssjefene</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fylkeslandbruksstyrets myndighet etter følgende bestemmelser i skogbruksloven delegeres til landbruksnemnda:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">§ 16, 4. ledd – avgi innstilling i saker etter bestemmelsen.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">§ 17, 4. ledd – avgi innstilling i saker etter bestemmelsen.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">§ 22, punkt 2 – vedtak om utføring av skogkulturarbeider når skog er skadd ved brann o.l.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">§ 23, punkt 1, 2 og 3 – vedtak om tiltak for å rette på følgene av uheldig skogbehandling m.v. (vanhevdsbestemmelsen).</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">§ 24 – gi uttalelse før fylkeslandbruksstyret treffer vedtak etter bestemmelsen.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">§ 30, 1. og 3. ledd – vedtak om påbud om opprettelse av driftsplaner og godkjennelse av disse.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Landbruksnemnda kan overlate til skogbrukssjefen å avgi innstilling, gi uttalelse eller treffe vedtak i saker etter 1. ledd, bokstavene a, b, c, og e.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Landbruksnemndas myndighet til å avgi uttalelse i saker etter § 32, 2. ledd kan ikke overlates til skogbrukssjefen.</article></article><article class="legalArticle" data-lovdata-URL="LTI/forskrift/1991-05-15-359/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Saker etter skogbrukslovens § 50</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Saker etter skogbrukslovens § 50 skal avgjøres av fylkeslandbruksstyret i første instans, men landbruksnemnda har myndighet til å treffe vedtak i følgende saker:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Omdisponering av skogmark til enkelttomt som ikke er større enn 2 da.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Omdisponering av skogmark som grenser til tidligere omdisponert tomteareal, når omdisponert areal tilsammen ikke blir større enn 2 da.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Omdisponering av skogmark til oppdyrking når arealet ikke er større enn 50 da.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fylkeslandbruksstyret kan overlate til fylkesskogssjefen/fylkeslandbrukssjefen å avgi uttalelse eller treffe vedtak på vegne av styret i følgende saker:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">Omdisponering av skogmark for areal som ikke er større enn 50 da.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">Forslag til reguleringsplan dersom planen er i samsvar med arealdelen i godkjent kommuneplan.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">Forslag om mindre endringer i reguleringsplan med de begrensninger fylkeslandbruksstyret måtte bestemme.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Landbruksnemnda kan overlate til skogbrukssjefen/jordbrukssjefen å treffe vedtak på vegne av nemnda i følgende saker:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/3/punkt/1/" id="paragraf-4-ledd-3-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/3/punkt/1/ledd/1/" id="paragraf-4-ledd-3-punkt-1-ledd-1">Omdisponering av skogmark til enkelttomt som ikke er større enn 2 da.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/3/punkt/2/" id="paragraf-4-ledd-3-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/3/punkt/2/ledd/1/" id="paragraf-4-ledd-3-punkt-2-ledd-1">Omdisponering av skogmark som grenser til tidligere omdisponert tomteareal, når omdisponert areal tilsammen ikke blir større enn 2 da.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/3/punkt/3/" id="paragraf-4-ledd-3-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/3/punkt/3/ledd/1/" id="paragraf-4-ledd-3-punkt-3-ledd-1">Omdisponering av skogmark til oppdyrking når arealet ikke er større enn 50 da.</article></article></li></ul></article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Landbruksnemnda kan overlate til skogbrukssjefen/jordbrukssjefen å gi uttalelse på vegne av nemnda i følgende saker:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/4/punkt/1/" id="paragraf-4-ledd-4-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/4/punkt/1/ledd/1/" id="paragraf-4-ledd-4-punkt-1-ledd-1">Omdisponering av skogmark når arealet ikke er større enn 15 da.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/4/punkt/2/" id="paragraf-4-ledd-4-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/4/punkt/2/ledd/1/" id="paragraf-4-ledd-4-punkt-2-ledd-1">Forslag til reguleringsplan dersom planen er i samsvar med arealdelen i godkjent kommuneplan.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/4/punkt/3/" id="paragraf-4-ledd-4-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/4/punkt/3/ledd/1/" id="paragraf-4-ledd-4-punkt-3-ledd-1">Forslag om mindre endringer i reguleringsplan med de begrensninger landbruksnemnda måtte bestemme.</article></article></li></ul></article></article><article class="legalArticle" data-lovdata-URL="LTI/forskrift/1991-05-15-359/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Adgangen for fylkesskogsjefen og skogbrukssjefen til å avgi innstilling, gi uttalelse og treffe vedtak i særlige tilfelle</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fylkesskogsjefen kan, uavhengig av delegasjonsbestemmelsene gitt i denne forskrift eller av vedkommende fylkeslandbruksstyre, avgi innstilling, gi uttalelse og treffe vedtak i medhold av skogbruksloven og forskrifter gitt i medhold av loven i kurante saker innenfor fylkeslandbruksstyrets kompetanse, når det haster med å få saken avgjort. Slike saker skal forelegges for fylkeslandbruksstyret til orientering i det første møtet styret holder etter at innstillingen, uttalelsen eller vedtaket er avsendt.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Skogbrukssjefen kan uavhengig av delegasjonsbestemmelsene gitt i denne forskrift eller av vedkommende landbruksnemnd, avgi innstilling, gi uttalelse og treffe vedtak i medhold av skogbruksloven og forskrifter gitt i medhold av loven i kurante saker innenfor landbruksnemndas kompetanse, når det haster med å få saken avgjort. Slike saker skal forelegges for landbruksnemnda til orientering i det første møtet nemnda holder etter at innstillingen, uttalelsen eller vedtaket er avsendt.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Fylkeslandbruksstyret og landbruksnemnda kan gi nærmere retningslinjer om hvordan bestemmelsene i 1. og 2. ledd skal praktiseres.</article></article><article class="legalArticle" data-lovdata-URL="LTI/forskrift/1991-05-15-359/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Intern arbeidsdeling etter skogbrukslovens øvrige bestemmelser</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fylkeslandbruksstyret og landbruksnemnda skal innenfor sine respektive kompetanseområder etter skogbruksloven og forskrifter gitt i medhold av loven vurdere å overlate til henholdsvis fylkesskogsjefen og skogbrukssjefen å avgi innstilling, gi uttalelse og treffe vedtak i kurante saker på saksfelt som ikke er nevnt i denne forskrift, jfr. § 9 sammenholdt med § 2, 2. ledd i «Føresegner for fylkeslandbruksstyra og landbruksnemndene», fastsatt 2. januar 1989.</article></article><article class="legalArticle" data-lovdata-URL="LTI/forskrift/1991-05-15-359/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphevelse av tidligere rundskriv</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">a.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Denne forskrift trer i kraft fra 1. juli 1991.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">b.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Ved ikrafttredelse oppheves følgende rundskriv:</article></article></li><li><article class="listArticle" data-absoluteaddress="/paragraf/7/punkt/3/" id="paragraf-7-punkt-3"><article class="legalP" data-absoluteaddress="/paragraf/7/punkt/3/ledd/1/" id="paragraf-7-punkt-3-ledd-1">Rundskriv M-110/79 datert 16. november 1979.</article></article></li><li><article class="listArticle" data-absoluteaddress="/paragraf/7/punkt/4/" id="paragraf-7-punkt-4"><article class="legalP" data-absoluteaddress="/paragraf/7/punkt/4/ledd/1/" id="paragraf-7-punkt-4-ledd-1">Rundskriv M-25/81 datert 18. februar 1981.</article></article></li><li><article class="listArticle" data-absoluteaddress="/paragraf/7/punkt/5/" id="paragraf-7-punkt-5"><article class="legalP" data-absoluteaddress="/paragraf/7/punkt/5/ledd/1/" id="paragraf-7-punkt-5-ledd-1">Rundskriv M-57/81 datert 8. april 1981.</article></article></li><li><article class="listArticle" data-absoluteaddress="/paragraf/7/punkt/6/" id="paragraf-7-punkt-6"><article class="legalP" data-absoluteaddress="/paragraf/7/punkt/6/ledd/1/" id="paragraf-7-punkt-6-ledd-1">Rundskriv M-125/88 datert 12. juli 1988.</article></article></li></ul></article></main></body></html>