<!DOCTYPE html><html lang="no"><head><title>Midlertidig lov om kompensasjonstillegg til ytelser fra folketrygden.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">LOV-1991-06-14-32</dd><dt class="dokid">DokumentID</dt><dd class="dokid">LTI/lov/1991-06-14-32</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="dateInForce">I kraft fra</dt><dd class="dateInForce">1991-06-14</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="titleShort">Korttittel</dt><dd class="titleShort">Midl. lov om kompensasjonstillegg</dd><dt class="title">Tittel</dt><dd class="title">Midlertidig lov om kompensasjonstillegg til ytelser fra folketrygden.</dd><dt class="miscInformation">Annet om dokumentet</dt><dd class="miscInformation">Ot.prp.nr.62 (1990–1991), Innst.O.nr.66 (1990–1991), Besl.O.nr.62 (1990–1991). Odels- og Lagtingsvedtak hhv. 4. og 13. juni 1991. Fremmet av Sosialdepartementet.</dd><dt class="refid">RefID</dt><dd class="refid">lov/1991-06-14-32</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om kompensasjonstillegg til ytelser fra folketrygden.<ul class="tocSubUl"><li>I.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1991-06-14-32" id="dokument"><h1>Midlertidig lov om kompensasjonstillegg til ytelser fra folketrygden.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-06-14-32/KAPITTEL_1" data-partID="k1"><h2 data-text-align="center">I.</h2><article class="legalArticle" data-lovdata-URL="LTI/lov/1991-06-14-32/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Kompensasjonstillegg ytes til personer som er bosatt her i landet og som får tilleggspensjon som del av følgende ytelser etter lov om folketrygd:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">alderspensjon,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">uførepensjon etter kapittel 8,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">overgangsstønad og pensjon til gjenlevende ektefelle etter § 10-4 og § 10-5, jf. § 10-6, og pensjon til foreldreløst barn etter § 10-11, nr. 4 tredje ledd første punktum, jf. fjerde ledd,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">attføringspenger.</article></article></li></ul></article></article><article class="legalArticle" data-lovdata-URL="LTI/lov/1991-06-14-32/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Fullt kompensasjonstillegg utgjør<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">kr. 250 pr. år dersom vedkommende er ugift eller har ektefelle som ikke oppebærer pensjon eller attføringspenger i ventetid før uførepensjon kan tilstås etter lov om folketrygd eller avtalefestet pensjon med statstilskott.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">kr. 188 pr. år dersom vedkommende har ektefelle som oppebærer ytelser som nevnt i bokstav a.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">For person som forsørger ektefelle, økes kompensasjonstillegget etter første ledd bokstav a med 50 prosent dersom de alminnelige vilkår for rett til ektefelletillegg etter folketrygdloven §§ 7-7 og 8-7, jf. § 5-5, er oppfylt.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Er grunnpensjonen i folketrygden satt ned som følge av at trygdetiden er kortere enn 40 år, skal kompensasjonstillegget settes ned forholdsmessig.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Kompensasjonstillegget ytes uavkortet selv om det ikke ytes full uførepensjon på grunn av at ervervsevnen bare er delvis nedsatt.</article><article class="legalP" data-absoluteaddress="/kapittel/1/paragraf/2/ledd/5/" id="kapittel-1-paragraf-2-ledd-5">Er ytelsene satt ned på grunn av ervervsinntekt som nevnt i lov om folketrygd §§ 7-10 eller 10-5 nr. 3, fastsettes kompensasjonstillegget etter nærmere regler som gis av departementet. Det samme gjelder kompensasjonstillegget til attføringspenger.</article><article class="legalP" data-absoluteaddress="/kapittel/1/paragraf/2/ledd/6/" id="kapittel-1-paragraf-2-ledd-6">Kompensasjonstillegg fastsatt etter bestemmelsene i paragrafen her reduseres krone for krone i den utstrekning vedkommende har rett til særtillegg. I etterbetaling av særtillegg etter lov om særtillegg til ytelser fra folketrygden gjøres fradrag for for meget utbetalt kompensasjonstillegg for samme tidsrom.</article></article><article class="legalArticle" data-lovdata-URL="LTI/lov/1991-06-14-32/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Bestemmelsene i lov om folketrygd kapittel 13, 14, 15, 18 og 19 får tilsvarende anvendelse.</article></article><article class="legalArticle" data-lovdata-URL="LTI/lov/1991-06-14-32/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Utgiftene til ytelser etter loven her og til administrasjon dekkes av folketrygdens midler.</article></article><article class="legalArticle" data-lovdata-URL="LTI/lov/1991-06-14-32/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Departementet kan gi forskrift om gjennomføringen av denne lov.</article></article><article class="legalArticle" data-lovdata-URL="LTI/lov/1991-06-14-32/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Denne lov trer i kraft straks og gis virkning for ytelser som utbetales for perioden 1. mai 1991 til 30. april 1992.</article></article></section></main></body></html>