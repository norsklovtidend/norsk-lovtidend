<!DOCTYPE html><html lang="no"><head><title>Forskrift om utslipp av oljeholdig borekaks fra petroleumsvirksomhet på kontinentalsokkelen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-1991-06-10-424</dd><dt class="dokid">DokumentID</dt><dd class="dokid">LTI/forskrift/1991-06-10-424</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1985-03-22-11</li><li>lov/1963-06-21-12</li></ul></dd><dt class="dateOfPublication">Kunngjort</dt><dd class="dateOfPublication">1991-08-05</dd><dt class="title">Tittel</dt><dd class="title">Forskrift om utslipp av oljeholdig borekaks fra petroleumsvirksomhet på kontinentalsokkelen.</dd><dt class="refid">RefID</dt><dd class="refid">forskrift/1991-06-10-424</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utslipp av oljeholdig borekaks fra petroleumsvirksomhet på kontinentalsokkelen.<ul class="tocSubUl"><li>§ 1. Definisjoner</li><li>§ 2. Utslipp av oljeholdig borekaks</li><li>§ 3. Rapporteringsplikt</li><li>§ 4. Tilsyn</li><li>§ 5. Unntak</li><li>§ 6. Klage</li><li>§ 7. Forurensningsgebyr</li><li>§ 8. Straff</li><li>§ 9. Ikrafttredelse</li><li>§ 10. Overgangsbestemmelse</li></ul></li></ul></dd></dl></header><main class="documentBody" data-lovdata-URL="LTI/forskrift/1991-06-10-424" id="dokument"><h1>Forskrift om utslipp av oljeholdig borekaks fra petroleumsvirksomhet på kontinentalsokkelen.</h1><article class="legalP" data-absoluteaddress="/ledd/1/" id="ledd-1">Fastsatt av Miljøverndepartementet 10. juni 1991 i medhold av lov av 13. mars 1981 nr. 6 om vern mot forurensninger og om avfall § 9, første ledd nr. 3.</article><article class="legalArticle" data-lovdata-URL="LTI/forskrift/1991-06-10-424/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2> <article class="defaultP" margin-top="true"><i>Rettighetshaver:</i> Selskap eller annen sammenslutning som har tillatelse gitt i medhold av lov av 22. mars 1985 nr. 11 om petroleumsvirksomhet eller lov av 21. juni 1963 nr. 12 om utforskning og utnyttelse av undersjøiske naturforekomster, jfr. kgl.res. 9. april 1965 om utforskning og utnyttelse av undersjøiske petroleumsforekomster og kgl.res. 8. desember 1972 om undersøkelse etter og utnyttelse av undersjøiske petroleumsforekomster.</article> <article class="defaultP" margin-top="true"><i>Utslipp:</i> Utslipp til sjø for fri spredning i vannmassene og på bunnen.</article> <article class="defaultP" margin-top="true"><i>Boreslam:</i> Væske som pumpes i brønnen under boring for å stabilisere brønntrykket.</article> <article class="defaultP" margin-top="true"><i>Oljebasert boreslam:</i> Ethvert boreslam som inneholder olje eller oljeemulsjon av mineraloljeopprinnelse og som er godkjent av Statens forurensningstilsyn.</article> <article class="defaultP" margin-top="true"><i>Oljeholdig borekaks:</i> Utboret bergmasse som inneholder oljebasert boreslam.</article></article><article class="legalArticle" data-lovdata-URL="LTI/forskrift/1991-06-10-424/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utslipp av oljeholdig borekaks</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utslipp av oljeholdig borekaks er forbudt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dette gjelder likevel ikke dersom Oljedirektoratet har tillatt bruk av oljebasert boreslam.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">I disse tilfellene tillates utslipp av oljeholdig borekaks dersom oljeinnholdet i borekakset er under 10 g per kg tørt kaks.</article></article><article class="legalArticle" data-lovdata-URL="LTI/forskrift/1991-06-10-424/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rapporteringsplikt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Rettighetshaver skal rapportere halvårlig til Statens forurensningstilsyn om masse av olje som er sluppet ut sammen med borekaks.</article></article><article class="legalArticle" data-lovdata-URL="LTI/forskrift/1991-06-10-424/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens forurensningstilsyn eller den Miljøvemdepartementet bemyndiger fører tilsyn med at denne forskriften eller vedtak truffet i medhold av denne forskriften blir overholdt.</article></article><article class="legalArticle" data-lovdata-URL="LTI/forskrift/1991-06-10-424/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens forurensningstilsyn kan gjøre unntak fra denne forskriften.</article></article><article class="legalArticle" data-lovdata-URL="LTI/forskrift/1991-06-10-424/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtak som treffes i medhold av denne forskriften kan påklages til Miljøverndepartementet eller den departementet bemyndiger.</article></article><article class="legalArticle" data-lovdata-URL="LTI/forskrift/1991-06-10-424/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forurensningsgebyr</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved overtredelse av denne forskriften eller vedtak truffet i medhold av denne forskriften kan Statens forurensningstilsyn ilegge forurensningsgebyr etter lov om vern mot forurensninger og om avfall § 73.</article></article><article class="legalArticle" data-lovdata-URL="LTI/forskrift/1991-06-10-424/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av denne forskriften eller vedtak truffet i medhold av denne, straffes som bestemt i kap. 10 i lov om vern mot forurensninger og om avfall, dersom ikke strengere straffebestemmelse kommer til anvendelse.</article></article><article class="legalArticle" data-lovdata-URL="LTI/forskrift/1991-06-10-424/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskriften trer i kraft 3 måneder fra fastsettelsesdato.</article></article><article class="legalArticle" data-lovdata-URL="LTI/forskrift/1991-06-10-424/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsbestemmelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For innretninger som opererer på felt hvor oljeholdig borekaks er sluppet ut i henhold til utslippstillatelse gitt for produksjonsboring før fastsettelsesdato, gjelder følgende overgangsbestemmelse:</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">I perioden fra ikrafttredelsesdato og fram til 1. januar 1993 tillates et oljeinnhold på 60 g per kg tørt kaks.</article></article></main></body></html>