<!DOCTYPE html><html lang="no"><head><title>Lov om megling i konfliktråd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">LOV-1991-03-15-3</dd><dt class="dokid">DokumentID</dt><dd class="dokid">LTI/lov/1991-03-15-3</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 5</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-04-09</dd><dt class="titleShort">Korttittel</dt><dd class="titleShort">Lov om megling i konfliktråd</dd><dt class="title">Tittel</dt><dd class="title">Lov om megling i konfliktråd.</dd><dt class="miscInformation">Annet om dokumentet</dt><dd class="miscInformation">Ot.prp.nr.56 (1989–1990), Innst.O.nr.21 (1990–1991), Besl.O.nr.27 (1990–1991). Odels- og Lagtingsvedtak hhv. 7. og 21. februar 1991. Fremmet av Justis- og politidepartementet.</dd><dt class="refid">RefID</dt><dd class="refid">lov/1991-03-15-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om megling i konfliktråd.<ul class="tocSubUl"><li>I. Lov om megling i konfliktråd<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li><li>Kapittel II. Særlig om behandlingen av straffesaker<ul class="tocSubUl"><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li></ul></li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1991-03-15-3" id="dokument"><h1>Lov om megling i konfliktråd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-03-15-3/KAPITTEL_1" data-partID="k1"><h2>I. Lov om megling i konfliktråd</h2><section class="section" data-name="kapI" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/lov/1991-03-15-3/KAPITTEL_1-1" data-partID="k1-1"><h3>Kapittel I. Generelle bestemmelser</h3><article class="legalArticle" data-lovdata-URL="LTI/lov/1991-03-15-3/§1" data-name="§1" data-partID="§1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>.</h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Konfliktrådet har til oppgave å megle i tvister som oppstår på grunn av at en eller flere personer har påført andre en skade, et tap eller en annen krenkelse.</article></article><article class="legalArticle" data-lovdata-URL="LTI/lov/1991-03-15-3/§2" data-name="§2" data-partID="§2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>.</h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Alle kommuner skal ha konfliktråd.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">Der forholdene ligger til rette for det, kan flere kommuner opprette konfliktråd i fellesskap.</article><article class="legalP" data-absoluteaddress="/kapittel/1/kapittel/1/paragraf/2/ledd/3/" id="kapittel-1-kapittel-1-paragraf-2-ledd-3">Staten dekker utgiftene til konfliktrådet.</article></article><article class="legalArticle" data-lovdata-URL="LTI/lov/1991-03-15-3/§3" data-name="§3" data-partID="§3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>.</h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Det oppnevnes konfliktrådsmeglere for hver kommune. Meglerne oppnevnes av en representant utpekt av kommunestyret/kommunestyrene, en representant fra politiet og konfliktrådskoordinatoren. Oppnevnelsen gjelder for en periode på 4 år.</article><article class="legalP" data-absoluteaddress="/kapittel/1/kapittel/1/paragraf/3/ledd/2/" id="kapittel-1-kapittel-1-paragraf-3-ledd-2">Nærmere regler om konfliktrådenes organisasjon og saksbehandling fastsettes av Kongen.</article></article><article class="legalArticle" data-lovdata-URL="LTI/lov/1991-03-15-3/§4" data-name="§4" data-partID="§4" data-absoluteaddress="/kapittel/1/kapittel/1/paragraf/4/" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 4</span>.</h4><article class="legalP" data-absoluteaddress="/kapittel/1/kapittel/1/paragraf/4/ledd/1/" id="kapittel-1-kapittel-1-paragraf-4-ledd-1">Vervet som megler i konfliktrådet er frivillig. Personer som har fylt 25 år, og som er vederheftige og valgbare ved kommunale valg, kan oppnevnes.</article><article class="legalP" data-absoluteaddress="/kapittel/1/kapittel/1/paragraf/4/ledd/2/" id="kapittel-1-kapittel-1-paragraf-4-ledd-2">Utelukket fra oppnevning er den som i løpet av de siste fem årene forut for oppnevningen er idømt betinget frihetsstraff, eller er idømt ubetinget frihetsstraff og ikke er løslatt, på prøve eller endelig, innen ti år forut for oppnevningen.</article></article><article class="legalArticle" data-lovdata-URL="LTI/lov/1991-03-15-3/§5" data-name="§5" data-partID="§5" data-absoluteaddress="/kapittel/1/kapittel/1/paragraf/5/" id="kapittel-1-kapittel-1-paragraf-5"><h4 class="legalArticleHeader"><span class="legalArticleValue">§ 5</span>.</h4><article class="legalP" data-absoluteaddress="/kapittel/1/kapittel/1/paragraf/5/ledd/1/" id="kapittel-1-kapittel-1-paragraf-5-ledd-1">Megling i konfliktrådet krever partenes samtykke. Det kreves videre at de i all hovedsak er enige om det saksforholdet tvisten gjelder.</article></article><article class="legalArticle" data-lovdata-URL="LTI/lov/1991-03-15-3/§6" data-name="§6" data-partID="§6" data-absoluteaddress="/kapittel/1/kapittel/1/paragraf/6/" id="kapittel-1-kapittel-1-paragraf-6"><h4 class="legalArticleHeader"><span class="legalArticleValue">§ 6</span>.</h4><article class="legalP" data-absoluteaddress="/kapittel/1/kapittel/1/paragraf/6/ledd/1/" id="kapittel-1-kapittel-1-paragraf-6-ledd-1">Megling foretas som regel i den kommunen hvor den påklagede bor eller oppholder seg.</article></article><article class="legalArticle" data-lovdata-URL="LTI/lov/1991-03-15-3/§7" data-name="§7" data-partID="§7" data-absoluteaddress="/kapittel/1/kapittel/1/paragraf/7/" id="kapittel-1-kapittel-1-paragraf-7"><h4 class="legalArticleHeader"><span class="legalArticleValue">§ 7</span>.</h4><article class="legalP" data-absoluteaddress="/kapittel/1/kapittel/1/paragraf/7/ledd/1/" id="kapittel-1-kapittel-1-paragraf-7-ledd-1">Partene må møte personlig i meglingsmøtet.</article><article class="legalP" data-absoluteaddress="/kapittel/1/kapittel/1/paragraf/7/ledd/2/" id="kapittel-1-kapittel-1-paragraf-7-ledd-2">Hvis den skadelidte er et foretak, kan en person i foretakets tjeneste møte på dets vegne.</article><article class="legalP" data-absoluteaddress="/kapittel/1/kapittel/1/paragraf/7/ledd/3/" id="kapittel-1-kapittel-1-paragraf-7-ledd-3">Partene kan ikke møte med fullmektig. Konfliktrådet kan tillate at partene lar seg bistå i meglingsmøtet av en myndig person som ikke er advokat.</article></article><article class="legalArticle" data-lovdata-URL="LTI/lov/1991-03-15-3/§8" data-name="§8" data-partID="§8" data-absoluteaddress="/kapittel/1/kapittel/1/paragraf/8/" id="kapittel-1-kapittel-1-paragraf-8"><h4 class="legalArticleHeader"><span class="legalArticleValue">§ 8</span>.</h4><article class="legalP" data-absoluteaddress="/kapittel/1/kapittel/1/paragraf/8/ledd/1/" id="kapittel-1-kapittel-1-paragraf-8-ledd-1">I den enkelte sak settes konfliktrådet med én megler. Megleren avgjør om den avtalen partene kommer fram til, skal godkjennes.</article></article><article class="legalArticle" data-lovdata-URL="LTI/lov/1991-03-15-3/§9" data-name="§9" data-partID="§9" data-absoluteaddress="/kapittel/1/kapittel/1/paragraf/9/" id="kapittel-1-kapittel-1-paragraf-9"><h4 class="legalArticleHeader"><span class="legalArticleValue">§ 9</span>.</h4><article class="legalP" data-absoluteaddress="/kapittel/1/kapittel/1/paragraf/9/ledd/1/" id="kapittel-1-kapittel-1-paragraf-9-ledd-1">Forvaltningsloven gjelder for konfliktrådenes virksomhet.</article><article class="legalP" data-absoluteaddress="/kapittel/1/kapittel/1/paragraf/9/ledd/2/" id="kapittel-1-kapittel-1-paragraf-9-ledd-2">Når konfliktrådet avviser en sak eller nekter å godkjenne en avtale, plikter rådet å gi begrunnelse etter reglene i forvaltningsloven §§ 24 og 25.</article></article><article class="legalArticle" data-lovdata-URL="LTI/lov/1991-03-15-3/§10" data-name="§10" data-partID="§10" data-absoluteaddress="/kapittel/1/kapittel/1/paragraf/10/" id="kapittel-1-kapittel-1-paragraf-10"><h4 class="legalArticleHeader"><span class="legalArticleValue">§ 10</span>.</h4><article class="legalP" data-absoluteaddress="/kapittel/1/kapittel/1/paragraf/10/ledd/1/" id="kapittel-1-kapittel-1-paragraf-10-ledd-1">Taushetsplikten etter forvaltningsloven §§ 13 til 13 e gjelder også partenes navn, fødested, fødselsdato, personnummer, statsborgerforhold, sivilstand, yrke, bopel og arbeidssted.</article><article class="legalP" data-absoluteaddress="/kapittel/1/kapittel/1/paragraf/10/ledd/2/" id="kapittel-1-kapittel-1-paragraf-10-ledd-2">Brudd på taushetsplikten straffes etter straffeloven § 121.</article></article></section><section class="section" data-name="kapII" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/lov/1991-03-15-3/KAPITTEL_1-2" data-partID="k1-2"><h3>Kapittel II. Særlig om behandlingen av straffesaker</h3><article class="legalArticle" data-lovdata-URL="LTI/lov/1991-03-15-3/§11" data-name="§11" data-partID="§11" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 11</span>.</h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">Når påtalemyndigheten har overført en straffesak til megling i konfliktrådet etter straffeprosessloven § 71 a, skal konfliktrådet ta saken under behandling så snart som mulig.</article></article><article class="legalArticle" data-lovdata-URL="LTI/lov/1991-03-15-3/§12" data-name="§12" data-partID="§12" data-absoluteaddress="/kapittel/1/kapittel/2/paragraf/2/" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 12</span>.</h4><article class="legalP" data-absoluteaddress="/kapittel/1/kapittel/2/paragraf/2/ledd/1/" id="kapittel-1-kapittel-2-paragraf-2-ledd-1">Dersom en part er under 18 år, må også vergen samtykke i at saken blir overført til konfliktrådet.</article><article class="legalP" data-absoluteaddress="/kapittel/1/kapittel/2/paragraf/2/ledd/2/" id="kapittel-1-kapittel-2-paragraf-2-ledd-2">Vergen skal varsles om meglingsmøtet og har rett til å være til stede. Dersom vergen ikke kan eller vil ivareta partens tarv i saken, skal hjelpeverge oppnevnes etter vergemålsloven § 16.</article></article><article class="legalArticle" data-lovdata-URL="LTI/lov/1991-03-15-3/§13" data-name="§13" data-partID="§13" data-absoluteaddress="/kapittel/1/kapittel/2/paragraf/3/" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 13</span>.</h4><article class="legalP" data-absoluteaddress="/kapittel/1/kapittel/2/paragraf/3/ledd/1/" id="kapittel-1-kapittel-2-paragraf-3-ledd-1">Hvis partene blir enige om en avtale, settes denne opp skriftlig.</article><article class="legalP" data-absoluteaddress="/kapittel/1/kapittel/2/paragraf/3/ledd/2/" id="kapittel-1-kapittel-2-paragraf-3-ledd-2">En avtale som forutsetter en ytelse til den skadelidte, skal fastsette omfanget av ytelsen og forfallstid. Det skal videre fastsettes om avtalen representerer det endelige oppgjør mellom partene.</article><article class="legalP" data-absoluteaddress="/kapittel/1/kapittel/2/paragraf/3/ledd/3/" id="kapittel-1-kapittel-2-paragraf-3-ledd-3">Er en part umyndig, må avtalen godkjennes av vergen.</article></article><article class="legalArticle" data-lovdata-URL="LTI/lov/1991-03-15-3/§14" data-name="§14" data-partID="§14" data-absoluteaddress="/kapittel/1/kapittel/2/paragraf/4/" id="kapittel-1-kapittel-2-paragraf-4"><h4 class="legalArticleHeader"><span class="legalArticleValue">§ 14</span>.</h4><article class="legalP" data-absoluteaddress="/kapittel/1/kapittel/2/paragraf/4/ledd/1/" id="kapittel-1-kapittel-2-paragraf-4-ledd-1">Dersom avtalen i urimelig grad favoriserer den ene av partene, eller er uheldig av andre tungtveiende grunner, skal megleren nekte å godkjenne avtalen. Ellers avsluttes meglingen med at megleren skriftlig godkjenner avtalen.</article><article class="legalP" data-absoluteaddress="/kapittel/1/kapittel/2/paragraf/4/ledd/2/" id="kapittel-1-kapittel-2-paragraf-4-ledd-2">Hver av partene kan trekke seg fra avtalen ved å gi beskjed til konfliktrådet innen en uke etter at den er godkjent av megleren. Dette gjelder likevel ikke en avtale som er oppfylt. Megleren skal opplyse partene om denne adgangen.</article></article><article class="legalArticle" data-lovdata-URL="LTI/lov/1991-03-15-3/§15" data-name="§15" data-partID="§15" data-absoluteaddress="/kapittel/1/kapittel/2/paragraf/5/" id="kapittel-1-kapittel-2-paragraf-5"><h4 class="legalArticleHeader"><span class="legalArticleValue">§ 15</span>.</h4><article class="legalP" data-absoluteaddress="/kapittel/1/kapittel/2/paragraf/5/ledd/1/" id="kapittel-1-kapittel-2-paragraf-5-ledd-1">Når meglingen er avsluttet, skal konfliktrådet sende sakens dokumenter til påtalemyndigheten med opplysning om at det er inngått en godkjent avtale mellom partene.</article><article class="legalP" data-absoluteaddress="/kapittel/1/kapittel/2/paragraf/5/ledd/2/" id="kapittel-1-kapittel-2-paragraf-5-ledd-2">Påtalemyndigheten skal varsles hvis den siktede bryter avtalen.</article><article class="legalP" data-absoluteaddress="/kapittel/1/kapittel/2/paragraf/5/ledd/3/" id="kapittel-1-kapittel-2-paragraf-5-ledd-3">Når avtalen er oppfylt, skal konfliktrådet sende en bekreftelse om dette til påtalemyndigheten.</article></article><article class="legalArticle" data-lovdata-URL="LTI/lov/1991-03-15-3/§16" data-name="§16" data-partID="§16" data-absoluteaddress="/kapittel/1/kapittel/2/paragraf/6/" id="kapittel-1-kapittel-2-paragraf-6"><h4 class="legalArticleHeader"><span class="legalArticleValue">§ 16</span>.</h4><article class="legalP" data-absoluteaddress="/kapittel/1/kapittel/2/paragraf/6/ledd/1/" id="kapittel-1-kapittel-2-paragraf-6-ledd-1">Er en sak overført til konfliktrådet og avsluttet med godkjent avtale, kan påtalemyndigheten åpne strafforfølgning på ny bare dersom den siktede bryter avtalen vesentlig.</article></article><article class="legalArticle" data-lovdata-URL="LTI/lov/1991-03-15-3/§17" data-name="§17" data-partID="§17" data-absoluteaddress="/kapittel/1/kapittel/2/paragraf/7/" id="kapittel-1-kapittel-2-paragraf-7"><h4 class="legalArticleHeader"><span class="legalArticleValue">§ 17</span>.</h4><article class="legalP" data-absoluteaddress="/kapittel/1/kapittel/2/paragraf/7/ledd/1/" id="kapittel-1-kapittel-2-paragraf-7-ledd-1">Avgjørelse om overføring av en straffesak til megling i konfliktrådet skal ikke registreres i bøte- eller strafferegisteret.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-03-15-3/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra den tid Kongen bestemmer. Det kan bestemmes at forskjellige deler av loven skal settes i kraft til ulike tider i forskjellige deler av landet.</article></section></main></body></html>