<!DOCTYPE html><html lang="no"><head><title>Forskrift om fastsettelse av pensjonsgivende inntekt og tygdeavgift for trygdede sjømenn uten skatteplikt til Norge, når de er bosatt i utlandet og ansatt på norsk registrert skip eller skip som er bareboat-befraktet av norsk rederi.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">FOR-1991-07-04-442</dd><dt class="dokid">DokumentID</dt><dd class="dokid">LTI/forskrift/1991-07-04-442</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 12</dd><dt class="dateInForce">I kraft fra</dt><dd class="dateInForce">1991-07-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§17-1</li></ul></dd><dt class="dateOfPublication">Kunngjort</dt><dd class="dateOfPublication">1991-08-05</dd><dt class="title">Tittel</dt><dd class="title">Forskrift om fastsettelse av pensjonsgivende inntekt og tygdeavgift for trygdede sjømenn uten skatteplikt til Norge, når de er bosatt i utlandet og ansatt på norsk registrert skip eller skip som er bareboat-befraktet av norsk rederi.</dd><dt class="miscInformation">Annet om dokumentet</dt><dd class="miscInformation">Fastsatt ved Regjeringens res. av 4. juli 1991 med hjemmel i folketrygdloven § 17-1 annet ledd, fremmet av Finans- og tolldepartementet.</dd><dt class="refid">RefID</dt><dd class="refid">forskrift/1991-07-04-442</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse av pensjonsgivende inntekt og tygdeavgift for trygdede sjømenn uten skatteplikt til Norge, når de er bosatt i utlandet og ansatt på norsk registrert skip eller skip som er bareboat-befraktet av norsk rederi.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-07-04-442" id="dokument"><h1>Forskrift om fastsettelse av pensjonsgivende inntekt og tygdeavgift for trygdede sjømenn uten skatteplikt til Norge, når de er bosatt i utlandet og ansatt på norsk registrert skip eller skip som er bareboat-befraktet av norsk rederi.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-07-04-442/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1991-07-04-442/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften omfatter trygdede sjømenn som er skattemessig bosatt i utlandet og ansatt på norsk skip eller utenlandsk registrert skip som er bareboat-befraktet av norsk rederi, når sjømannen har inntekt som er skattefri her i landet, og som<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">har slik inntekt som regnes som pensjonsgivende etter § 6-4 i lov om folketrygd, og/eller</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">har pensjonsinntekt eller annen inntekt som etter bestemmelser i henhold til § 16-1 nr. 3 siste ledd i lov om folketrygd anvendes som grunnlag for beregning av trygdeavgift.</article></article></li></ul></article></article><article class="legalArticle" data-lovdata-URL="LTI/forskrift/1991-07-04-442/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Trygdet som nevnt i § 1 plikter på anmodning å gi opplysninger om inntekt opptjent om bord på norsk skip og annen avgiftspliktig inntekt til Sentralskattekontoret for utenlandssaker. Opplysningene skal gis til slik tid og være ledsaget av slike attestasjoner som Sentralskattekontoret bestemmer.</article></article><article class="legalArticle" data-lovdata-URL="LTI/forskrift/1991-07-04-442/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Sentralskattekontoret for utenlandssaker fastsetter pensjonsgivende inntekt og pensjonspoeng for inntekt som nevnt i § 1 a. Sentralskattekontoret for utenlandssaker fastsetter avgiftsgrunnlaget som nevnt i § 1 b.</article></article><article class="legalArticle" data-lovdata-URL="LTI/forskrift/1991-07-04-442/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Sentralskattekontoret for utenlandssaker fastsetter trygdeavgift på grunnlag av pensjonsgivende inntekt som nevnt i § 1 a og pensjonsinntekt m.v. som nevnt i § 1 b.</article></article><article class="legalArticle" data-lovdata-URL="LTI/forskrift/1991-07-04-442/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Skattedirektoratet fastsetter forskrift om innkreving av trygdeavgift fastsatt i medhold av denne forskrift.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-07-04-442/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft straks med virkning fra og med inntektsåret 1991.</article></section></main></body></html>