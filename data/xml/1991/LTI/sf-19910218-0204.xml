<!DOCTYPE html><html lang="no"><head><title>Forskrift om endring av forskrift om bruk av kjøretøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:49</dd><dt class="legacyID">Datokode</dt><dd class="legacyID">FOR-1991-02-18-204</dd><dt class="dokid">DokumentID</dt><dd class="dokid">LTI/forskrift/1991-02-18-204</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 7</dd><dt class="dateInForce">I kraft fra</dt><dd class="dateInForce">1991-02-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4</li><li>lov/1965-06-18-4/§4</li><li>lov/1965-06-18-4/§13</li><li>lov/1965-06-18-4/§15-16</li><li>forskrift/1986-03-21-750</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">1991-05-10</dd><dt class="title">Tittel</dt><dd class="title">Forskrift om endring av forskrift om bruk av kjøretøy.</dd><dt class="refid">RefID</dt><dd class="refid">forskrift/1991-02-18-204</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om bruk av kjøretøy.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-02-18-204" id="dokument"><h1>Forskrift om endring av forskrift om bruk av kjøretøy.</h1><article class="legalP" data-absoluteaddress="/ledd/1/" id="ledd-1">Fastsatt av Vegdirektoratet 18. februar 1991 med hjemmel i vegtrafikklov av 18. juni 1965 nr. 4 §§ 4, 13 og 15-16, jfr kgl.res. av 21. mars 1986 nr. 750 og Samferdselsdepartementets delegeringsvedtak av 24. november 1980.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-02-18-204/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift om bruk av kjøretøy av 25. januar 1990 nr. 92 gjøres følgende endringer:</article> <article class="defaultP" margin-top="true">§ 3-4 nr. 6 skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Når lengden er over 6 m mer enn det som er tillatt etter vedlegg 1 nr. 3 bokstav a – b, eller bredden er mer enn 3 m, skal både kjøretøyet og det eller de ledsagende kjøretøy være utstyrt med varselskilt henholdsvis Lang transport eller Bred transport. Varselskilt skal ha hvit bunnfarge og være svakt lysende eller belyst under kjøring i mørke eller usiktbart vær. De skal være godt synlige både forfra og bakfra.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Varselskiltet må tildekkes eller fjernes når kjøretøyet ikke er i bruk til ledsaging eller til lange og brede transporter.</article><article class="legalP" data-absoluteaddress="/kapittel/1/ledd/1/punkt/2/ledd/2/" id="kapittel-1-ledd-1-punkt-2-ledd-2">Varselskiltet skal ha følgende utforming:</article></article></li><li><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Teksten utføres med sorte bokstaver, utforming etter trafikkalfabetet, med minimum bokstavhøyde 105 mm.</article><article class="legalP" data-absoluteaddress="/kapittel/1/ledd/1/punkt/3/ledd/2/" id="kapittel-1-ledd-1-punkt-3-ledd-2">Skiltet utformes med teksten på en eller to linjer med minimumsavstander fra tekst til skiltkant eller skiltbord etter normalbestemmelsene i trafikkalfabetet. Det må ikke være annen tekst på skiltet.</article><article class="legalP" data-absoluteaddress="/kapittel/1/ledd/1/punkt/3/ledd/3/" id="kapittel-1-ledd-1-punkt-3-ledd-3">Skilt som er utformet etter tidligere bestemmelser kan benyttes inntil videre.</article></article></li></ul></article> <article class="defaultP" margin-top="true">§ 5-3 nr. 1 første ledd bokstav b skal lyde (ingen realitetsendring):</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">motorvogn har flere enn tre aksler. Det kreves likevel ikke brukstillatelse for 4-akslet motorvogn som oppfyller alle disse krav:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">drift på minst to aksler</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">avstand mer enn 5,80 m fra første til siste aksel</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">bare en akselavstand over 1,80 m</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">enten to styrende foraksler eller en foraksel og en trippelboggi hvor en aksel er styrbar.</article></article></li></ul></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Aktuell totalvekt er begrenset til 31 tonn i bruksklasse Bk 10 og til 23 tonn i bruksklasse Bk 8,</article> <article class="defaultP" margin-top="true">Nåværende § 5-3 nr. 1 annet ledd blir nytt nr. 2 med bokstavinndeling a – e istedenfor d – h.</article> <article class="defaultP" margin-top="true">Nytt nr. 3 i § 5-3 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bestemmelsene i nr. 2 gjelder ikke vogntog der tilhengeren eller tilhengerredskapen er dimensjonert og/eller registrert for aksel/boggilast på 4 tonn eller mindre.</article> <article class="defaultP" margin-top="true">Nåværende nr. 2 og nr. 3 i § 5-3 blir nye nr. 4 og nr. 5.</article> <article class="defaultP" margin-top="true">§ 5-8 bokstav c skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Kolonnen skal ha ledsagerkjøretøy foran og bak. Foruten varsellykt, og varselskilt som fastsatt i § 3-4 nr. 6, skal disse kjøretøyene ha varselskilt Kolonne. Dette varselskiltet skal ha tilsvarende utforming som varselskiltet i § 3-4 nr. 6.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Skilt som er utformet etter tidligere bestemmelser kan benyttes inntil videre.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-02-18-204/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>