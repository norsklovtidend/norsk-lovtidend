<!DOCTYPE html><html lang="no"><head><title>Forskrift om forskuddstrekk for sjømenn bosatt i utlandet og innkreving av trygdeavgift fastsatt av sentralskattekontoret for utenlandssaker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1991-10-01-636</dd><dt class="dokid">DokumentID</dt><dd class="dokid">LTI/forskrift/1991-10-01-636</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 18</dd><dt class="dateInForce">I kraft fra</dt><dd class="dateInForce">1991-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-12-22-1061</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§56</li><li>lov/1966-06-17-12/§17-1</li><li>forskrift/1991-07-04-442/§5</li></ul></dd><dt class="dateOfPublication">Kunngjort</dt><dd class="dateOfPublication">1991-10-17</dd><dt class="title">Tittel</dt><dd class="title">Forskrift om forskuddstrekk for sjømenn bosatt i utlandet og innkreving av trygdeavgift fastsatt av sentralskattekontoret for utenlandssaker.</dd><dt class="refid">RefID</dt><dd class="refid">forskrift/1991-10-01-636</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forskuddstrekk for sjømenn bosatt i utlandet og innkreving av trygdeavgift fastsatt av sentralskattekontoret for utenlandssaker.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-10-01-636" id="dokument"><h1>Forskrift om forskuddstrekk for sjømenn bosatt i utlandet og innkreving av trygdeavgift fastsatt av sentralskattekontoret for utenlandssaker.</h1><article class="legalP" data-absoluteaddress="/ledd/1/" id="ledd-1">Fastsatt av Skattedirektoratet 1. oktober 1991 med hjemmel i lov om betaling og innkreving av skatt av 21. november 1952 nr 2 § 56 om 4, jf Finans- og tolldepartementets delegeringsvedtak av 31. oktober 1988, og i lov om folketrygd av 17. juni 1966 nr 12 § 17-1 annet ledd, jf forskrift av 4. juli 1991 nr. 442 om fastsettelse av pensjonsgivende inntekt og trygdeavgift for trygdede sjømenn uten skatteplikt til Norge, når de er bosatt i utlandet og ansatt på norsk registrert skip eller skip som er bareboat-befraktet av norsk rederi § 5.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-10-01-636/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1991-10-01-636/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Arbeidsgiver skal uten særskilt pålegg foreta beregning og trekk av skatt og trygdeavgift for sjømenn som er skattepliktige etter lov av 17. juni 1988 nr 55 om skatt av inntekt for sjømenn bosatt i utlandet. Ved beregningen skal de regler og satser som er fastsatt for vedkommende inntektsår følges.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">For sjømenn som etter nevnte lov er fritatt for å svare skatt til Norge, men som er pliktig trygdet i Norge, skal arbeidsgiver uten særskilt pålegg foreta beregning og trekk av trygdeavgift etter det årlige avgiftsvedtaket.</article></article><article class="legalArticle" data-lovdata-URL="LTI/forskrift/1991-10-01-636/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det skrives ikke ut skattekort for sjømenn bosatt i utlandet. For sjømenn nevnt i § 1 første ledd fastsetter Skattedirektoratet egne trekktabeller for klasse 1 og klasse 2. For sjømenn nevnt i § 1 annet ledd fastsettes ikke trekktabeller.</article></article><article class="legalArticle" data-lovdata-URL="LTI/forskrift/1991-10-01-636/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Ved trekk av skatt og trygdeavgift etter § 1 første ledd, jf § 2 annet punktum, tar arbeidsgiveren eller hans representant om bord standpunkt til klassen. Gift sjømann settes i klasse 2, med mindre han er separert. Sjømann som er enslig og har omsorg for barn som ikke har fylt 18 år ved utgangen av inntektsåret, eller har andre barn som han faktisk forsørger, settes i klasse 2. Andre sjømenn settes i klasse 1.</article></article><article class="legalArticle" data-lovdata-URL="LTI/forskrift/1991-10-01-636/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Trygdeavgift som er fastsatt av Sentralskattekontoret for utenlandssaker for sjømenn bosatt i utlandet som er trygdet men ikke skattepliktig til Norge, innkreves etter de samme regler som for skatter bestemt.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-10-01-636/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks og gjelder fra og med inntektsåret 1991.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fra samme tidspunkt oppheves forskrift fastsatt av Skattedirektoratet 22. desember 1988 nr 1061 om forskuddstrekk for sjømenn bosatt i utlandet.</article></section></main></body></html>