<!DOCTYPE html><html lang="no"><head><title>Forskrift om besiktelse for utstedelse av sertifikater til fiske- og fangstfartøy, og andre besiktelser m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1991-10-15-711</dd><dt class="dokid">DokumentID</dt><dd class="dokid">LTI/forskrift/1991-10-15-711</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 20</dd><dt class="dateInForce">I kraft fra</dt><dd class="dateInForce">1992-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7</li><li>lov/1903-06-09-7/§1</li><li>lov/1903-06-09-7/§36</li><li>lov/1903-06-09-7/§41</li><li>lov/1903-06-09-7/§42</li><li>lov/1903-06-09-7/§106</li><li>forskrift/1962-10-12-5</li><li>forskrift/1963-04-05-9</li><li>lov/1903-06-09-7</li></ul></dd><dt class="dateOfPublication">Kunngjort</dt><dd class="dateOfPublication">1991-11-22</dd><dt class="title">Tittel</dt><dd class="title">Forskrift om besiktelse for utstedelse av sertifikater til fiske- og fangstfartøy, og andre besiktelser m.m.</dd><dt class="refid">RefID</dt><dd class="refid">forskrift/1991-10-15-711</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om besiktelse for utstedelse av sertifikater til fiske- og fangstfartøy, og andre besiktelser m.m.</li></ul></dd></dl></header><main class="documentBody" data-lovdata-URL="LTI/forskrift/1991-10-15-711" id="dokument"><h1>Forskrift om besiktelse for utstedelse av sertifikater til fiske- og fangstfartøy, og andre besiktelser m.m.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 15. oktober 1991 fastsatt ovennevnte forskrift.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødyktighed m.v. §§ 1, 36, 41, 42 og 106, jfr. kgl.res. av 12. oktober 1962, kgl.res. av 5. april 1963 og kgl. res. av 1. desember 1978 om bemyndigelse til Sjøfartsdirektoratet til å fastsette forskrifter i medhold av sjødyktighetsloven.</article><article class="legalP" data-absoluteaddress="/ledd/3/" id="ledd-3">Forskriften omfatter bestemmelser om besiktelse m.v. som skal gjennomføres i forbindelse med utstedelse av de forskjellige påbudte sertifikater til fiske- og fangstfartøy.</article><article class="legalP" data-absoluteaddress="/ledd/4/" id="ledd-4">På bakgrunn av at besiktelse for utstedelse av utstyrsertifikat i tillegg til besiktelse av utstyr også omfatter besiktelse av skrog, stabilitet, lukningsmidler, brannsikring og delvis av maskineri, er Utstyrsertifikat ikke en dekkende betegnelse av den kontroll som blir foretatt av disse fartøy. Sertifikatets navn er derfor endret til Sikkerhetssertifikat for fiske- og fangstfartøy.</article><article class="legalP" data-absoluteaddress="/ledd/5/" id="ledd-5">Sikkerhetssertifikatet utstedes til fiske- og fangstfartøy på 10,67 m (L<sub>O</sub><sub>A</sub> ) og derover, men under 50 bruttotonn.</article><article class="legalP" data-absoluteaddress="/ledd/6/" id="ledd-6">Fartssertifikat utstedes til fiske- og fangstfartøy på 50 bruttotonn og derover.</article><article class="legalP" data-absoluteaddress="/ledd/7/" id="ledd-7">Begge sertifikater utstedes for et tidsrom på 5 år med en mellomliggende besiktelse i løpet av det 3. året i perioden.</article><article class="legalP" data-absoluteaddress="/ledd/8/" id="ledd-8">I tillegg omfatter forskriften bestemmelser om besiktelser for utstedelse av fartstillatelse, slepetillatelse, besiktelse av elektriske anlegg og kontroll av slepeutstyr og annen dekks- og sikkerhetsutrustning.</article><article class="legalP" data-absoluteaddress="/ledd/9/" id="ledd-9">Forskriften omhandler også besiktelse/tilsyn av fiske- og fangstfartøy under 10,67 m som ikke er underlagt periodisk besiktelse og kontroll.</article><article class="legalP" data-absoluteaddress="/ledd/10/" id="ledd-10">Forsettlig eller uaktsom overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2.</article><article class="legalP" data-absoluteaddress="/ledd/11/" id="ledd-11">Forskriften trer i kraft 1. januar 1992.</article><article class="legalP" data-absoluteaddress="/ledd/12/" id="ledd-12">Fra samme dato oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/12/punkt/1/" id="ledd-12-punkt-1"><span class="data-originalId">-</span><article class="legalP" data-absoluteaddress="/ledd/12/punkt/1/ledd/1/" id="ledd-12-punkt-1-ledd-1">Forskrift av 3. juli 1968 om fartsertifikat for fiske- og fangstfartøy.</article></article></li><li data-li-identifier="-" data-name="-"><article class="listArticle" data-absoluteaddress="/ledd/12/punkt/2/" id="ledd-12-punkt-2"><span class="data-originalId">-</span><article class="legalP" data-absoluteaddress="/ledd/12/punkt/2/ledd/1/" id="ledd-12-punkt-2-ledd-1">Forskrift av 7. januar 1983 nr. 11 om utstyrssertifikat for fiske- og fangstfartøy.</article></article></li><li data-li-identifier="-" data-name="-"><article class="listArticle" data-absoluteaddress="/ledd/12/punkt/3/" id="ledd-12-punkt-3"><span class="data-originalId">-</span><article class="legalP" data-absoluteaddress="/ledd/12/punkt/3/ledd/1/" id="ledd-12-punkt-3-ledd-1">Forskrift av 20. juni 1968 om lastelinjer på fiske og fangstfartøy.</article></article></li></ul></article><article class="legalP" data-absoluteaddress="/ledd/13/" id="ledd-13">Forskriften vil bli inntatt i Skipskontrollens Regler – Fiske- og fangstfartøy og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, Postboks 8123 Dep., 0032 Oslo.</article></main></body></html>