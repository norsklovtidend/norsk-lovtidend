<!DOCTYPE html><html lang="no"><head><title>Forskrift om vederlag/egenbetaling for hjemmesykepleie og hjelp i hjemmet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:01</dd><dt class="legacyID">Datokode</dt><dd class="legacyID">FOR-1991-09-27-630</dd><dt class="dokid">DokumentID</dt><dd class="dokid">LTI/forskrift/1991-09-27-630</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 18</dd><dt class="dateInForce">I kraft fra</dt><dd class="dateInForce">1991-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-11-19-66/§2-2</li><li>lov/1964-06-05-2/§3</li></ul></dd><dt class="dateOfPublication">Kunngjort</dt><dd class="dateOfPublication">1991-10-17</dd><dt class="title">Tittel</dt><dd class="title">Forskrift om vederlag/egenbetaling for hjemmesykepleie og hjelp i hjemmet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 27. september 1991 med hjemmel i § 2-2 femte ledd i lov av 19. november 1982 nr. 66 om helsetjenesten i kommunene og i § 3 nr. 7 i lov av 5. juni 1964 nr. 2 om sosial omsorg. Fremmet av Sosialdepartementet.</dd><dt class="refid">RefID</dt><dd class="refid">forskrift/1991-09-27-630</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vederlag/egenbetaling for hjemmesykepleie og hjelp i hjemmet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-09-27-630" id="dokument"><h1>Forskrift om vederlag/egenbetaling for hjemmesykepleie og hjelp i hjemmet.</h1><article class="legalArticle" data-lovdata-URL="LTI/forskrift/1991-09-27-630/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kommunen kan kreve vederlag/egenbetaling av den som mottar hjemmehjelp, hjemmesykepleie og korttidsopphold/dag/natt-opphold i institusjon.</article></article><article class="legalArticle" data-lovdata-URL="LTI/forskrift/1991-09-27-630/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Samlet vederlag/egenbetaling for tjenester som nevnt i § 1 skal for den enkelte husstand ikke overstige et årlig inntektsgradert utgiftstak.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Utgiftstaket er basert på husstandens samlede netto inntekt før særfradrag ved siste skatteligning. Til husstanden regnes ektefeller/samboere og i tillegg barn under 18 år dersom hjelpen ytes på grunnlag av barnets omsorgs- eller pleiebehov.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Hvis ett av husstandens medlemmer betaler vederlag etter § 3 jfr. § 6 i forskriften av 21. desember 1988 nr. 1149 om vederlag for opphold i institusjon m.v., regnes vedkommende ikke som medlem av husstanden etter forskriften her.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">For personer som mottar hjelpestønad fra folketrygden vil utgiftstaket være hevet med en nærmere fastsatt sum.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Kongen fastsetter det inntektsgraderte utgiftstak pr. kalenderår.</article></article><article class="legalArticle" data-lovdata-URL="LTI/forskrift/1991-09-27-630/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kommunen kan selv velge hvordan den vil innkreve vederlag/egenbetaling for tjenestene nevnt i § 1.</article></article><article class="legalArticle" data-lovdata-URL="LTI/forskrift/1991-09-27-630/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Vedtak om betaling etter denne forskrift kan påklages til fylkesmannen jfr. forvaltningsloven §§ 28-34. Klage kan også fremsettes av nærmeste pårørende og verge.</article></article><article class="legalArticle" data-lovdata-URL="LTI/forskrift/1991-09-27-630/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft 1. oktober 1991.</article></article></main></body></html>