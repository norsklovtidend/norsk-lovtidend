<!DOCTYPE html><html lang="no"><head><title>Lov om endringer i lov av 13. juni 1980 nr. 24 om ligningsforvaltning (ligningsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">LOV-1991-07-20-60</dd><dt class="dokid">DokumentID</dt><dd class="dokid">LTI/lov/1991-07-20-60</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 13</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-08-09</dd><dt class="titleShort">Korttittel</dt><dd class="titleShort">Endringslov til ligningsloven</dd><dt class="title">Tittel</dt><dd class="title">Lov om endringer i lov av 13. juni 1980 nr. 24 om ligningsforvaltning (ligningsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.35 (1990–1991), Ot.prp.nr.70 (1990–1991), Innst.O.nr.80 (1990–1991), Besl.O.nr.93 (1990–1991). Odels- og Lagtingsvedtak hhv. 17. og 20. juni 1991. Fremmet av Finans- og tolldepartementet.</dd><dt class="refid">RefID</dt><dd class="refid">lov/1991-07-20-60</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 13. juni 1980 nr. 24 om ligningsforvaltning (ligningsloven).<ul class="tocSubUl"><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1991-07-20-60" id="dokument"><h1>Lov om endringer i lov av 13. juni 1980 nr. 24 om ligningsforvaltning (ligningsloven).</h1><article class="legalP" data-absoluteaddress="/ledd/1/" id="ledd-1">I lov av 13. juni 1980 nr. 24 om ligningsforvaltning (ligningsloven) gjøres følgende endringer:</article> <article class="defaultP" margin-top="true">§ 4-4 nr. 5 skal lyde:</article><article class="numberedLegalP" data-numerator="5" data-absoluteaddress="/nummer/1/" id="nummer-1">5. Når konsernselskap krever fradrag i skatt etter selskapsskatteloven § 1-3, må giver- og mottakerselskap samtidig med innlevering av selvangivelsen, legge ved oppgave som viser at vilkårene i selskapsskatteloven § 1-5 er oppfylt. Oppgaven skal inneholde opplysninger om hvem som eier aksjene i datterselskapene, aksjonærenes bopel, antallet aksjer som eies av den enkelte aksjonær samt når aksjene ble ervervet. Er det i noen av selskapene gitt bestemmelser som begrenser aksjonærenes stemmerett, må det gis opplysninger om dette.</article> <article class="defaultP" margin-top="true">Nåværende nr. 5 og 6 blir nr. 6 og 7.</article> <article class="defaultP" margin-top="true">§ 4-9 skal lyde:<p class="leddfortsettelse"><i>Selskapsoppgave m.v.</i></p></article><article class="numberedLegalP" data-numerator="1" data-absoluteaddress="/nummer/2/" id="nummer-2">1. Selskap hvor deltakerne skattlegges etter kapittel 6 i selskapsskatteloven, skal levere selskapsoppgave for vedkommende år. Departementet kan frita for plikten til å levere selskapsoppgave.</article><article class="numberedLegalP" data-numerator="2" data-absoluteaddress="/nummer/3/" id="nummer-3">2. Selskapsoppgaven skal inneholde spesifikasjon av selskapets brutto formue og inntekt, fradragsposter og ellers andre opplysninger som har betydning for ligningen av deltakerne, herunder for fastsettelsen av personinntekt etter skatteloven § 57. Selskapet plikter ikke å føre opp beløp for poster som må ansettes ved skjønn, men skal gi de opplysninger som er nødvendige for at ligningsmyndighetene kan fastsette beløpet. §§ 4-3 nr. 3 og 4-4 gjelder tilsvarende.</article><article class="numberedLegalP" data-numerator="3" data-absoluteaddress="/nummer/4/" id="nummer-4">3. Selskapet skal også levere oppgave over deltakere pr. 1. januar i ligningsåret, deltakernes selskapsandel, deres andel av overskudd eller underskudd og skattekommune for hver enkelt deltaker.</article><article class="numberedLegalP" data-numerator="4" data-absoluteaddress="/nummer/5/" id="nummer-5">4. Selskapets styre eller daglig leder skal underskrive og levere selskapsoppgave og andre pliktige oppgaver. Har selskapet ikke styre eller daglig leder, påhviler pliktene deltakerne i fellesskap eller en utpekt representant blant disse. Har selskapet plikt til å ha revisor, skal vedlegg til selskapsoppgaven etter § 4-4 være underskrevet også av revisor.</article><article class="numberedLegalP" data-numerator="5" data-absoluteaddress="/nummer/6/" id="nummer-6">5. Selskapsoppgave og andre pliktige oppgaver skal leveres til ligningskontoret i den kommune hvor selskapets hovedkontor ligger. Har selskapet ikke hovedkontor, skal oppgavene leveres til ligningskontoret i den kommune hvor flertallet av deltakerne bor eller hører hjemme.</article><article class="numberedLegalP" data-numerator="6" data-absoluteaddress="/nummer/7/" id="nummer-7">6. § 4-7 gjelder tilsvarende for fristene for å levere oppgave etter nr. 1-7.</article><article class="numberedLegalP" data-numerator="7" data-absoluteaddress="/nummer/8/" id="nummer-8">7. § 4-8 gjelder tilsvarende for selskapets styre og daglig leder.</article> <article class="defaultP" margin-top="true">Nåværende §§ 4-9 og 4-10 blir §§ 4-10 og 4-11.</article> <article class="defaultP" margin-top="true">§ 4-10 nr. 4 skal lyde:</article><article class="numberedLegalP" data-numerator="4" data-absoluteaddress="/nummer/9/" id="nummer-9">4. De plikter en skattyter har etter nr. 1-3 påhviler også styret og daglig leder i selskap som nevnt i skatteloven § 20 annet ledd, samt herværende representant for person bosatt i utlandet og der hjemmehørende selskap eller innretning.</article> <article class="defaultP" margin-top="true">§ 6-6 b skal lyde:<ul class="defaultList"><li data-li-identifier="b." data-name="b."><article class="listArticle" data-absoluteaddress="/nummer/9/punkt/1/" id="nummer-9-punkt-1"><span class="data-originalId">b.</span><article class="legalP" data-absoluteaddress="/nummer/9/punkt/1/ledd/1/" id="nummer-9-punkt-1-ledd-1">banker og andre spareinstitusjoner gi oppgave over kontrakter om boligsparing for ungdom med opplysninger om sparerens navn, fødselsnummer, adresse, sparebeløp, avkastning m.v.</article></article></li></ul></article> <article class="defaultP" margin-top="true">§ 6-11 nr. 1 d skal lyde:<ul class="defaultList"><li data-li-identifier="d." data-name="d."><article class="listArticle" data-absoluteaddress="/nummer/9/punkt/2/" id="nummer-9-punkt-2"><span class="data-originalId">d.</span><article class="legalP" data-absoluteaddress="/nummer/9/punkt/2/ledd/1/" id="nummer-9-punkt-2-ledd-1">beregnet personinntekt for aksjonærene, jf. skatteloven § 58.</article></article></li></ul></article> <article class="defaultP" margin-top="true">§ 6-11 nr. 4 skal lyde:</article><article class="numberedLegalP" data-numerator="4" data-absoluteaddress="/nummer/10/" id="nummer-10">4. Bestemmelsene i nr. 1-3 gjelder tilsvarende for sparebanker, gjensidige forsikringsselskaper, kreditt- og hypotekforeninger og selveiende finansieringsforetak som har utstedt grunnfondsbevis, jf. sparebankloven § 2 annet ledd, lov om forsikringsvirksomhet § 4-2 annet ledd og lov om finansieringsvirksomhet og finansinstitusjoner og for selskaper og sammenslutninger der medlemmene har begrenset ansvar og som noen eier formuesandeler i eller mottar inntektsandeler fra, unntatt<ul class="defaultList"><li data-li-identifier="a." data-name="a."><article class="listArticle" data-absoluteaddress="/nummer/10/punkt/1/" id="nummer-10-punkt-1"><span class="data-originalId">a.</span><article class="legalP" data-absoluteaddress="/nummer/10/punkt/1/ledd/1/" id="nummer-10-punkt-1-ledd-1">forbruksforeninger og andre foreninger og lag som skattlegges etter skattelovens § 52 og</article></article></li><li data-li-identifier="b." data-name="b."><article class="listArticle" data-absoluteaddress="/nummer/10/punkt/2/" id="nummer-10-punkt-2"><span class="data-originalId">b.</span><article class="legalP" data-absoluteaddress="/nummer/10/punkt/2/ledd/1/" id="nummer-10-punkt-2-ledd-1">prosentlignede boligselskaper.</article></article></li></ul></article> <article class="defaultP" margin-top="true">§ 6-16 c skal lyde:<ul class="defaultList"><li data-li-identifier="c." data-name="c."><article class="listArticle" data-absoluteaddress="/nummer/10/punkt/3/" id="nummer-10-punkt-3"><span class="data-originalId">c.</span><article class="legalP" data-absoluteaddress="/nummer/10/punkt/3/ledd/1/" id="nummer-10-punkt-3-ledd-1">i forskrift bestemme at de i denne paragraf spesifiserte oppgavene; lønnsoppgaver m.v. etter § 6-2, saldo- og renteoppgaver ved årsskifte eller ved oppgjør av konti i løpet av det siste inntektsår etter § 6-4 og § 6-13 nr. 2 d, kontrolloppgaver fra Verdipapirsentralen etter § 6-5, forsikringspremier m.m.; spareinnskudd og innskudd i aksjefond etter § 6-6, fordelingsoppgaver over overført underskudd i boligselskaper etter skatteloven § 51 a, aksjonæroppgaver etter § 6-11, skal overleveres i maskinlesbar form.</article></article></li></ul></article> <article class="defaultP" margin-top="true">§ 8-6 nr. 5 skal lyde:</article><article class="numberedLegalP" data-numerator="5" data-absoluteaddress="/nummer/11/" id="nummer-11">5. For deltakere som skattlegges etter kapittel 6 i selskapsskatteloven, skal ligningsmyndighetene i den kommune hvor selskapets hovedkontor ligger, fastsette formue og inntekt, herunder personinntekt, fra selskapet samlet på selskapets hånd. Driver selskapet virksomhet som er undergitt stedbunden beskatning i annen kommune, legges fastsettingene i disse kommuner til grunn ved kontorkommunens fastsetting. Ligningsmyndighetene i denne kommune foretar også fastsetting som nevnt i nr. 2 a og b for såvidt angår selskapet. Har selskapet ikke hovedkontor, foretas fastsetting som nevnt i første og tredje punktum av ligningsmyndighetene i den kommune hvor flertallet av deltakerne bor eller hører hjemme. Departementet kan gi forskrifter til utfylling av denne bestemmelsen.</article> <article class="defaultP" margin-top="true">Nåværende nr. 5-7 blir nr. 6-8.</article> <article class="defaultP" margin-top="true">§ 8-6 nr. 6 nytt fjerde punktum skal lyde:</article><article class="legalP" data-absoluteaddress="/ledd/2/" id="ledd-2">For formue og inntekt som nevnt i nr. 5, foretas utskrivningen for upersonlig skattyter i de kommuner som skal ha skatten.</article> <article class="defaultP" margin-top="true">§ 8-9 nr. 1 nytt annet og tredje punktum skal lyde:</article><article class="legalP" data-absoluteaddress="/ledd/3/" id="ledd-3">Melding om fastsetting etter § 8-6 nr. 5 sendes selskapets styre og daglig leder. Nr. 2 gjelder tilsvarende.</article> <article class="defaultP" margin-top="true">§ 9-3 skal lyde:<p class="leddfortsettelse"><i>Klage fra andre enn skattyter</i></p></article><article class="numberedLegalP" data-numerator="1" data-absoluteaddress="/nummer/12/" id="nummer-12">1. Aksjeselskap har rett til å klage over verdsettingen av aksjene, over fastsettingen av beløp som regulerer aksjenes inngangsverdi etter lov om særregler om beskatning av selskaper og deltakere § 5-5, og over beregnet personinntekt for aksjonærene etter skatteloven § 58.</article><article class="numberedLegalP" data-numerator="2" data-absoluteaddress="/nummer/13/" id="nummer-13">2. Selskap hvor deltakerne skattlegges etter kapittel 6 i selskapsskatteloven, kan klage over fastsetting av formue og inntekt fra selskapet.</article><article class="numberedLegalP" data-numerator="3" data-absoluteaddress="/nummer/14/" id="nummer-14">3. § 9-2 gjelder tilsvarende. Klage som nevnt i nr. 2, leveres til ligningskontoret i den kommune som er nevnt i § 4-9 nr. 5.</article> <article class="defaultP" margin-top="true">§ 10-1 nr. 1 annet punktum skal lyde:</article><article class="legalP" data-absoluteaddress="/ledd/4/" id="ledd-4">Tilsvarende gjelder hvis pliktig selskapsoppgave med vedlegg er levert etter fristen til den kommune som er nevnt i § 4-9 nr. 5.</article> <article class="defaultP" margin-top="true">Annet til fjerde punktum blir nye tredje til femte punktum.</article> <article class="defaultP" margin-top="true">§ 11-1 nytt annet punktum skal lyde:</article><article class="legalP" data-absoluteaddress="/ledd/5/" id="ledd-5">Tilsvarende gjelder avgjørelse som nevnt i § 8-6 nr. 5 etter krav fra selskapet.</article> <article class="defaultP" margin-top="true">I §§ 3-5 nr. 1 og 2, 4-11, 8-2 nr. 2, 8-3 nr. 1 og 9-2 nr. 7 c skal henvisningen til § 4-9 endres til § 4-10.</article><section class="section" data-name="kapII" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-07-20-60/KAPITTEL_1" data-partID="k1"><h2 data-text-align="center">II.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Endringene under I trer i kraft med virkning fra og med inntektsåret 1992.</article></section></main></body></html>