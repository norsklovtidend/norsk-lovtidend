<!DOCTYPE html><html lang="no"><head><title>Forskrift om endring i forskrift om deponering m.m. av ansattes aksjer kjøpt til underkurs.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-1991-11-29-759</dd><dt class="dokid">DokumentID</dt><dd class="dokid">LTI/forskrift/1991-11-29-759</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 22</dd><dt class="dateInForce">I kraft fra</dt><dd class="dateInForce">1992-01-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-07-27-1480</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§41</li></ul></dd><dt class="dateOfPublication">Kunngjort</dt><dd class="dateOfPublication">1991-12-13</dd><dt class="title">Tittel</dt><dd class="title">Forskrift om endring i forskrift om deponering m.m. av ansattes aksjer kjøpt til underkurs.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 29. november 1991, fremmet av Finans- og tolldepartementet.</dd><dt class="refid">RefID</dt><dd class="refid">forskrift/1991-11-29-759</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om deponering m.m. av ansattes aksjer kjøpt til underkurs.<ul class="tocSubUl"><li>I<ul class="tocSubUl"><li>I<ul class="tocSubUl"><li>§ 1. Betingelser for utsettelse av beskatning</li><li>§ 2. Arbeidsgiverens plikter</li><li>§ 3. Revisors plikter</li><li>§ 4. Bankens plikter</li><li>§ 5. Ervervstidspunktet</li><li>§ 6. Grunnfondsbevis</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-11-29-759" id="dokument"><h1>Forskrift om endring i forskrift om deponering m.m. av ansattes aksjer kjøpt til underkurs.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-11-29-759/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift om deponering m.m. av ansattes aksjer kjøpt til underkurs fastsatt ved kgl.res. av 27. juli 1984 nr. 1480, gitt med hjemmel i skatteloven § 41 åttende ledd, gjøres følgende endringer:</article> <article class="defaultP" margin-top="true">Forskriftens overskrift skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Forskrift om deponering m.m. av ansattes aksjer og grunnfondsbevis kjøpt til underkurs</i></article> <article class="defaultP" margin-top="true">Forskriften I skal lyde:</article><section class="section" data-name="kapI" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1991-11-29-759/KAPITTEL_1-1" data-partID="k1-1"><h3 data-text-align="center">I</h3><article class="legalArticle" data-lovdata-URL="LTI/forskrift/1991-11-29-759/§1" data-name="§1" data-partID="§1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">Betingelser for utsettelse av beskatning</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">For å oppnå utsettelse med beskatning av fordel vunnet ved erverv av aksjer til underkurs i det selskap hvor skattyteren er ansatt, jfr. skatteloven § 41 åttende ledd, må betingelsene i disse forskrifter være oppfylt. Aksjer som tas ut av depot i ervervsåret faller utenfor ordningen, og skattyteren blir å skattlegge etter skattelovens vanlige regler.</article></article><article class="legalArticle" data-lovdata-URL="LTI/forskrift/1991-11-29-759/§2" data-name="§2" data-partID="§2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>. <span class="legalArticleTitle">Arbeidsgiverens plikter</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Arbeidsgiveren plikter uten ugrunnet opphold å deponere aksjene i bank på vegne av den ansatte. Arbeidsgiveren må ved deponeringen gi banken opplysninger om den ansattes navn, fødselsdato og nummer, adresse, skattekommune samt selskapets navn og kontorkommune. Videre pliktes oppgitt antall deponerte aksjer, hva den ansatte har betalt for aksjen, tidspunktet for den ansattes erverv, samt aksjens reelle omsetningsverdi på dette tidspunkt.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">Arbeidsgiveren plikter ved innsendelse av lønnsoppgave å gi opplysning om hvor mange aksjer den ansatte har ervervet i løpet av året og hva den ansatte har betalt for aksjene. Videre pliktes oppgitt ervervstidspunktet, aksjenes reelle omsetningsverdi på dette tidspunktet, hvor mange av disse aksjene som er lagt i depot samt deponeringsdato.</article><article class="legalP" data-absoluteaddress="/kapittel/1/kapittel/1/paragraf/2/ledd/3/" id="kapittel-1-kapittel-1-paragraf-2-ledd-3">Selskapet (arbeidsgiveren) plikter innen fristen for innsendelse av lønnsoppgave å sende melding som nevnt i disse forskrifters § 4-3 – påført aksjenes verdi på uttakstidspunktet – til aksjonærens skattekommune.</article><article class="legalP" data-absoluteaddress="/kapittel/1/kapittel/1/paragraf/2/ledd/4/" id="kapittel-1-kapittel-1-paragraf-2-ledd-4">Gjenpart av meldingen sendes aksjonæren (den ansatte).</article></article><article class="legalArticle" data-lovdata-URL="LTI/forskrift/1991-11-29-759/§3" data-name="§3" data-partID="§3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Revisors plikter</span></h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Selskapets revisor skal bekrefte opplysninger arbeidsgiver plikter å gi i henhold til § 2.</article></article><article class="legalArticle" data-lovdata-URL="LTI/forskrift/1991-11-29-759/§4" data-name="§4" data-partID="§4" data-absoluteaddress="/kapittel/1/kapittel/1/paragraf/4/" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Bankens plikter</span></h4><article class="legalP" data-absoluteaddress="/kapittel/1/kapittel/1/paragraf/4/ledd/1/" id="kapittel-1-kapittel-1-paragraf-4-ledd-1">Banken plikter så lenge deponeringen varer å oppbevare opplysninger gitt av arbeidsgiver (selskapet), jfr. § 2 første ledd.</article><article class="legalP" data-absoluteaddress="/kapittel/1/kapittel/1/paragraf/4/ledd/2/" id="kapittel-1-kapittel-1-paragraf-4-ledd-2">Banken skal gi den ansatte kvittering for deponerte aksjer i henhold til skatteloven § 41 åttende ledd b. Kvitteringen skal inneholde den ansattes navn, adresse, fødselsdato og nummer, selskapets navn, deponeringsdato og antall deponerte aksjer.</article><article class="legalP" data-absoluteaddress="/kapittel/1/kapittel/1/paragraf/4/ledd/3/" id="kapittel-1-kapittel-1-paragraf-4-ledd-3">Banken skal straks sende melding til ligningskontoret ved uttak av aksjer fra depot, eller hvis de deponerte aksjer avhendes eller stilles som sikkerhet. Meldingen skal inneholde de opplysninger banken har mottatt fra arbeidsgiver, og som er angitt i § 2 første ledd, samt opplysning om antall aksjer som er tatt ut av depot, deponeringsdato og uttaksdato.</article><article class="legalP" data-absoluteaddress="/kapittel/1/kapittel/1/paragraf/4/ledd/4/" id="kapittel-1-kapittel-1-paragraf-4-ledd-4">Gjenpart av denne melding sendes samtidig til selskapet (arbeidsgiveren).</article></article><article class="legalArticle" data-lovdata-URL="LTI/forskrift/1991-11-29-759/§5" data-name="§5" data-partID="§5" data-absoluteaddress="/kapittel/1/kapittel/1/paragraf/5/" id="kapittel-1-kapittel-1-paragraf-5"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Ervervstidspunktet</span></h4><article class="legalP" data-absoluteaddress="/kapittel/1/kapittel/1/paragraf/5/ledd/1/" id="kapittel-1-kapittel-1-paragraf-5-ledd-1">Ved forhøyelse av aksjekapital anses aksjene ervervet på det tidspunkt de gir rettigheter i selskapet, jfr. aksjelovens § 4-4 fjerde ledd.</article></article><article class="legalArticle" data-lovdata-URL="LTI/forskrift/1991-11-29-759/§6" data-name="§6" data-partID="§6" data-absoluteaddress="/kapittel/1/kapittel/1/paragraf/6/" id="kapittel-1-kapittel-1-paragraf-6"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Grunnfondsbevis</span></h4><article class="legalP" data-absoluteaddress="/kapittel/1/kapittel/1/paragraf/6/ledd/1/" id="kapittel-1-kapittel-1-paragraf-6-ledd-1">Denne forskrift får tilsvarende anvendelse på grunnfondsbevis i sparebank, gjensidig forsikringsselskap, kreditt- og hypotekforening og selveiende finansieringsforetak.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-11-29-759/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I gjelder fra og med inntektsåret 1991.</article></section></main></body></html>