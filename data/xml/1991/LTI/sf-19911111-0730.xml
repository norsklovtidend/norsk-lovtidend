<!DOCTYPE html><html lang="no"><head><title>Forskrift om endringer i forskrift om overføring av underskudd til andelseiere i boligselselskaper som nevnt i skatteloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1991-11-11-730</dd><dt class="dokid">DokumentID</dt><dd class="dokid">LTI/forskrift/1991-11-11-730</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 21</dd><dt class="dateInForce">I kraft fra</dt><dd class="dateInForce">1991-11-11</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-12-10</dd><dt class="title">Tittel</dt><dd class="title">Forskrift om endringer i forskrift om overføring av underskudd til andelseiere i boligselselskaper som nevnt i skatteloven.</dd><dt class="refid">RefID</dt><dd class="refid">forskrift/1991-11-11-730</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om overføring av underskudd til andelseiere i boligselselskaper som nevnt i skatteloven.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1991-11-11-730" id="dokument"><h1>Forskrift om endringer i forskrift om overføring av underskudd til andelseiere i boligselselskaper som nevnt i skatteloven.</h1><article class="legalP" data-absoluteaddress="/ledd/1/" id="ledd-1">I medhold av skatteloven § 51 a femte ledd og Finans- og tolldepartementets delegeringsvedtak av 22. januar 1982 har Skattedirektoratet 11. november 1991 foretatt endringer i forskrift av 11. september 1986 nr. 1916 om overføring av underskudd til andelseiere i boligselskaper som nevnt i skatteloven § 51 sjette og syvende ledd.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-11-11-730/KAPITTEL_1" data-partID="k1"><h2 data-text-align="center">I</h2><article class="defaultP">§ 1 første ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Beregning av prosentinntekt i boligselskaper som nevnt i skatteloven § 51 sjette og syvende ledd, påbegynnes når minst tre fjerdeparter av leilighetene er stilt til andelseiernes disposisjon pr 1. januar i vedkommende inntektsår, eller hvis byggeregnskapet er avsluttet i løpet av året.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ligningsmessig underskudd i boligselskaper som nevnt i skatteloven § 51 sjette og syvende ledd fordeles til fradrag i andelseiernes inntekt i underskuddsåret.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det er det beregnede ligningsmessige underskudd pr. 31. desember i inntektsåret som skal legges til grunn for fordelingen.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Blir underskuddet som er lagt til grunn ved fordelingen, endret under ligningsbehandlingen av boligselskapet, foretas omberegning bare for andelseiere hvor de endrede ansettelser fører til at fradraget endres med mer enn kr. 1000,-. Selv om endringen blir mindre, kan omberegning foretas dersom boligselskapet forsettlig eller grovt uaktsomt har oppgitt for stort underskudd.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Boligselskapene foretar fordeling av den fradragsberettigede del av underskuddet på de andelseiere som tilkommer fradrag, og sender melding til andelseierne og Skattedirektoratet på blanketter som fastsettes av Skattedirektoratet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">I meldingen om andelseierens fradragsberettigede del av underskuddet skal boligselskapets foretaksnummer og andelseierens fødselsnummer oppgis. Denne meldingen kan gis til Skattedirektoratet i maskinlesbar form.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Meldingene skal være sendt innen 20. januar i året etter underskuddsåret.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Har ikke andelseieren mottatt melding fra boligselskapet innen selvangivelsen skal leveres, må andelseieren snarest mulig ettersende meldingen til ligningskontoret.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">I tilfeller av omberegning som nevnt i § 5 annet ledd skal boligselskapet sende melding om det omberegnede underskudd til ligningskontoret og andelseierne. Slike meldinger skal sendes innen 2 uker etter at selskapet har fått underretning om den endrede ligning.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-11-11-730/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Overgangsregler</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Boligselskaper som hadde underskudd ved inntektsligningen for 1990 skal sende melding om andelseiernes fradragsberettigede del av underskuddet til Skattedirektoratet og andelseierne innen 20. januar 1992.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-11-11-730/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene under I og II trer i kraft straks. Endringene under I får virkning første gang ved fordeling av boligselskapenes ligningsmessige underskudd for inntektsåret 1991.</article></section></main></body></html>