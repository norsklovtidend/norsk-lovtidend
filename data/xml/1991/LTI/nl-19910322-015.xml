<!DOCTYPE html><html lang="no"><head><title>Lov om endringer i lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">LOV-1991-03-22-15</dd><dt class="dokid">DokumentID</dt><dd class="dokid">LTI/lov/1991-03-22-15</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 6</dd><dt class="dateInForce">I kraft fra</dt><dd class="dateInForce">1991-03-22</dd><dt class="changesToDocuments">Endrer</dt><dd class="changesToDocuments"><ul><li>lov/1985-03-01-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-04-16</dd><dt class="titleShort">Korttittel</dt><dd class="titleShort">Lov nr. 15 om endringer i lov av 1. mars</dd><dt class="title">Tittel</dt><dd class="title">Lov om endringer i lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.14 (1990–1991), Innst.O.nr.32 (1990–1991), Besl.O.nr.40 (1990–1991). Odels- og Lagtingsvedtak hhv. 14. og 21. mars 1991. Fremmet av Kommunaldepartementet.</dd><dt class="refid">RefID</dt><dd class="refid">lov/1991-03-22-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven).<ul class="tocSubUl"><li>I.</li><li>II. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/lov/1991-03-22-15" id="dokument"><h1>Lov om endringer i lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-03-22-15/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven) gjøres følgende endringer:</article> <article class="defaultP" margin-top="true">§ 5 første ledd fjerde punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Valgstyret kan kreve at manntallsutkastet blir skrevet ut kretsvis.</article> <article class="defaultP" margin-top="true">§ 5 tredje ledd nytt femte punktum skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Personer som er nevnt i § 3 tredje ledd skal føres inn i manntallet uten søknad.</article> <article class="defaultP" margin-top="true">§ 10 første ledd annet punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Valgstyret skal før valgdagen stryke de som dør eller mister stemmeretten og de som er innført i manntallet i en annen kommune, når valgstyret får melding om innføringen.</article> <article class="defaultP" margin-top="true">§ 10 første ledd nytt tredje og fjerde punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Departementet kan, etter søknad fra valgstyret, gi samtykke til at personer som ikke er kommet med i manntallet føres inn etter at kjennelsesmøtet er avholdt, dersom utelatelsen skyldes teknisk feil av generell karakter. Personer som er blitt norske statsborgere, kan føres inn i manntallet selv om valgstyret ikke har fått melding om dette før kjennelsesmøtet er holdt.</article> <article class="defaultP" margin-top="true">§ 10 annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Valgstyret skal straks sende underretning til dem som blir strøket i manntallet, fordi de ikke er stemmeberettiget i kommunen eller fordi de har mistet stemmeretten, etter at dette er lagt ut etter § 7 første ledd. På samme måte skal valgstyret underrette dem som i nevnte tidsrom blir innført i manntallet.</article> <article class="defaultP" margin-top="true">§ 15 første ledd annet punktum og annet ledd oppheves.</article> <article class="defaultP" margin-top="true">§ 15 nåværende tredje ledd blir nytt annet ledd.</article> <article class="defaultP" margin-top="true">§ 15 nytt tredje ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Valgstyret treffer sine avgjørelser i møte. Gyldig avgjørelse kan bare treffes når minst halvparten av medlemmene deltar i forhandlingene og avgjørelsen. Vedtak fattes med flertall av de stemmer som avgis. I tilfelle stemmelikhet gjør lederens stemme utslaget.</article> <article class="defaultP" margin-top="true">§ 15 nytt fjerde ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Valgstyret kan overdra til lederen, et arbeidsutvalg på minst tre medlemmer eller sekretæren å treffe vedtak i enkeltsaker eller typer av saker som må anses som kurante. Lederen kan bestemme, når forholdene gjør det nødvendig, at kurante enkeltsaker skal avgjøres ved sirkulasjon mellom valgstyrets medlemmer.</article> <article class="defaultP" margin-top="true">§ 15 sjette ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Alle møter holdes for åpne dører, med mindre lukkede dører er nødvendig for å hindre at opplysninger underlagt taushetsplikt blir spredt.</article> <article class="defaultP" margin-top="true">§ 16 annet ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Bestemmelsene i § 15 annet, tredje, fjerde, femte og sjette ledd gjelder tilsvarende for fylkesvalgstyret.</article> <article class="defaultP" margin-top="true">§ 16a annet ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">§ 15 tredje og sjette ledd gjelder tilsvarende for riksvalgstyret.</article> <article class="defaultP" margin-top="true">§ 17 annet ledd første punktum skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Sammen med søknad om registrering må det legges frem for notarius publicus egenhendig underskrevet erklæring fra minst 5.000 personer som har stemmerett ved stortingsvalg, om at de ønsker partiet registrert.</article> <article class="defaultP" margin-top="true">§ 25 nr. 1 bokstav d annet ledd skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Utgår forslaget fra et parti som er registrert etter § 17, er det ved stortingsvalg og fylkestingsvalg nok at forslaget er underskrevet av leder og sekretær for partiets lokalavdeling i fylket, og ved kommunestyrevalg av leder og sekretær for partiets lokalavdeling i kommunen, dersom vedkommende har stemmerett i det fylket/den kommunen listeforslaget gjelder. I stedet for leder og/eller sekretær som ikke har stemmerett i det fylket/den kommunen listeforslaget gjelder, kan listeforslaget underskrives av like mange styremedlemmer for vedkommende lokalavdeling, som har stemmerett i det fylket/den kommunen listeforslaget gjelder. Dersom partiet ikke har lokalavdeling i fylket/kommunen, gjelder bestemmelsene i første ledd.</article> <article class="defaultP" margin-top="true">§ 25 nr. 2 nytt tredje ledd skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Listeforslaget kan ikke inneholde annen informasjon til velgerne enn de opplysninger som kreves i nr. 1 og i første ledd i bestemmelsen her.</article> <article class="defaultP" margin-top="true">§ 25 nr. 5 tredje punktum skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Underretningen skal også inneholde opplysning om at retten til å kreve seg fritatt er gått tapt dersom kravet ikke er fremsatt på den måten og innen den frist som er fastsatt, jfr. likevel § 56 første ledd.</article> <article class="defaultP" margin-top="true">§ 26 nr. 1 første ledd nytt annet punktum skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Forslagsstillerne plikter, når fylkesvalgstyret/valgstyret krever det, å legge frem den dokumentasjon som er nødvendig for å vise at vilkårene er oppfylt.</article> <article class="defaultP" margin-top="true">§ 26 nr. 1 annet ledd nytt annet punktum skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Etter at fristen som er satt i nr. 1 er utløpt, kan forslagsstillerne bare gjøre de endringer i listeforslagene som måtte være nødvendig for å bringe forslagene i samsvar med lovens krav.</article> <article class="defaultP" margin-top="true">§ 26 nr. 3 første ledd nytt tredje punktum skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Likeledes skal fylkesvalgstyret ved stortingsvalg og fylkestingsvalg sørge for at valgstyrene i fylket blir utstyrt med et tilstrekkelig antall blanke stemmesedler, av samme farge som de trykte stemmesedler.</article> <article class="defaultP" margin-top="true">§ 26 nr. 3 første ledd nåværende tredje, fjerde og femte punktum blir nye fjerde, femte og sjette punktum.</article> <article class="defaultP" margin-top="true">§ 27 første ledd fjerde punktum skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Vedtak om å foreta endringer i stemmekretsinndelingen må være gjort senest 31. mars i valgåret.</article> <article class="defaultP" margin-top="true">§ 29 annet ledd tredje, fjerde, femte og sjette punktum skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Stemmegivningen kan tidligst avsluttes kl. 20. Valgstyret kan likevel i visse tilfelle vedta at valglokalene skal stenge på et tidligere tidspunkt. Vilkåret for et slikt vedtak er enten, at det antas å være unødvendig, eller, at det vil skape vanskeligheter, å holde valglokalene åpne til kl. 20. Vedtak som nevnt i fjerde punktum skal være enstemmig og begrunnet.</article> <article class="defaultP" margin-top="true">§ 29 annet ledd nåværende sjette punktum blir nytt sjuende punktum.</article> <article class="defaultP" margin-top="true">§ 31 første ledd nytt annet punktum skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Valgstyret plikter å legge forholdene til rette slik at velgerne kan avgi forhåndsstemme f.o.m. 1. juli.</article> <article class="defaultP" margin-top="true">§ 33 tredje ledd nytt annet punktum skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Valgstyret kunngjør også den forhåndsstemmegivning som er nevnt i § 36.</article> <article class="defaultP" margin-top="true">§ 33 tredje ledd nåværende annet punktum blir nytt tredje punktum.</article> <article class="defaultP" margin-top="true">§ 34 nr. 5 første ledd nytt annet og tredje punktum skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Valgfunksjonærer må ikke gi opplysninger til uvedkommende om forbruket av de forskjellige valglisters stemmesedler. Uvedkommende må heller ikke gis adgang til stemmeavlukkene for å kontrollere forbruket av stemmesedler.</article> <article class="defaultP" margin-top="true">§ 36 nr. 2 første punktum skal lyde:</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Valgstyret kunngjør i god tid før 5. dag før valget at stemmeberettigede som nevnt i nr. 1 kan sende inn brev m.v. som nevnt i nr. 3 og 4.</article> <article class="defaultP" margin-top="true">§ 36 nr. 2 annet punktum oppheves.</article> <article class="defaultP" margin-top="true">§ 36 nr. 2 nåværende tredje punktum blir nytt annet punktum.</article> <article class="defaultP" margin-top="true">§ 36 nr. 3 første punktum skal lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Den stemmeberettigede må i brev til valgstyret i oppholdskommunen sette frem krav om å få avgi stemme der han oppholder seg.</article> <article class="defaultP" margin-top="true">§ 36 nr. 3 tredje punktum oppheves.</article> <article class="defaultP" margin-top="true">§ 36 nr. 4 første punktum skal lyde:</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Sammen med brevet som nevnt i nr. 3 må det sendes en skriftlig erklæring – egenhendig underskrevet av en person som har fylt 14 år – om at han kjenner den stemmeberettigede og at han kan bekrefte at vedkommende er syk eller ufør og av den grunn ikke vil være i stand til å møte frem i et valglokale på valgdagen.</article> <article class="defaultP" margin-top="true">§ 36 nr. 4 nytt annet punktum skal lyde:</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">En slik person kan også skrive under på brevet som nevnt i nr. 3 med sitt eget navn på vegne av velgeren.</article> <article class="defaultP" margin-top="true">§ 36 nr. 5 skal lyde:</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Brev og erklæring som nevnt i nr. 3 og 4 må være kommet inn til valgstyret senest 5. dag før valget kl. 15.</article> <article class="defaultP" margin-top="true">§ 36 nr. 6 første ledd skal lyde:</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Valgstyret sørger for at det på hvert brev m.m. som kommer inn, straks blir notert dato og klokkeslett for mottakelsen, sammen med mottakerens signatur. Det skal kontrolleres at vilkårene etter nr. 3, 4 og 5 er oppfylt. Er vilkårene ikke oppfylt, skal den stemmeberettigede straks underrettes om dette, og om hva mangelen består i. Er fristen etter nr. 5 ennå ikke utløpt, skal det samtidig opplyses at mangelen kan rettes innen fristens utløp. Opplysninger som fins i kommunens folkeregister, plikter valgstyret å sørge for blir innhentet og føyd til i innkomne brev dersom dette er nødvendig for at de lovbestemte vilkår skal oppfylles. Ut over dette kan det ikke rettes eller føyes til noe i de brev og erklæringer som kommer inn.</article> <article class="defaultP" margin-top="true">§ 36 nr. 6 nytt annet ledd skal lyde:</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">Dersom valgstyret eller noen på dets vegne mottar en muntlig henvendelse om å avgi stemme etter reglene i denne paragraf, skal mottakeren straks notere de opplysninger som er nevnt i første ledd første punktum. Han skal også innhente de opplysninger om velgeren som er nevnt i nr. 3. Videre skal han gjøre vedkommende kjent med de krav som stilles til brev og erklæring i nr. 3 og 4, og anmode om at velgeren – om mulig – forholder seg på denne måten. Man kan likevel ikke nekte å motta en stemmegivning etter denne paragraf med den begrunnelse at det foreligger kun en muntlig henvendelse til valgstyret.</article> <article class="defaultP" margin-top="true">§ 36 nr. 7 annet punktum skal lyde:</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">Valgstyret sørger for at det føres en egen liste over de stemmeberettigede som skal oppsøkes.</article> <article class="defaultP" margin-top="true">§ 36 nr. 8 skal lyde:</article><article class="legalP" data-absoluteaddress="/kapittel/1/ledd/32/" id="kapittel-1-ledd-32">Valgstyret bestemmer hvilke velgere den enkelte stemmemottaker skal oppsøke og gir de instrukser som det i det enkelte tilfelle er grunn til.</article> <article class="defaultP" margin-top="true">§ 36 nr. 9 fjerde punktum skal lyde:</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">Han bør såvidt mulig få en tilstedeværende person til å bekrefte riktigheten av forklaringen, før han leverer denne til valgstyret.</article> <article class="defaultP" margin-top="true">§ 36 nr. 10 tredje punktum skal lyde:</article><article class="legalP" data-absoluteaddress="/kapittel/1/ledd/34/" id="kapittel-1-ledd-34">Stemmemottakeren skal levere forklaringen til valgstyret.</article> <article class="defaultP" margin-top="true">§ 36 nr. 13 annet punktum skal lyde:</article><article class="legalP" data-absoluteaddress="/kapittel/1/ledd/35/" id="kapittel-1-ledd-35">Slike stemmer sender stemmemottakeren snarest mulig og på hurtigste betryggende måte direkte til vedkommende valgstyre, dersom ikke valgstyret i velgerens oppholdskommune har bestemt noe annet når det gjelder videresending.</article> <article class="defaultP" margin-top="true">§ 36 nr. 13 tredje punktum oppheves.</article> <article class="defaultP" margin-top="true">§ 36 nr. 14 annet punktum skal lyde:</article><article class="legalP" data-absoluteaddress="/kapittel/1/ledd/36/" id="kapittel-1-ledd-36">Valgstyret avgjør om stemmene skal godkjennes, etter å ha gjennomgått de innkomne brev og attester, det som er nedtegnet i medhold av nr. 6 annet ledd, og det som er påført omslagskonvoluttene.</article> <article class="defaultP" margin-top="true">§ 38 nytt sjuende ledd skal lyde:</article><article class="legalP" data-absoluteaddress="/kapittel/1/ledd/37/" id="kapittel-1-ledd-37">Stemmestyrets medlemmer og valgfunksjonærene må ikke gi opplysninger til uvedkommende om forbruket av de forskjellige valglisters stemmesedler. Uvedkommende må heller ikke gis adgang til stemmeavlukkene eller andre steder der stemmesedler er utlagt for å kontrollere forbruket av stemmesedlene.</article> <article class="defaultP" margin-top="true">§ 41 første ledd første punktum skal lyde:</article><article class="legalP" data-absoluteaddress="/kapittel/1/ledd/38/" id="kapittel-1-ledd-38">Også den som er nektet stemmerett ved valgstyrets kjennelse eller av andre grunner ikke er innført i manntallet, skal få avgi stemme.</article> <article class="defaultP" margin-top="true">§ 41 nytt tredje ledd skal lyde:</article><article class="legalP" data-absoluteaddress="/kapittel/1/ledd/39/" id="kapittel-1-ledd-39">Dersom ikke noe annet følger av lovens bestemmelser, jfr. § 49 første ledd annet punktum, skal de stemmegivninger som er avgitt i medhold av denne paragrafen og som valgstyret har vraket, forvares inntil valgresultatet er endelig.</article> <article class="defaultP" margin-top="true">§ 46 nytt sjette ledd skal lyde:</article><article class="legalP" data-absoluteaddress="/kapittel/1/ledd/40/" id="kapittel-1-ledd-40">Valgstyret kan, dersom stemmegivningen er avsluttet ved samtlige stemmelokaler i kommunen og lovens vilkår for øvrig er oppfylt, påbegynne den foreløpige opptellingen etter de to foregående ledd før alle avgitte stemmer er kommet valgstyret i hende.</article> <article class="defaultP" margin-top="true">§ 47 første ledd nytt fjerde punktum skal lyde:</article><article class="legalP" data-absoluteaddress="/kapittel/1/ledd/41/" id="kapittel-1-ledd-41">Dersom ikke noe annet følger av lovens bestemmelser, jfr. § 49 første ledd annet punktum, skal de vrakede stemmegivninger forvares inntil valgresultatet er endelig.</article> <article class="defaultP" margin-top="true">§ 48 tredje ledd nytt annet punktum skal lyde:</article><article class="legalP" data-absoluteaddress="/kapittel/1/ledd/42/" id="kapittel-1-ledd-42">Opptellingen tar til umiddelbart etter at den foreløpige opptellingen, jfr. § 46, er avsluttet, og de avgitte stemmesedler er kommet valgstyret i hende.</article> <article class="defaultP" margin-top="true">§ 49 første ledd skal lyde:</article><article class="legalP" data-absoluteaddress="/kapittel/1/ledd/43/" id="kapittel-1-ledd-43">Når opptellingen av stemmene til stortingsvalget er avsluttet, skal valgstyrets leder innføre i valgboken stemmetallene for valglistene, med opplysning om hvordan stemmetallene fordeler seg på stemmer avgitt på valgtinget og stemmer avgitt på forhånd og på urettede og rettede stemmesedler. Valgstyret skal deretter omgående sende i forseglet pakke til Stortingets kontor en bekreftet avskrift av det som er bokført på valgtinget og på stemmestedene, alle innkomne omslagskonvolutter for forhåndsstemmer, innkomne klager og bemerkninger, og de stemmesedler valgstyret har vraket eller som er innlevert til valgstyret i medhold av § 41.</article> <article class="defaultP" margin-top="true">§ 49 annet ledd skal lyde:</article><article class="legalP" data-absoluteaddress="/kapittel/1/ledd/44/" id="kapittel-1-ledd-44">Hvis valgstyret ikke også er fylkesvalgstyre, skal det ved stortingsvalg omgående sende i forseglet pakke til fylkesvalgstyrets leder en bekreftet avskrift av det som er innført i valgboken i medhold av første ledd, sammen med alle godkjente stemmesedler, de som er avgitt på valgtinget og de som er avgitt på forhånd hver for seg, og de urettede og de rettede hver for seg.</article> <article class="defaultP" margin-top="true">§ 49 nytt fjerde ledd skal lyde:</article><article class="legalP" data-absoluteaddress="/kapittel/1/ledd/45/" id="kapittel-1-ledd-45">Departementet kan gi nærmere bestemmelser om valgstyrenes innsending av valgmateriell til fylkesvalgstyrene i medhold av annet og tredje ledd, herunder om emballasje for materiellet.</article> <article class="defaultP" margin-top="true">§ 49 nåværende fjerde og femte ledd blir nye femte og sjette ledd.</article> <article class="defaultP" margin-top="true">§ 52 nr. 2 første punktum skal lyde:</article><article class="legalP" data-absoluteaddress="/kapittel/1/ledd/46/" id="kapittel-1-ledd-46">Hver liste skal såvidt mulig tildeles så mange vararepresentanter som den får representanter, med tillegg av tre.</article> <article class="defaultP" margin-top="true">§ 53 annet punktum skal lyde:</article><article class="legalP" data-absoluteaddress="/kapittel/1/ledd/47/" id="kapittel-1-ledd-47">Videre skal innføres beregningen av det antall representanter som tilfaller hver liste, hvem som etter reglene i § 52 er valgt til representanter og vararepresentanter, hvor mange stemmmesedler som er endret av velgerne og om disse endringene kan tenkes å ha noen betydning for riksvalgstyrets valgoppgjør etter § 55.</article> <article class="defaultP" margin-top="true">§ 59 nr. 2 første ledd annet punktum skal lyde:</article><article class="legalP" data-absoluteaddress="/kapittel/1/ledd/48/" id="kapittel-1-ledd-48">Utjevningsrepresentantplassene – som skal fordeles på valglistene i samsvar med bestemmelsene i nr. 1 annet ledd annet og tredje punktum – nyttes i den utstrekning det er nødvendig for å sikre alle kommuner i fylket minst en representant i fylkestinget.</article> <article class="defaultP" margin-top="true">§ 60 nr. 2 første, annet og tredje punktum skal lyde:</article><article class="legalP" data-absoluteaddress="/kapittel/1/ledd/49/" id="kapittel-1-ledd-49">Etter at det er avgjort hvilke kandidater som er valgt til ordinære representanter, skal utjevningsrepresentantplassene, jfr. § 59 nr. 2, fordeles. Representantplassene fordeles i samsvar med reglene i § 59 nr. 1 annet og tredje ledd. Som representanter velges kandidater bosatt i kommuner som foreløpig ikke har fått valgt inn noen representant i fylkestinget.</article> <article class="defaultP" margin-top="true">§ 60 nr. 2 annet ledd og tredje ledd første og annet punktum oppheves.</article> <article class="defaultP" margin-top="true">§ 60 nr. 2 tredje ledd tredje punktum blir nytt annet ledd og skal lyde:</article><article class="legalP" data-absoluteaddress="/kapittel/1/ledd/50/" id="kapittel-1-ledd-50">Er det fortsatt ledige representantplasser igjen når alle kommuner har fått minst en representant i fylkestinget, fordeles de ledige plasser etter reglene i nr. 1.</article> <article class="defaultP" margin-top="true">§ 60 nr. 2 tredje ledd fjerde punktum blir nytt første ledd fjerde punktum.</article> <article class="defaultP" margin-top="true">§ 60 nr. 2 fjerde ledd blir nytt tredje ledd.</article> <article class="defaultP" margin-top="true">§ 60 nr. 2 nytt fjerde ledd skal lyde:</article><article class="legalP" data-absoluteaddress="/kapittel/1/ledd/51/" id="kapittel-1-ledd-51">Departementet kan gi nærmere regler om valgoppgjør etter første ledd.</article> <article class="defaultP" margin-top="true">§ 60 nr. 3 første punktum skal lyde:</article><article class="legalP" data-absoluteaddress="/kapittel/1/ledd/52/" id="kapittel-1-ledd-52">Hver liste skal såvidt mulig tildeles så mange vararepresentanter som den får representanter, med tillegg av tre.</article> <article class="defaultP" margin-top="true">§ 65 nr. 2 første punktum skal lyde:</article><article class="legalP" data-absoluteaddress="/kapittel/1/ledd/53/" id="kapittel-1-ledd-53">Hver liste skal såvidt mulig tildeles så mange vararepresentanter som den får representanter, med tillegg av tre.</article> <article class="defaultP" margin-top="true">§ 83 nytt annet ledd skal lyde:</article><article class="legalP" data-absoluteaddress="/kapittel/1/ledd/54/" id="kapittel-1-ledd-54">Fylkesvalgstyret utferdiger fullmakt for dem som er valgt til representant eller vararepresentant i medhold av første ledd. § 55 tredje ledd annet og tredje punktum og fjerde ledd første og tredje punktum gjelder tilsvarende.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-03-22-15/KAPITTEL_2" data-partID="k2"><h2>II. Ikrafttreden.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft straks.</article></section></main></body></html>