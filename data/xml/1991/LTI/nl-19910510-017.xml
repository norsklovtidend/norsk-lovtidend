<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">LOV-1991-05-10-17</dd><dt class="dokid">DokumentID</dt><dd class="dokid">LTI/lov/1991-05-10-17</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 8</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-06-04</dd><dt class="titleShort">Korttittel</dt><dd class="titleShort">Lov om endr. i lov av 17. juni 1966 nr. 12</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd.</dd><dt class="miscInformation">Annet om dokumentet</dt><dd class="miscInformation">Ot.prp.nr.23 (1990–1991), Innst.O.nr.38 (1990–1991), Besl.O.nr.47 (1990–1991). Odels- og Lagtingsvedtak hhv. 30. april og 7. mai 1991. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">lov/1991-05-10-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1991-05-10-17" id="dokument"><h1>Lov om endringer i lov av 17. juni 1966 nr. 12 om folketrygd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-05-10-17/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr. 12 om folketrygd gjøres følgende endringer:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I § 4-3 nr. 2 gjøres følgende endringer:</article> <article class="defaultP" margin-top="true">Tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Hvis den som søker om stønad ber om det, og legger fram tilstrekkelige inntektsopplysninger, skal gjennomsnittsinntekten for de tre siste, avsluttede kalenderår før søknad om dagpenger settes fram, legges til grunn dersom dette gir et høyere grunnlag.</article> <article class="defaultP" margin-top="true">Nåværende niende ledd oppheves.</article> <article class="defaultP" margin-top="true">Nytt niende ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Trygdet som får stønadsperioden avbrutt på grunn av tidsbegrensningen i § 4-4 første ledd, skal ved neste gangs søknad om dagpenger ha en stønadssats (grunnsats) som svarer til 90 pst. av den stønadssats vedkommende hadde da foregående stønadsperiode ble stanset. Stønadssatsen fastsettes etter de vanlige regler dersom dette gir et bedre resultat for stønadssøkeren. Regelen i første punktum gjelder bare trygdet som søker om dagpenger innen ett år etter siste stønadsdag. Regelen i første punktum kommer ikke til anvendelse dersom vedkommende søker om stønad etter at stønad for annen gang er blitt stanset på grunn av tidsbegrensningen i § 4-4 første ledd. Den bedrede stønadssats etter bestemmelsen i første punktum kan stønadsmottakeren beholde så lenge reglene for øvrig gir adgang til å fortsette eller gjenoppta et stønadstilfelle uten ny beregning av grunnsatsen. Etter å ha mottatt stønad i 80 uker i henhold til bestemmelsen i § 4-4 første ledd to ganger, kan vedkommende ikke godskrives inntekt utbetalt før innvilgelsestidspunktet for første stønadsperiode i kvalifikasjonskravet etter § 4-3 nr. 2 sjette ledd. Departementet kan gi nærmere regler om praktiseringen av bestemmelsene i dette ledd.</article> <article class="defaultP" margin-top="true">Nytt tiende ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Stønadssøkeren må legge fram tilstrekkelige opplysninger og dokumentasjon for sin inntekt. Hvis det ikke foreligger tilstrekkelige opplysninger om inntekten, vil fastsettelsen av denne etter første og andre ledd skje ved skjønn.</article> <article class="defaultP" margin-top="true">Nåværende tiende ledd blir ellevte ledd.</article> <article class="defaultP" margin-top="true">§ 4-3 nr. 5 første ledd fjerde punktum oppheves.</article> <article class="defaultP" margin-top="true">§ 4-4 første ledd annet punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når stønad er blitt tilstått i til sammen 80 uker, kan stønad på nytt først tilstås når det er gått minst 13 uker fra siste stønadsdag.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-05-10-17/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Ikrafttredelse og overgangsregler.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Denne lov trer i kraft fra det tidspunkt Kongen bestemmer.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Bestemmelsene i § 4-3 nr. 2 nytt niende ledd får bare anvendelse i tilfeller hvor vedkommende etter ikrafttredelsestidspunktet går inn i opphørsperioden etter § 4-4 første ledd, eller er inne i en slik periode på ikrafttredelsestidspunktet. Løpende stønader på ikrafttredelsestidspunktet omregnes således ikke.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Departementet kan om nødvendig gi overgangsregler.</article></section></main></body></html>