<!DOCTYPE html><html lang="no"><head><title>Forskrift om bygging av fiske- og fangstfartøy med lengde på 15 m L<sub>OA</sub> og derover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-1991-10-15-712</dd><dt class="dokid">DokumentID</dt><dd class="dokid">LTI/forskrift/1991-10-15-712</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7</li><li>lov/1903-06-09-7/§1</li><li>lov/1903-06-09-7/§41</li><li>lov/1903-06-09-7/§42</li><li>forskrift/1963-04-05-9</li><li>lov/1903-06-09-7</li></ul></dd><dt class="dateOfPublication">Kunngjort</dt><dd class="dateOfPublication">1991-11-22</dd><dt class="title">Tittel</dt><dd class="title">Forskrift om bygging av fiske- og fangstfartøy med lengde på 15 m L<sub>OA</sub> og derover.</dd><dt class="refid">RefID</dt><dd class="refid">forskrift/1991-10-15-712</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bygging av fiske- og fangstfartøy med lengde på 15 m LOA og derover.</li></ul></dd></dl></header><main class="documentBody" data-lovdata-URL="LTI/forskrift/1991-10-15-712" id="dokument"><h1>Forskrift om bygging av fiske- og fangstfartøy med lengde på 15 m L<sub>OA</sub> og derover.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 15. oktober 1991 fastsatt ovennevnte forskrift.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødyktighed m.v. §§ 1, 41 og 42, jfr. kgl.res. av 5. april 1963 og 1. desember 1978 om bemyndigelse til Sjøfartsdirektoratet til å fastsette forskrifter i medhold av Sjødyktighetsloven.</article><article class="legalP" data-absoluteaddress="/ledd/3/" id="ledd-3">Forskriften gjelder for nye fiske- og fangstfartøy med med største lengde på 15 m største lengde og derover.</article><article class="legalP" data-absoluteaddress="/ledd/4/" id="ledd-4">For eksisterende fiske- og fangstfartøy kommer forskriften til anvendelse i forbindelse med ombyggninger/forandringer og for øvrig slik det framgår av forskriftens § 1 nr. 2.</article><article class="legalP" data-absoluteaddress="/ledd/5/" id="ledd-5">Foruten byggetekniske krav som i gjeldende forskrifter om bygging av fiske- og fangstfartøy, jfr. § 19 nr. 2 omfatter forskriften byggetekniske forhold fra gjeldende forskrifter om lastelinje, skott, trålarrangement, kraftblokk/ringnot, nedlasting og sikkerhetstiltak.</article><article class="legalP" data-absoluteaddress="/ledd/6/" id="ledd-6">Av nye byggemessige krav kan nevnes:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/6/punkt/1/" id="ledd-6-punkt-1"><span class="data-originalId">-</span><article class="legalP" data-absoluteaddress="/ledd/6/punkt/1/ledd/1/" id="ledd-6-punkt-1-ledd-1">Krav til skrogkonstruksjon, skrogstyrke, maskineri og lengde på fartøy for fart i isfarvann.</article></article></li><li data-li-identifier="-" data-name="-"><article class="listArticle" data-absoluteaddress="/ledd/6/punkt/2/" id="ledd-6-punkt-2"><span class="data-originalId">-</span><article class="legalP" data-absoluteaddress="/ledd/6/punkt/2/ledd/1/" id="ledd-6-punkt-2-ledd-1">Krav til alarmanlegg for høy vannstand i maskinrom.</article></article></li><li data-li-identifier="-" data-name="-"><article class="listArticle" data-absoluteaddress="/ledd/6/punkt/3/" id="ledd-6-punkt-3"><span class="data-originalId">-</span><article class="legalP" data-absoluteaddress="/ledd/6/punkt/3/ledd/1/" id="ledd-6-punkt-3-ledd-1">Krav til hurtig lukking av luker i sidekledninger m.v. på lukket arbeidsdekk.</article></article></li><li data-li-identifier="-" data-name="-"><article class="listArticle" data-absoluteaddress="/ledd/6/punkt/4/" id="ledd-6-punkt-4"><span class="data-originalId">-</span><article class="legalP" data-absoluteaddress="/ledd/6/punkt/4/ledd/1/" id="ledd-6-punkt-4-ledd-1">Justering av stabilitetsbestemmelsene.</article></article></li><li data-li-identifier="-" data-name="-"><article class="listArticle" data-absoluteaddress="/ledd/6/punkt/5/" id="ledd-6-punkt-5"><span class="data-originalId">-</span><article class="legalP" data-absoluteaddress="/ledd/6/punkt/5/ledd/1/" id="ledd-6-punkt-5-ledd-1">Innhivningsmaskineri for garn og line skal sikres slik at det stopper dersom en person dras mot innhivningsanordningen.</article></article></li></ul></article><article class="legalP" data-absoluteaddress="/ledd/7/" id="ledd-7">I forbindelse med drenering av lukket arbeidsdekk, er det under spesielle forutsetninger tillatt med lenseventiler direkte fra lensebrønn samtidig som rommet kan medregnes som oppdriftsvolum.</article><article class="legalP" data-absoluteaddress="/ledd/8/" id="ledd-8">Forsettlig eller uaktsom overtredelse av forskriften kan straffes med bøter i henhold til Alminnelig borgerlig Straffelov av 22. mai 1902 nr. 10 § 339 nr. 2.</article><article class="legalP" data-absoluteaddress="/ledd/9/" id="ledd-9">Forskriften trer i kraft for nye fiske- og fangstfartøy 1. januar 1992.</article><article class="legalP" data-absoluteaddress="/ledd/10/" id="ledd-10">Fra samme dato oppheves følgende forskrifter for nye fiske og fangstfartøy:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/10/punkt/1/" id="ledd-10-punkt-1"><span class="data-originalId">-</span><article class="legalP" data-absoluteaddress="/ledd/10/punkt/1/ledd/1/" id="ledd-10-punkt-1-ledd-1">Forskrift av 2. oktober 1968 om bygging av fiske og fangsfartøy.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/2/" id="ledd-10-punkt-2"><span class="data-originalId">-</span><article class="legalP" data-absoluteaddress="/ledd/10/punkt/2/ledd/1/" id="ledd-10-punkt-2-ledd-1">Forskrift av 7. januar 1983 nr. 12 om bygging av fiske- og fangstfartøy.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/3/" id="ledd-10-punkt-3"><span class="data-originalId">-</span><article class="legalP" data-absoluteaddress="/ledd/10/punkt/3/ledd/1/" id="ledd-10-punkt-3-ledd-1">Forskrift av 15. januar 1969 for fartøy som driver fiske med kraftblokk og ringnot.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/4/" id="ledd-10-punkt-4"><span class="data-originalId">-</span><article class="legalP" data-absoluteaddress="/ledd/10/punkt/4/ledd/1/" id="ledd-10-punkt-4-ledd-1">Forskrift av 1. oktober 1975 om trålarrangement på fartøy som skal drive fiske med trål.</article></article></li></ul></article><article class="legalP" data-absoluteaddress="/ledd/11/" id="ledd-11">For eksisterende fiske- og fangstfartøy gjelder ovennevnte forskrifter fortsatt.</article><article class="legalP" data-absoluteaddress="/ledd/12/" id="ledd-12">Forskriften vil bli inntatt i Skipskontrollens Regler – Fiske- og fangstfartøy og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjon, Postboks 8123 Dep., 0032 Oslo.</article></main></body></html>