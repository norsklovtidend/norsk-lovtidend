<!DOCTYPE html><html lang="no"><head><title>Forskrift om reders plikt til å etablere et driftssystem med hensyn til sikker operasjon av passasjerskip og til hindring av forurensing fra slike skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1991-10-21-714</dd><dt class="dokid">DokumentID</dt><dd class="dokid">LTI/forskrift/1991-10-21-714</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 20</dd><dt class="dateInForce">I kraft fra</dt><dd class="dateInForce">1991-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li><li>forskrift/1991-08-14-4279</li><li>lov/1903-06-09-7</li></ul></dd><dt class="dateOfPublication">Kunngjort</dt><dd class="dateOfPublication">1991-11-22</dd><dt class="title">Tittel</dt><dd class="title">Forskrift om reders plikt til å etablere et driftssystem med hensyn til sikker operasjon av passasjerskip og til hindring av forurensing fra slike skip.</dd><dt class="refid">RefID</dt><dd class="refid">forskrift/1991-10-21-714</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om reders plikt til å etablere et driftssystem med hensyn til sikker operasjon av passasjerskip og til hindring av forurensing fra slike skip.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Driftssystem-reders ansvar</li><li>§ 4. Kontroll</li><li>§ 5. Fravik</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1991-10-21-714" id="dokument"><h1>Forskrift om reders plikt til å etablere et driftssystem med hensyn til sikker operasjon av passasjerskip og til hindring av forurensing fra slike skip.</h1><article class="legalP" data-absoluteaddress="/ledd/1/" id="ledd-1">Fastsatt av Sjøfartsdirektoratet 21. oktober 1991 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1, 9a, 41, 97 og 106 annet ledd, jfr. kgl.res. av 12. oktober 1962, kgl.res. av 5. april 1963, kgl.res. av 1. desember 1978, kgl.res. av 2. august 1991 nr. 529 og delegeringsvedtak av 14. august 1991 om bemyndigelse til Sjøfartsdirektoratet til å fastsette forskrifter i medhold av Sjødyktighetsloven.</article><article class="legalArticle" data-lovdata-URL="LTI/forskrift/1991-10-21-714/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gis anvendelse for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Reder som opererer eller skal operere skip registrert i norsk skipsregister.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Reder som opererer eller skal operere skip som er registrert i utenlandsk skipsregister og går i rutefart på norsk havn.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften kommer til anvendelse når reder opererer passasjerskip som i henhold til sitt sertifikat kan føre mer enn 100 passasjerer.</article></article><article class="legalArticle" data-lovdata-URL="LTI/forskrift/1991-10-21-714/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Reder: Den som eier eller er ansvarlig for driften av et skip.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Passasjerskip: Skip som skal ha passasjersertifikat eller sikkerhetssertifikat for passasjerskip.</article></article><article class="legalArticle" data-lovdata-URL="LTI/forskrift/1991-10-21-714/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Driftssystem-reders ansvar</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Reder skal etablere og opprettholde et driftssystem med hensyn til sikker drift av skip og til hindring av forurensing som minst er i samsvar med de retningslinjer Den internasjonale sjøfartsorganisasjon (IMO) har vedtatt 19. oktober 1989 ved Assembly Resolusjon A. 647(16) IMO Guidelines on management for the safe operation of ships and for pollution prevention.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Reder skal ha etablert rutiner som følger opp at skrog, maskineri, brannsikrings- og slokkingsarrangement, redningsutstyr m.m. er i forsvarlig og forskriftsmessig forfatning, og at hans skip blir besiktet i samsvar med de til enhver tid gjeldende internasjonale konvensjoner.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Reder er ansvarlig for at godkjennelsesbevis som er utstedt i henhold til § 4 oppbevares om bord.</article></article><article class="legalArticle" data-lovdata-URL="LTI/forskrift/1991-10-21-714/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Sjøfartsdirektoratet kan til enhver tid foreta nærmere kontroll med at reder har etablert og opprettholder driftssystem og rutiner i henhold til § 3. Sjøfartsdirektoratet eller den det bemyndiger skal utstede et godkjennelsesbevis som bekrefter at kravene i denne forskrift er oppfylt.</article></article><article class="legalArticle" data-lovdata-URL="LTI/forskrift/1991-10-21-714/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fravik</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig, og fraviket må være sikkerhetsmessig forsvarlig. Dette kan bare skje når det ikke er i strid med internasjonal overenskomst som Norge har sluttet seg til.</article></article><article class="legalArticle" data-lovdata-URL="LTI/forskrift/1991-10-21-714/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forsettlig eller uaktsom overtredelse av denne forskriften straffes med bøter i henhold til Almindelig borgerlig Straffelov av 22. mai 1902 nr. 10, § 339 nr. 2.</article></article><article class="legalArticle" data-lovdata-URL="LTI/forskrift/1991-10-21-714/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskriften trer i kraft 1. desember 1991.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Forskriften vil bli inntatt i Skipskontrollens Regler og omtalt i Meddelelser fra Sjøfartsdirektoratet.</article></article></main></body></html>