<!DOCTYPE html><html lang="no"><head><title>Lov om endringar i lov av 4. juni 1976 nr. 63 om samferdsel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">LOV-1991-07-04-52</dd><dt class="dokid">DokumentID</dt><dd class="dokid">LTI/lov/1991-07-04-52</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 12</dd><dt class="dateInForce">I kraft fra</dt><dd class="dateInForce">1991-09-05</dd><dt class="changesToDocuments">Endrer</dt><dd class="changesToDocuments"><ul><li>lov/1976-06-04-63</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-08-05</dd><dt class="titleShort">Korttittel</dt><dd class="titleShort">Endringslov til samferdselsloven</dd><dt class="title">Tittel</dt><dd class="title">Lov om endringar i lov av 4. juni 1976 nr. 63 om samferdsel.</dd><dt class="miscInformation">Annet om dokumentet</dt><dd class="miscInformation">Ot.prp.nr.64 (1989–1990), Innst.O.nr.82 (1990–1991), Besl.O.nr.82 (1990–1991). Odels- og Lagtingsvedtak hhv. 13. og 17. juni 1991. Fremmet av Samferdselsdepartementet.</dd><dt class="refid">RefID</dt><dd class="refid">lov/1991-07-04-52</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov av 4. juni 1976 nr. 63 om samferdsel.<ul class="tocSubUl"><li>I.</li><li>II. Iverksetjing og innløysing.</li></ul></li></ul></dd></dl></header><main class="documentBody" data-lovdata-URL="LTI/lov/1991-07-04-52" id="dokument"><h1>Lov om endringar i lov av 4. juni 1976 nr. 63 om samferdsel.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-07-04-52/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 4. juni 1976 nr. 63 om samferdsel vert gjort følgjande endringar:</article> <article class="defaultP" margin-top="true">§ 3 skal lyde:<p class="leddfortsettelse"><strong>§ 3.</strong> <i>Persontransport i rute med motorvogn eller farty.</i></p><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Den som mot vederlag vil drive persontransport med motorvogn eller farty i rute innanfor eit fylke, må ha løyve frå fylkeskommunen. Løyve til riksvegferjer vert likevel gjeve av departementet. Departementet gjev og løyve til rute som går gjennom to eller fleire fylke. Selskap som nemnt i § 24 b treng ikkje løyve. Anbod kan nyttast ved tildeling av løyve, for rutetrafikk med motorvogn og farty for persontransport, jf. § 24 a pkt. 5 andre punktum og § 24 c.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Transporten reknast som rutetransport når han går føre seg mellom visse stader eller på visse strekningar til regelbundne tider, transporten framstår som open for ein ubestemt krins og den einskilde brukaren eller ei samanslutning av brukarar ikkje har styringsrett over transportmidlet.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Departementet kan fastsetje at transport av skuleelevar med motorvogn eller farty skal reknast som rutetransport.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Det trengs ikkje løyve etter første leddet for<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/4/ledd/1/punkt/1/" id="kapittel-1-ledd-1-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/4/ledd/1/punkt/1/ledd/1/" id="kapittel-1-ledd-1-punkt-4-ledd-1-punkt-1-ledd-1">transport med farty inntil 8 meter største lengde som svarar til 4 brutto registertonn</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/4/ledd/1/punkt/2/" id="kapittel-1-ledd-1-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/4/ledd/1/punkt/2/ledd/1/" id="kapittel-1-ledd-1-punkt-4-ledd-1-punkt-2-ledd-1">farty i rutefart mellom Noreg og andre land som tek med personar mellom stader i Noreg,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/4/ledd/1/punkt/3/" id="kapittel-1-ledd-1-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/4/ledd/1/punkt/3/ledd/1/" id="kapittel-1-ledd-1-punkt-4-ledd-1-punkt-3-ledd-1">transport av personar med farty eller motorvogn når dei same personane følgjer med på heile turen og påstigings- og avstigingsstaden er den same. For slik transport med motorvogn krevst likevel løyve for transport utanom rute, jfr. § 7,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/1/punkt/4/ledd/1/punkt/4/" id="kapittel-1-ledd-1-punkt-4-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/1/punkt/4/ledd/1/punkt/4/ledd/1/" id="kapittel-1-ledd-1-punkt-4-ledd-1-punkt-4-ledd-1">transport med motorvogn så framt minst ei overnatting undervegs er teken med i den sams prisen og dei påmelde passasjerane følgjer med på heile turen frå utgangspunkt til endepunkt. For slik transport med motorvogn krevst likevel løyve for persontransport utanom rute, jfr § 7.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Så framt departementet ikkje fastset det, krevst det heller ikkje løyve for transport av personar med farty innan eit hamnedistrikt med unntak av ferjedrift i riksvegsamband, dersom det med heimel i lov av 8. juni 1984 nr. 51 om havner og farvann er fastsett særskild løyveordning for ferje og fløtmannsverksemd.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Den som har løyve for persontransport i rute kan samstundes og på same motorvogna utføre godstransport utan særskilt løyve, jfr. § 5.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/1/punkt/7/" id="kapittel-1-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/1/ledd/1/punkt/7/ledd/1/" id="kapittel-1-ledd-1-punkt-7-ledd-1">For løyve tildelt av fylkeskommunen med heimel i denne paragrafen, gjeld § 7 nr. 8 og 9 tilsvarande.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/ledd/1/punkt/8/" id="kapittel-1-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/1/ledd/1/punkt/8/ledd/1/" id="kapittel-1-ledd-1-punkt-8-ledd-1">Departementet kan i føresegner eller einskildvedtak gjere unntak frå kravet om ruteløyve for lokal eller annan avgrensa transport.</article></article></li></ul></article> <article class="defaultP" margin-top="true">§ 9 skal lyde:<p class="leddfortsettelse"><strong>§ 9.</strong> <i>Transport med motorvogn til og frå utlandet, og transport mellom stader i Noreg med motorvogn registrert i utlandet.</i></p><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/9/" id="kapittel-1-ledd-1-punkt-9"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/9/ledd/1/" id="kapittel-1-ledd-1-punkt-9-ledd-1">Den som vil utføre transport av personar eller gods til eller frå utlandet med motorvogn registrert i Noreg, må ha rett til å utføre tilsvarande transport innanlands og dessutan ha særskilt samtykke frå vedkomande stat dersom dette krevst.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/10/" id="kapittel-1-ledd-1-punkt-10"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/10/ledd/1/" id="kapittel-1-ledd-1-punkt-10-ledd-1">Den som vil utføre transport av personar eller gods mot vederlag til eller frå Noreg med motorvogn registrert i utlandet, må ha særskilt samtykke frå Noreg når ikkje anna følgjer av internasjonal avtale der Noreg er part.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/11/" id="kapittel-1-ledd-1-punkt-11"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/11/ledd/1/" id="kapittel-1-ledd-1-punkt-11-ledd-1">Ingen må utføre transport av personar eller gods mot vederlag mellom stader i Noreg med motorvogn registrert i utlandet, dersom ikkje anna følgjer av internasjonal avtale der Noreg er part. I einskildvedtak kan departementet og gje samtykke til slik transport med motorvogn registrert i ein stat Noreg ikkje har tilsvarande avtale med.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/12/" id="kapittel-1-ledd-1-punkt-12"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/12/ledd/1/" id="kapittel-1-ledd-1-punkt-12-ledd-1">Departementet kan i føresegner fastsetje nærare reglar og vilkår for transport mot vederlag med motorvogn til eller frå Noreg, og for transport mot vederlag mellom stader i Noreg med motorvogn registrert i utlandet.</article></article></li></ul></article> <article class="defaultP" margin-top="true">§ 13 skal lyde:<p class="leddfortsettelse"><strong>§ 13.</strong> <i>Sams føresegner.</i></p><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/13/" id="kapittel-1-ledd-1-punkt-13"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/13/ledd/1/" id="kapittel-1-ledd-1-punkt-13-ledd-1">Departementet gjev nærare føresegner om kvar einskild løyveordning og om verksemda til løyvehavarane.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/14/" id="kapittel-1-ledd-1-punkt-14"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/14/ledd/1/" id="kapittel-1-ledd-1-punkt-14-ledd-1">Det kan setjast vilkår for det einskilde løyvet.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/15/" id="kapittel-1-ledd-1-punkt-15"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/15/ledd/1/" id="kapittel-1-ledd-1-punkt-15-ledd-1">Føresegner og vilkår skal sikre at løyvehavaren sjølv har dei personlege, faglege og økonomiske føresetnadene som trengst for å drive verksemd på ein påliteleg og god måte. Departementet kan i føresegner eller einskildvedtak gje reglar for løyvepliktige verksemder om transportmateriell, ruteopplegg, stoppestader, traséar, terminalar, trafikkontroll, transportvedtekter og tilleggsavgift ved manglande gyldig billett, billettsystem, takstvederlag, provisjonar og anna vederlag, likeins om rekneskap, rekneskapsettersyn, statistikk og anna som trengst til å gjere transporten trygg og tenleg. Det same gjeld godtgjersle, provisjon og anna vederlag som ekspeditørar krev av trafikantane eller av løyvehavaren. Det kan og verte gjeve slike føresegner som nemnt i dette ledd for selskap som nemnt i § 24 b.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/16/" id="kapittel-1-ledd-1-punkt-16"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/16/ledd/1/" id="kapittel-1-ledd-1-punkt-16-ledd-1">For transport som er friteken for løyveplikt etter denne lova, kan departementet gje føresegner om statistikk og trafikkontroll, om korleis vognmateriellet skal vere merkt, og om fraktbrev eller andre dokument som trengst for å kontrollere verksemda som vert driven.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/17/" id="kapittel-1-ledd-1-punkt-17"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/17/ledd/1/" id="kapittel-1-ledd-1-punkt-17-ledd-1">Departementet gjev nærare føresegner om bruk av anbod.</article></article></li></ul></article> <article class="defaultP" margin-top="true">§ 15 skal lyde:<p class="leddfortsettelse"><strong>§ 15.</strong> <i>Kor lenge eit løyve gjeld.</i></p><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/18/" id="kapittel-1-ledd-1-punkt-18"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/18/ledd/1/" id="kapittel-1-ledd-1-punkt-18-ledd-1">Med unntak av løyve etter § 3 gjeld eit løyve utan avgrensing i tid, jfr. likevel § 7, femte leddet. Når særlege grunnar talar for det, eller departementet fastset det, kan eit løyve gjevast for ei avgrensa tid.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/19/" id="kapittel-1-ledd-1-punkt-19"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/19/ledd/1/" id="kapittel-1-ledd-1-punkt-19-ledd-1">Løyve etter § 3 vert gjeve for 10 år. Når fylkeskommunen nyttar anbod i rutedrifta, eller særlege grunnar talar for det, kan løyve gjevast for stuttare tid.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/20/" id="kapittel-1-ledd-1-punkt-20"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/20/ledd/1/" id="kapittel-1-ledd-1-punkt-20-ledd-1">Departementet kan i løyvetida gjere brigde i føresegnene for løyvepliktig verksemd og for vilkår som er sette for eit løyve. Vil løyvehavaren ikkje halde fram med drifta på dei nye vilkåra, skal han få ei rimeleg tid til å leggje ned verksemda.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/21/" id="kapittel-1-ledd-1-punkt-21"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/21/ledd/1/" id="kapittel-1-ledd-1-punkt-21-ledd-1">Løyver gjevne for avgrensa tid som er gyldige på den tid lova tek til å gjelde, gjeld likevel berre for den fastsette tida.</article></article></li></ul></article> <article class="defaultP" margin-top="true">§ 24 a skal lyde:<p class="leddfortsettelse"><strong>§ 24 a.</strong> <i>Tilskotansvar for fylkeskommunane m.v.</i></p><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/22/" id="kapittel-1-ledd-1-punkt-22"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/22/ledd/1/" id="kapittel-1-ledd-1-punkt-22-ledd-1">Fylkeskommunane har ansvaret for å yte tilskot til drift av lokale rutesamband og lokal godstransport som fylkeskommunane vil opprette eller halde oppe innafor vedkomande fylke.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/23/" id="kapittel-1-ledd-1-punkt-23"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/23/ledd/1/" id="kapittel-1-ledd-1-punkt-23-ledd-1">Staten gir tilskot til fylkeskommunane sine utgifter til tilskot etter første leddet. Tilskotet går inn i rammetilskotet til fylkeskommunane til samferdselsformål.Tilskotet blir fordelt til fylkeskommunane etter reglar gitt av Kongen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/24/" id="kapittel-1-ledd-1-punkt-24"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/24/ledd/1/" id="kapittel-1-ledd-1-punkt-24-ledd-1">Innan dei fristane departementet fastset, skal fylkeskommunane leggje fram budsjett, rekneskap og elles gje dei opplysningane som trengst for departementet si vurdering av framtidig samla tilskotstrong.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/25/" id="kapittel-1-ledd-1-punkt-25"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/25/ledd/1/" id="kapittel-1-ledd-1-punkt-25-ledd-1">Vedtak av fylkeskommunane i saker om godkjenning av ruteplan, takstar og tilskot kan ikkje klagast til departementet.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/26/" id="kapittel-1-ledd-1-punkt-26"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/26/ledd/1/" id="kapittel-1-ledd-1-punkt-26-ledd-1">Fylkeskommunane fastset kontraktsform og retningsliner som skal gjelde for tildeling av tilskot. Tilskot til rutegåande ferjer vert ikkje gjeve på grunnlag av anbod.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/1/punkt/27/" id="kapittel-1-ledd-1-punkt-27"><span class="data-originalId">6.</span><article class="legalP" data-absoluteaddress="/kapittel/1/ledd/1/punkt/27/ledd/1/" id="kapittel-1-ledd-1-punkt-27-ledd-1">Det kan avtalast at den som får tilskot skal ha einerett til rutene eller ruteområda i den tida tilskotskontrakta gjeld.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/ledd/1/punkt/28/" id="kapittel-1-ledd-1-punkt-28"><span class="data-originalId">7.</span><article class="legalP" data-absoluteaddress="/kapittel/1/ledd/1/punkt/28/ledd/1/" id="kapittel-1-ledd-1-punkt-28-ledd-1">Tilskotskontrakt som er inngått på grunnlag av anbod, skal gjelde for minst 5 år, med unntak av mellombelse ruter. Når særlege grunnar talar for det, kan ei inngått avtale forlengast for stuttare tid.</article></article></li></ul></article> <article class="defaultP" margin-top="true">Ny § 24 b skal lyde:<p class="leddfortsettelse"><strong>§ 24 b.</strong> <i>Administrasjonsselskap.</i></p><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/29/" id="kapittel-1-ledd-1-punkt-29"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/29/ledd/1/" id="kapittel-1-ledd-1-punkt-29-ledd-1">Fylkeskommunen kan gjere vedtak om at tilskotet skal gå til eit selskap som administrerer rutesambanda i fylket.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/30/" id="kapittel-1-ledd-1-punkt-30"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/30/ledd/1/" id="kapittel-1-ledd-1-punkt-30-ledd-1">§ 24 a nr. 5, 6 og 7 gjeld tilsvarande når selskapet skal inngå kontrakter med transportørar.</article></article></li></ul></article> <article class="defaultP" margin-top="true">Ny § 24 c skal lyde:<p class="leddfortsettelse"><strong>§ 24 c.</strong> <i>Riksvegferjer.</i></p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det kan iverksetjast avgrensa forsøk med bruk av anbod ved tildeling av tilskot til riksvegferjer.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-07-04-52/KAPITTEL_2" data-partID="k2"><h2>II. Iverksetjing og innløysing.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Kongen fastset kva tid lova skal ta til å gjelde.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Dei ruteløyve som er gjevne etter § 3 når denne lova trer i kraft, held fram å gjelde for den fastsette periode. Løyvemyndigheita kan likevel ta att eit løyve før løyvetida er ute i samband med innføring av anbod for vedkommande rute eller ruteområde.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/punkt/3/" id="kapittel-2-punkt-3"><span class="data-originalId">3.</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">Dersom fylkeskommunen vedtek å setje ut på anbod<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/punkt/3/ledd/1/punkt/1/" id="kapittel-2-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/punkt/3/ledd/1/punkt/1/ledd/1/" id="kapittel-2-punkt-3-ledd-1-punkt-1-ledd-1">meir enn 20 pst. av den samla ruteproduksjon til ein ruteløyvehavar i løpet av eitt år, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/punkt/3/ledd/1/punkt/2/" id="kapittel-2-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/punkt/3/ledd/1/punkt/2/ledd/1/" id="kapittel-2-punkt-3-ledd-1-punkt-2-ledd-1">meir enn 50 pst. av den samla ruteproduksjonen til ein ruteløyvehavar i løpet av 5 år, rekna frå den datoen fylkeskommunen først vedtok å setje ein del av selskapet sin ruteproduksjon ut på anbod, kan ruteløyvehavaren innan ein frist som fylkeskommunen har fastsett krevje at fylkeskommunen skal løysa inn driftsmidla som har vore nytta i rutedrifta.</article><article class="legalP" data-absoluteaddress="/kapittel/2/punkt/3/ledd/1/punkt/2/ledd/2/" id="kapittel-2-punkt-3-ledd-1-punkt-2-ledd-2">Rett til innløysing gjeld berre løyvehavar som har ruteløyve når lova tek til å gjelde.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/punkt/4/" id="kapittel-2-punkt-4"><span class="data-originalId">4.</span><article class="legalP" data-absoluteaddress="/kapittel/2/punkt/4/ledd/1/" id="kapittel-2-punkt-4-ledd-1">Med ruteproduksjon er meint vognkilometer i rute på det tidspunktet då fylkeskommunen vedtok å setje ruteproduksjonen til vedkommande ruteløyvehavar ut på anbod. For riksvegferjer svarar ruteproduksjon til PBE (personbileiningar) multiplisert med distanse i km.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/punkt/5/" id="kapittel-2-punkt-5"><span class="data-originalId">5.</span><article class="legalP" data-absoluteaddress="/kapittel/2/punkt/5/ledd/1/" id="kapittel-2-punkt-5-ledd-1">Faste anlegg kan krevjast innløyst dersom meir enn halvparten av kapasiteten ved anlegga har vore nytta i samband med rutedrifta.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/punkt/6/" id="kapittel-2-punkt-6"><span class="data-originalId">6.</span><article class="legalP" data-absoluteaddress="/kapittel/2/punkt/6/ledd/1/" id="kapittel-2-punkt-6-ledd-1">Innløysingssummen skal setjast til marknadsverdi på det tidspunkt selskapet krev innløysing etter nr. 3.</article><article class="legalP" data-absoluteaddress="/kapittel/2/punkt/6/ledd/2/" id="kapittel-2-punkt-6-ledd-2">Verdien av dei driftsmidla som kan krevjast innløyst skal svare til snittverdien på dei driftsmidla som har vore nytta i rutedrifta dei 3 siste åra.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/2/punkt/7/" id="kapittel-2-punkt-7"><span class="data-originalId">7.</span><article class="legalP" data-absoluteaddress="/kapittel/2/punkt/7/ledd/1/" id="kapittel-2-punkt-7-ledd-1">Kvar av partane kan krevje at innløysingssummen vert fastsett av ei nemnd som departementet skipar.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/2/punkt/8/" id="kapittel-2-punkt-8"><span class="data-originalId">8.</span><article class="legalP" data-absoluteaddress="/kapittel/2/punkt/8/ledd/1/" id="kapittel-2-punkt-8-ledd-1">Ein løyvehavar som krev innløysing kan ikkje vere med i den anbodskonkurransen som har utløyst kravet på innløysing.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/2/punkt/9/" id="kapittel-2-punkt-9"><span class="data-originalId">9.</span><article class="legalP" data-absoluteaddress="/kapittel/2/punkt/9/ledd/1/" id="kapittel-2-punkt-9-ledd-1">Vedtak om innføring av anbod som vert gjort meir enn 8 år etter at lova tok til å gjelde, gjev ikkje rett til innløysing.</article></article></li></ul></section></main></body></html>