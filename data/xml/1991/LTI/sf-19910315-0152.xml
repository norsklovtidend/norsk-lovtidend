<!DOCTYPE html><html lang="no"><head><title>Forskrift om registrering av ombordværende på passasjerskip i internasjonal rutefart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1991-03-15-152</dd><dt class="dokid">DokumentID</dt><dd class="dokid">LTI/forskrift/1991-03-15-152</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 5</dd><dt class="dateInForce">I kraft fra</dt><dd class="dateInForce">1991-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§97</li><li>lov/1903-06-09-7/§98</li><li>lov/1903-06-09-7/§105</li><li>forskrift/1963-04-05-9</li><li>forskrift/1978-12-01-1</li><li>forskrift/1979-01-15-1</li></ul></dd><dt class="dateOfPublication">Kunngjort</dt><dd class="dateOfPublication">1991-04-09</dd><dt class="title">Tittel</dt><dd class="title">Forskrift om registrering av ombordværende på passasjerskip i internasjonal rutefart.</dd><dt class="refid">RefID</dt><dd class="refid">forskrift/1991-03-15-152</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering av ombordværende på passasjerskip i internasjonal rutefart.<ul class="tocSubUl"><li>§ 1. Definisjoner</li><li>§ 2. Anvendelse</li><li>§ 3. Reisetid på minst tre timer: registrering</li><li>§ 4. Reisetid på mindre enn tre timer: opptelling</li><li>§ 5. Reders ansvar</li><li>§ 6. Avvik</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1991-03-15-152" id="dokument"><h1>Forskrift om registrering av ombordværende på passasjerskip i internasjonal rutefart.</h1><article class="legalP" data-absoluteaddress="/ledd/1/" id="ledd-1">Fastsatt av Sjøfartsdirektoratet 15. mars 1991 med hjemmel i lov av 9. juni 1903 nr. 7 om Statskontrol med Skibes Sjødygtighed m.v. § 1 og § 97, jfr. §§ 98 og 105, jfr. kgl.res. av 5. april 1963 og kgl.res. av 1. desember 1978 og delegeringsvedtak av 15. januar 1979 om bemyndigelse til Sjøfartsdirektoratet til å utferdige forskrifter i medhold av Sjødyktighetsloven.</article><article class="legalArticle" data-lovdata-URL="LTI/forskrift/1991-03-15-152/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I denne forskrift betyr:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1"><i>Passasjerskip:</i> Skip som skal ha sikkerhetssertifikat for passasjerskip.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1"><i>Rutefart:</i> Regelmessig passasjerfart mellom norsk og utenlandsk havn.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1"><i>Reisetid:</i> Tid mellom skipets anløpssteder.</article></article></li></ul></article></article><article class="legalArticle" data-lovdata-URL="LTI/forskrift/1991-03-15-152/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anvendelse</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Denne forskrift gjelder for passasjerskip registrert i norsk eller utenlandsk skipsregister som går i rutefart ut fra norske havner.</article></article><article class="legalArticle" data-lovdata-URL="LTI/forskrift/1991-03-15-152/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Reisetid på minst tre timer: registrering</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Når skipet har en reisetid på minst tre timer, skal skipsføreren sørge for at følgende opplysninger blir registrert:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Skipets navn, nasjonalitet, ankomsthavn og tid for beregnet ankomst.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">For- og etternavn for alle om bord som ikke er oppført på skipets mannskapsliste. Når vedkommende er barn under 12 år skal dette angis.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Opplysningene skal foreligge hos rederiet innen 20 minutter etter skipets avgang. Opplysningene skal til enhver tid være tilgjengelige for vedkommende myndigheter i forbindelse med redningsarbeid. Opplysningene skal slettes ved reisens slutt eller senest 24 timer etter dette tidspunkt.</article></article><article class="legalArticle" data-lovdata-URL="LTI/forskrift/1991-03-15-152/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reisetid på mindre enn tre timer: opptelling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når skipet har en reisetid på mindre enn tre timer, skal skipsføreren, før skipets avgang, sørge for at alle ombordværende er blitt opptelt. Antall ombordværende skal noteres i skipets dekksdagbok. Oppgave over antall ombordværende skal rapporteres til rederiet før skipets avgang. Denne oppgave skal til enhver tid være tilgjengelig for relevante myndigheter.</article></article><article class="legalArticle" data-lovdata-URL="LTI/forskrift/1991-03-15-152/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Reders ansvar</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Reder skal etablere og opprettholde system for registrering som sikrer at §§ 3 og 4 i denne forskrift kan overholdes.</article></article><article class="legalArticle" data-lovdata-URL="LTI/forskrift/1991-03-15-152/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avvik</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Sjøfartsdirektoratet kan i særlige tilfeller tillate avvik fra kravene i denne forskrift.</article></article><article class="legalArticle" data-lovdata-URL="LTI/forskrift/1991-03-15-152/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsettlig eller uaktsom overtredelse av denne forskrift straffes med bøter i henhold til Almindelig borgerlig Straffelov av 22. mai 1902 nr. 10, § 339, nr. 2, hvis ikke strengere straff kommer til anvendelse i henhold til annen lovbestemmelse.</article></article><article class="legalArticle" data-lovdata-URL="LTI/forskrift/1991-03-15-152/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. juni 1991.</article></article></main></body></html>