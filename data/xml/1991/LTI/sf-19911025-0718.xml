<!DOCTYPE html><html lang="no"><head><title>Midlertidig forskrift om forbud mot innførsel, hold og avl av farlige hunder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">FOR-1991-10-25-718</dd><dt class="dokid">DokumentID</dt><dd class="dokid">LTI/forskrift/1991-10-25-718</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 20</dd><dt class="dateInForce">I kraft fra</dt><dd class="dateInForce">1991-10-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1991-07-04-48</li><li>lov/1991-07-04-48/§2</li><li>lov/1991-07-04-48/§7</li><li>forskrift/1991-10-25-676</li></ul></dd><dt class="dateOfPublication">Kunngjort</dt><dd class="dateOfPublication">1991-11-22</dd><dt class="title">Tittel</dt><dd class="title">Midlertidig forskrift om forbud mot innførsel, hold og avl av farlige hunder.</dd><dt class="refid">RefID</dt><dd class="refid">forskrift/1991-10-25-718</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om forbud mot innførsel, hold og avl av farlige hunder.<ul class="tocSubUl"><li>§ 1. Formål</li><li>§ 2. Farlige hunder</li><li>§ 3. Identitetsmerking</li><li>§ 4. Generelle krav til søknad om innførsel</li><li>§ 5. Unntak fra generelle krav for varig og midlertidig innførsel fra Sverige</li><li>§ 6. Tilbakeførsel av hunder til Norge</li><li>§ 7. Avhendelse</li><li>§ 8. Avliving</li><li>§ 9. Straffebestemmelser</li><li>§ 10. Ikrafttreden og tidsbegrensning</li></ul></li></ul></dd></dl></header><main class="documentBody" data-lovdata-URL="LTI/forskrift/1991-10-25-718" id="dokument"><h1>Midlertidig forskrift om forbud mot innførsel, hold og avl av farlige hunder.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 25. oktober 1991 med hjemmel i §§ 2 og 7 i midlertidig lov 4. juli 1991 nr. 48 om forbud mot innførsel, hold og avl av farlige hunder, jfr. kgl.res. av 25. oktober 1991 nr. 676.</article><article class="legalArticle" data-lovdata-URL="LTI/forskrift/1991-10-25-718/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med forskriften er å hindre innførsel, hold og avl av farlige hunder.</article></article><article class="legalArticle" data-lovdata-URL="LTI/forskrift/1991-10-25-718/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Farlige hunder</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å innføre, holde og avle:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Pit Bull Terrier</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Fila Brasileiro</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Toso Inu</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Dogo Argentino</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">andre raser etter Landbruksdepartementets nærmere bestemmelse og krysninger hvor disse rasene forekommer.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forbudet gjelder også innførsel av sæd og embryo fra ovenfornevnte hunder.</article></article><article class="legalArticle" data-lovdata-URL="LTI/forskrift/1991-10-25-718/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Identitetsmerking</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Farlige hunder nevnt i § 2 som var anskaffet før loven trådte i kraft, skal identitetsmerkes av veterinær innen 1. april 1992. Norsk Kennel Klubbs identitetskort for uregistrert hund skal benyttes.</article></article><article class="legalArticle" data-lovdata-URL="LTI/forskrift/1991-10-25-718/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle krav til søknad om innførsel</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det kreves tillatelse fra Landbruksdepartementet for alle hunder som ønskes innført til landet, fast eller midlertidig.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Søkeren skal oppgi hvilken rase som ønskes innført. For krysninger oppgis foreldreraser. Ved innførsel av drektige tisper kreves dokumentasjon på parringshannens rase.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved søknad om innførsel av hunder som kan forveksles med farlige hunder (f.eks. American Staffordshire Terrier), kan Landbruksdepartementet forlange dokumentasjon for hundens identitet ved stamtavle eller registreringsbevis og identitetsmerke.</article></article><article class="legalArticle" data-lovdata-URL="LTI/forskrift/1991-10-25-718/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra generelle krav for varig og midlertidig innførsel fra Sverige</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det kreves ikke egen søknad om innførsel fra Sverige for hunder som ikke er nevnt i § 2.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Hunder som innføres varig eller midlertidig fra Sverige, skal ha veterinærattest med attestasjon for rase undertegnet av eier og utstedende veterinær.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Veterinærattesten skal forevises tollvesenet ved grensepassering.</article></article><article class="legalArticle" data-lovdata-URL="LTI/forskrift/1991-10-25-718/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakeførsel av hunder til Norge</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Etter utenlandsopphold kan identitetsmerkede, norske farlige hunder anskaffet av eieren i Norge før loven trådte i kraft, tilbakeføres. Identitetsmerket skal samsvare med utstedt identitetskort eller veterinærattest utstedt i Norge før utreise.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">For norske hunder som i Sverige får utstedt ny veternærattest for tilbakeførsel til Norge, skal opprinnelig veterinærattest utstedt av norsk veterinær før utreise legges ved.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Veterinærattestene skal forevises tollvesenet ved grensepassering.</article></article><article class="legalArticle" data-lovdata-URL="LTI/forskrift/1991-10-25-718/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avhendelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Farlige hunder som var anskaffet før loven trådte i kraft, kan ikke selges eller omplasseres.</article></article><article class="legalArticle" data-lovdata-URL="LTI/forskrift/1991-10-25-718/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avliving</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Hunder som etter lovens ikrafttredelse er innført, holdt eller avlet i strid med lovens §§ 3 og 4, kan av politiet kreves avlivet.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Politiets avgjørelse kan påklages til Landbruksdepartementet. Det samme gjelder politiets avgjørelse om avliving etter lovens § 5.</article></article><article class="legalArticle" data-lovdata-URL="LTI/forskrift/1991-10-25-718/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse er straffbart i henhold til midlertidig lov 4. juli 1991 nr. 48 om forbud mot innførsel, hold og avl av farlige hunder § 8.</article></article><article class="legalArticle" data-lovdata-URL="LTI/forskrift/1991-10-25-718/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden og tidsbegrensning</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskriften trer i kraft straks. Forskriften gjelder fram til 1. januar 1996.</article></article></main></body></html>