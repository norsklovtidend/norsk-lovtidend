<!DOCTYPE html><html lang="no"><head><title>Forskrift om fjernavhør av vitner og sakkyndige.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">FOR-1991-11-08-727</dd><dt class="dokid">DokumentID</dt><dd class="dokid">LTI/forskrift/1991-11-08-727</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 20</dd><dt class="dateInForce">I kraft fra</dt><dd class="dateInForce">1991-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-6</li><li>lov/1915-08-13-6/§199</li><li>lov/1915-08-13-6/§248</li><li>lov/1981-05-22-25</li><li>lov/1981-05-22-25/§109</li><li>lov/1981-05-22-25/§149</li></ul></dd><dt class="dateOfPublication">Kunngjort</dt><dd class="dateOfPublication">1991-11-22</dd><dt class="title">Tittel</dt><dd class="title">Forskrift om fjernavhør av vitner og sakkyndige.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 8. november 1991 i medhold av tvistemålsloven av 13. august 1915 nr. 6 §§ 199 a og 248 a straffeprosessloven av 22. mai 1981 nr. 25 §§ 109 a og 149 a. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1991-11-08-727</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fjernavhør av vitner og sakkyndige.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7. Prøveordningen for følgende embeter:</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-11-08-727" id="dokument"><h1>Forskrift om fjernavhør av vitner og sakkyndige.</h1><article class="legalArticle" data-lovdata-URL="LTI/forskrift/1991-11-08-727/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med fjernavhør menes avhør av vitner og sakkyndige ved hjelp av telefon, eventuelt telefon ledsaget av bilde.</article></article><article class="legalArticle" data-lovdata-URL="LTI/forskrift/1991-11-08-727/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Dommeren kan beslutte at et vitne eller en sakkyndig skal avhøres ved fjernavhør dersom vitnet ikke har møteplikt på grunn av den geografiske begrensning, eller andre forhold gjør fjernavhør ønskelig. Fjernavhør av vitne som er av avgjørende betydning for sakens opplysning, bør så vidt mulig unngås. Før beslutning tas skal partene ha anledning til å uttale seg.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Reglene om vitnets møteplikt gjelder tilsvarende ved fjernavhør når det gjelder avstanden mellom der vitnet oppholder seg og stedet hvor forklaringen skal avgis, jf. tvistemålsloven § 199 og straffeprosessloven § 109.</article></article><article class="legalArticle" data-lovdata-URL="LTI/forskrift/1991-11-08-727/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Når fjernavhør er besluttet, skal vitnestevning så vidt mulig inneholde tid og sted for fremmøte samt pålegg om å medta legitimasjon dersom dette besluttes. De alminnelige regler om vitnestevninger gjelder tilsvarende.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Vitnestevningen skal også opplyse om sanksjoner ved uteblivelse.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Skal avhøret foregå på offentlig kontor eller annet offentlig sted, orienteres dette, eventuelt ved gjenpart av vitnestevningen.</article></article><article class="legalArticle" data-lovdata-URL="LTI/forskrift/1991-11-08-727/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For fjernavhør av sakkyndige gjelder § 3 så langt den passer.</article></article><article class="legalArticle" data-lovdata-URL="LTI/forskrift/1991-11-08-727/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Når det er besluttet at avhøret skal skje på et offentlig kontor, bør følgende instanser fortrinnsvis benyttes:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Domstoler</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Politikamre</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Lensmannskontorer</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Fengsler (ved avhør av innsatte eller fengselstjenestemenn).</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Avhør kan også foregå på sykehus, sykehjem, pleiehjem eller aldershjem dersom dette finnes hensiktsmessig.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Når retten finner det ubetenkelig, kan avhøret skje på annet sted.</article></article><article class="legalArticle" data-lovdata-URL="LTI/forskrift/1991-11-08-727/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fjernavhøret gjennomføres ved at den dømmende rett ringer vitnet der vedkommende er pålagt å befinne seg. For øvrig gjelder de alminnelige regler om avhør av vitner tilsvarende.</article></article><article class="legalArticle" data-lovdata-URL="LTI/forskrift/1991-11-08-727/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Prøveordningen for følgende embeter:</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Eidsivating lagmannsrett, Hålogaland lagmannsrett, Oslo byrett, Bergen byrett, Trondheim byrett, Stavanger byrett, Nord-Troms herredsrett, Skien og Porsgrunn byrett, Kristiansand byrett, Moss byrett, Tønsberg byrett, Drammen byrett, Asker og Bærum herredsrett, Nordmøre herredsrett, sorenskriverne i Heggen og Frøland, Hammerfest, Tana og Varanger, Vardø, Ålesund, Kongsberg, Stjør- og Verdal, Jæren, Toten, Nedenes og Nordre Sunnmøre.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Ved utløpet av hvert halvår skal embetene gi rapport på fastsatt skjema til Justis- og politidepartementet over bruken av ordningen.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Prøveordningen gjelder fra det tidspunkt Justis- og politidepartementet bestemmer og ut 1993.</article></article><section class="section" data-name="kapII" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-11-08-727/KAPITTEL_1" data-partID="k1"><h2 data-text-align="center">II</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskriften trer i kraft 1. desember 1991.</article></section></main></body></html>