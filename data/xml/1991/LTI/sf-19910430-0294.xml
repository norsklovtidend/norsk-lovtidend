<!DOCTYPE html><html lang="no"><head><title>Forskrift om inntektsprøving av forsørgingstillegg fra folketrygden når tilleggene er gitt med virkning for tidsrom før 1. mai 1991.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1991-04-30-294</dd><dt class="dokid">DokumentID</dt><dd class="dokid">LTI/forskrift/1991-04-30-294</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 8</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-12-21-80</li></ul></dd><dt class="dateOfPublication">Kunngjort</dt><dd class="dateOfPublication">1991-06-04</dd><dt class="title">Tittel</dt><dd class="title">Forskrift om inntektsprøving av forsørgingstillegg fra folketrygden når tilleggene er gitt med virkning for tidsrom før 1. mai 1991.</dd><dt class="refid">RefID</dt><dd class="refid">forskrift/1991-04-30-294</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inntektsprøving av forsørgingstillegg fra folketrygden når tilleggene er gitt med virkning for tidsrom før 1. mai 1991.<ul class="tocSubUl"><li>§ 1. Omregning av forsørgingstillegg</li><li>§ 2. Garantitillegg</li><li>§ 3. Garantibeløpet</li><li>§ 4. Reduksjonsbeløpet</li><li>§ 5. Bortfalt tillegg</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1991-04-30-294" id="dokument"><h1>Forskrift om inntektsprøving av forsørgingstillegg fra folketrygden når tilleggene er gitt med virkning for tidsrom før 1. mai 1991.</h1><article class="legalP" data-absoluteaddress="/ledd/1/" id="ledd-1">Gitt av Sosialdepartementet 30. april 1991 med hjemmel i lov 21. desember 1990 nr. 80 avsnitt XX nr. 10 tredje ledd.</article><article class="legalArticle" data-lovdata-URL="LTI/forskrift/1991-04-30-294/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omregning av forsørgingstillegg</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forsørgingstillegg som er tilstått eller tilstås med virkning for tidsrom før 1. mai 1991, skal med virkning fra samme dato regnes om etter bestemmelsene i folketrygdloven § 7-8 A.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med forsørgingstillegg menes i forskriften her ektefelletillegg og barnetillegg etter §§ 5-5, 7-7, 7-8, 8-7 og 8-8 i folketrygdloven.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med pensjon menes i forskriften her grunn- og tilleggspensjon som ytes etter folketrygdloven kapitlene 5, 7, 8 og 11. Som pensjon regnes også særtillegg etter loven om særtillegg til ytelser fra folketrygden og eventuelt ventetillegg etter bestemmelsene i folketrygdloven § 7-10 slik denne paragrafen lød før 1. april 1984.</article></article><article class="legalArticle" data-lovdata-URL="LTI/forskrift/1991-04-30-294/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Garantitillegg</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det ytes et garantitillegg dersom omregning etter § 1 fører til lavere forsørgingstillegg enn det beløp som ble gitt pr 30. april 1991. Garantitillegget skal svare til forskjellen mellom garantibeløpet etter § 3 og reduksjonsbeløpet etter § 4.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Garantitillegget regnes som forsørgingstillegg og fordeles på ektefelletillegg og barnetillegg i forhold til reduksjonen av de enkelte tilleggene ved inntektsprøvinga.</article></article><article class="legalArticle" data-lovdata-URL="LTI/forskrift/1991-04-30-294/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Garantibeløpet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Garantibeløpet skal være summen av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Den pensjon som gis til enhver tid, men beregnet ut fra grunnbeløpet pr 30. april 1991.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Det beløp som ble gitt som forsørgingstillegg pr 30. april 1991. Dersom antall barnetillegg senere reduseres, eller retten til ektefelletillegg senere faller bort, gjøres det et tilsvarende fradrag i forsørgingstilleggene pr 30. april 1991.</article><article class="legalP" data-absoluteaddress="/paragraf/3/ledd/1/punkt/2/ledd/2/" id="paragraf-3-ledd-1-punkt-2-ledd-2">Summen av forsørgingstillegg etter første ledd justeres tilsvarende dersom pensjonsgraden endres etter 30. april 1991 på grunn av bestemmelsene i folketrygdloven §§ 5-5, 8-5 eller § 7-10.</article></article></li></ul></article></article><article class="legalArticle" data-lovdata-URL="LTI/forskrift/1991-04-30-294/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reduksjonsbeløpet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Reduksjonsbeløpet skal være det pensjonsbeløp som til enhver tid gis fra folketrygden med forsørgingstillegg fastsatt etter bestemmelsene i loven § 7-8 A om inntektsprøving.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom det kommer til nye barnetillegg, slik at det er flere enn pr 30. april 1991, skal reduksjonsbeløpet settes ned tilsvarende. Det samme gjelder om ektefelletillegg tilstås med virkning fra en senere dato.</article></article><article class="legalArticle" data-lovdata-URL="LTI/forskrift/1991-04-30-294/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bortfalt tillegg</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom garantitillegg etter § 2 er falt bort, kan det ikke tilstås på nytt selv om vilkårene i §§ 2 – 4 igjen blir oppfylt. Garantitillegg til attføringspenger, med unntak av attføringspenger i ventetid før uførepensjon kan tilstås, kan likevel gis på nytt dersom vilkårene i §§ 2 – 4 blir oppfylt igjen innen 3 måneder etter at tillegget sist ble utbetalt.</article></article><article class="legalArticle" data-lovdata-URL="LTI/forskrift/1991-04-30-294/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften her trer i kraft 1. mai 1991.</article></article></main></body></html>