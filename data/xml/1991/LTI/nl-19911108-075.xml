<!DOCTYPE html><html lang="no"><head><title>Lov om endringer i lov av 14. juni 1985 nr. 61 om verdipapirhandel samt endringer i enkelte andre lover. (Innsideregler og emisjonskontroll m.v.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">LOV-1991-11-08-75</dd><dt class="dokid">DokumentID</dt><dd class="dokid">LTI/lov/1991-11-08-75</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 20</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-14-61</li><li>lov/1974-04-05-11</li><li>lov/1981-06-12-52</li><li>lov/1985-06-14-62</li><li>lov/1985-06-21-78</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-11-22</dd><dt class="titleShort">Korttittel</dt><dd class="titleShort">Lov nr. 75 om endr. i lov av 14. juni 198</dd><dt class="title">Tittel</dt><dd class="title">Lov om endringer i lov av 14. juni 1985 nr. 61 om verdipapirhandel samt endringer i enkelte andre lover. (Innsideregler og emisjonskontroll m.v.)</dd><dt class="miscInformation">Annet om dokumentet</dt><dd class="miscInformation">Ot.prp.nr.72 (1990–1991), Innst.O.nr.5 (1991–1992), Besl.O.nr.4 (1991–1992). Odels- og Lagtingsvedtak hhv. 21. og 31. oktober 1991. Fremmet av Finans- og tolldepartementet.</dd><dt class="refid">RefID</dt><dd class="refid">lov/1991-11-08-75</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 14. juni 1985 nr. 61 om verdipapirhandel samt endringer i enkelte andre lover. (Innsideregler og emisjonskontroll m.v.)<ul class="tocSubUl"><li>I.<ul class="tocSubUl"><li>§ 6. Misbruk av presise og fortrolige opplysninger</li><li>§ 6 a). Taushetsplikt, forbud mot rådgivning.</li><li>§ 6 b). Forbud mot handel i visse perioder.</li><li>§ 9. Emisjonskontroll</li><li>§ 62. Straff</li></ul></li><li>II.</li><li>III.</li><li>IV.</li><li>V.</li><li>VI.</li><li>VII. Ikrafttredelse og overgangsregler</li></ul></li></ul></dd></dl></header><main class="documentBody" data-lovdata-URL="LTI/lov/1991-11-08-75" id="dokument"><h1>Lov om endringer i lov av 14. juni 1985 nr. 61 om verdipapirhandel samt endringer i enkelte andre lover. (Innsideregler og emisjonskontroll m.v.)</h1><article class="defaultP" data-text-size="small">Oppheving av:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 5. april 1974 nr. 11 om aksjemisjoner.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">1.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 12. juni 1981 nr. 52 om aksjefond m.v.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">2.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 14. juni 1985 nr. 62 om Verdipapirsentral</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">3.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov av 21. juni 1985 nr. 78 om registrering av foretak</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/5/" id="punkt-5"><span class="data-originalId">4.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Lov av 17. juni 1988 nr. 57 om verdipapirbørs (børsloven)</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-11-08-75/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 14. juni 1985 nr. 61 om verdipapirhandel gjøres følgende endringer:</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" data-partID="§6" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader">§ 6. <span class="legalArticleTitle">Misbruk av presise og fortrolige opplysninger</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Kjøp eller salg av verdipapirer som er gjenstand for organisert omsetning må ikke foretas av noen som har presise og fortrolige opplysninger om verdipapirene, utstederen av disse eller andre forhold som er egnet til å påvirke kursen på verdipapirene vesentlig. Styremedlem, medlem av kontrollkomité, revisor eller ledende ansatt hos utsteder av verdipapirer kan ikke kjøpe eller selge verdipapirer som foretaket har utstedt uten først å ha undersøkt om det foreligger opplysninger som nevnt i første ledd om foretaket. Kjøpet eller salget skal på forhånd klareres av foretakets øverste administrative leder. Foretakets øverste administrative leder skal for eget vedkommende innhente klarering fra sin foresatte (styreleder). Kongen kan gi nærmere regler om framgangsmåten ved klarering.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Dersom kjøp eller salg som nevnt i første ledd annet punktum forsettlig ikke på forhånd er klarert som angitt i første ledd tredje eller fjerde punktum, og det ikke på annen måte er sannsynliggjort at vedkommende ikke hadde opplysninger som nevnt, skal det legges til grunn at vedkommende hadde opplysninger om utsteder som nevnt i første ledd første punktum.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Første ledd gjelder ikke kjøp eller salg som utsteder eller innehaver av opsjon eller termin foretar i samsvar med og ved utløpet av tidligere inngått opsjon- eller terminkontrakt. For handel med opsjoner og terminer gjelder første ledd annet punktum tilsvarende for den som har tilknytning som angitt til det foretak som har utstedt verdipapirene avtalen gjelder.</article></article> <article class="defaultP" margin-top="true">§ 6 a) skal lyde:</article><article class="futureLegalArticle" data-name="§6a)" data-partID="§6a)" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6 a)</span>. <span class="legalArticleTitle">Taushetsplikt, forbud mot rådgivning.</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Styremedlem, medlem av kontrollkomité, revisor eller ledende ansatt hos utsteder av verdipapirer som er gjenstand for organisert omsetning må ikke gi presise og fortrolige opplysninger til uvedkommende om verdipapirene eller utstederen av disse som er egnet til å påvirke kursen på verdipapirene vesentlig.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Tilsvarende regel skal gjelde for den som på grunn av sin eierandel i utstederforetaket eller på grunn av arbeid eller oppdrag for utsteder har kjennskap til presise og fortrolige opplysninger om verdipapirene eller utstederen av disse.</article><article class="legalP" data-absoluteaddress="/kapittel/1/foreslåttparagraf/2/ledd/3/" id="kapittel-1-foreslåttparagraf-2-ledd-3">Personer som nevnt i første ledd, og som har opplysninger som nevnt, må ikke gi råd om handel med de verdipapirer opplysningene vedrører.</article></article> <article class="defaultP" margin-top="true">§ 6 b) skal lyde:</article><article class="futureLegalArticle" data-name="§6b)" data-partID="§6b)" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6 b)</span>. <span class="legalArticleTitle">Forbud mot handel i visse perioder.</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Styremedlem, medlem av kontrollkomité, revisor eller ledende ansatt hos utsteder av verdipapirer må ikke kjøpe eller selge verdipapirer som er utstedt av denne utstederen og som er gjenstand for organisert omsetning, i tidsrommet to måneder før offentliggjøring av styrets forslag til utsteders årsoppgjør, eller to måneder før foreløpig årsoppgjør dersom dette offentliggjøres tidligere, og en måned før offentliggjøring av utsteders delårsrapport. Tilsvarende gjelder for opsjoner og terminer til slike verdipapirer. Børsstyret kan i særlige tilfelle tillate kjøp eller salg i de nevnte tidsrom.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Forbudet i første ledd gjelder ikke salg av tegningsretter i forbindelse med kapitalforhøyelse, eller kjøp eller salg som utsteder eller innehaver av opsjon eller termin foretar i samsvar med og ved utløpet av tidligere inngått opsjon- eller terminkontrakt.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" data-partID="§9" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader">§ 9. <span class="legalArticleTitle">Emisjonskontroll</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Børsstyret fører kontroll med enhver innbydelse til tegning eller tilsvarende erverv av verdipapirer når innbydelsen er rettet til flere enn 50 personer og emisjonen gjelder et beløp større enn 5 millioner kroner. Tegner flere i fellesskap, anses hver enkelt som tegner. Tilsvarende kontroll kan foretas selv om innbydelsen er rettet til færre enn 50 personer, dersom det skal utarbeides tegningsinnbydelse i henhold til lov eller bestemmelse gitt i medhold av lov.</article><article class="legalP" data-absoluteaddress="/kapittel/1/foreslåttparagraf/4/ledd/2/" id="kapittel-1-foreslåttparagraf-4-ledd-2">Senest en uke før det innbys til tegning skal alt tegningsmateriale innsendes til børsstyret for kontroll. Tegning av aksjer kan ikke skje før tidligst 4 virkedager etter at tegningsinnbydelsen er kunngjort i en avis som er alminnelig lest på stedet. Innbys det til tegning i andre blad, ved oppslag eller sirkulære eller lignende, skal en slik innbydelse inneholde opplysning om at den er ufullstendig og at fullstendig tegningsmateriale kan fås hos emittenten eller det foretak emittenten nærmere angir. Tegningsinnbydelsen skal kunngjøres i Norsk lysingsblad senest innen utløpet av den perioden tegning kan finne sted.</article><article class="legalP" data-absoluteaddress="/kapittel/1/foreslåttparagraf/4/ledd/3/" id="kapittel-1-foreslåttparagraf-4-ledd-3">Finner børsstyret at tegningsmaterialet inneholder villedende eller ufullstendige opplysninger eller det for øvrig ville være ulovlig å gjennomføre emisjonen, herunder på grunn av forhold som inntreffer etter at det ble innbudt til tegning, kan børsstyret nedlegge forbud mot at emisjonen gjennomføres. Børsstyret skal så snart som mulig meddele emittenten resultatet av kontrollen. Foretaksregisteret skal straks underrettes om at emisjonen ikke kan registreres.</article><article class="legalP" data-absoluteaddress="/kapittel/1/foreslåttparagraf/4/ledd/4/" id="kapittel-1-foreslåttparagraf-4-ledd-4">Børsstyret kan meddele emittenten at det ikke har innvendinger mot det innsendte tegningsmateriale. Meddelelsen innebærer ingen godkjennelse av emisjonen, og er ikke til hinder for at børsstyret senere nedlegger forbud etter tredje ledd.</article><article class="legalP" data-absoluteaddress="/kapittel/1/foreslåttparagraf/4/ledd/5/" id="kapittel-1-foreslåttparagraf-4-ledd-5">Kongen kan gi forskrifter om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/4/ledd/5/punkt/1/" id="kapittel-1-foreslåttparagraf-4-ledd-5-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/4/ledd/5/punkt/1/ledd/1/" id="kapittel-1-foreslåttparagraf-4-ledd-5-punkt-1-ledd-1">når tegning og tilsvarende erverv av verdipapirer bare kan finne sted etter forutgående tegningsinnbydelse, hvilke opplysninger tegningsinnbydelser skal inneholde om forhold som må tillegges vekt ved bedømmelsen av spørsmålet om å tegne verdipapirer, samt hvordan tegningsinnbydelser skal utformes og offentliggjøres;</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/4/ledd/5/punkt/2/" id="kapittel-1-foreslåttparagraf-4-ledd-5-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/4/ledd/5/punkt/2/ledd/1/" id="kapittel-1-foreslåttparagraf-4-ledd-5-punkt-2-ledd-1">plikt til å utforme prospekt, herunder utformingen og innholdet av slike prospekter og lignende tegningsmateriale;</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/foreslåttparagraf/4/ledd/5/punkt/3/" id="kapittel-1-foreslåttparagraf-4-ledd-5-punkt-3"><span class="data-originalId">c)</span><article class="legalP" data-absoluteaddress="/kapittel/1/foreslåttparagraf/4/ledd/5/punkt/3/ledd/1/" id="kapittel-1-foreslåttparagraf-4-ledd-5-punkt-3-ledd-1">at dokumenter vedrørende emisjonen eller foretaket og dets tidligere virksomhet som inneholder opplysninger som nevnt under a) og som ikke er gjengitt i sin helhet i tegningsinnbydelsen, skal holdes tilgjengelig for eller utleveres til tegnerne og andre, og hvordan dette skal gjøres;</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/foreslåttparagraf/4/ledd/5/punkt/4/" id="kapittel-1-foreslåttparagraf-4-ledd-5-punkt-4"><span class="data-originalId">d)</span><article class="legalP" data-absoluteaddress="/kapittel/1/foreslåttparagraf/4/ledd/5/punkt/4/ledd/1/" id="kapittel-1-foreslåttparagraf-4-ledd-5-punkt-4-ledd-1">hvilke opplysninger om emisjonen eller om foretaket og dets tidligere virksomhet som skal sendes børsstyret sammen med tegningsinnbydelsen;</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/foreslåttparagraf/4/ledd/5/punkt/5/" id="kapittel-1-foreslåttparagraf-4-ledd-5-punkt-5"><span class="data-originalId">e)</span><article class="legalP" data-absoluteaddress="/kapittel/1/foreslåttparagraf/4/ledd/5/punkt/5/ledd/1/" id="kapittel-1-foreslåttparagraf-4-ledd-5-punkt-5-ledd-1">hvilke tilfelle som skal regnes som tilsvarende erverv i henhold til første ledd, jf. dette ledds bokstav a;</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/foreslåttparagraf/4/ledd/5/punkt/6/" id="kapittel-1-foreslåttparagraf-4-ledd-5-punkt-6"><span class="data-originalId">f)</span><article class="legalP" data-absoluteaddress="/kapittel/1/foreslåttparagraf/4/ledd/5/punkt/6/ledd/1/" id="kapittel-1-foreslåttparagraf-4-ledd-5-punkt-6-ledd-1">at børsen kan kreve gebyr av emittenten til dekning av utgiftene ved emisjonskontrollen;</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/foreslåttparagraf/4/ledd/5/punkt/7/" id="kapittel-1-foreslåttparagraf-4-ledd-5-punkt-7"><span class="data-originalId">g)</span><article class="legalP" data-absoluteaddress="/kapittel/1/foreslåttparagraf/4/ledd/5/punkt/7/ledd/1/" id="kapittel-1-foreslåttparagraf-4-ledd-5-punkt-7-ledd-1">fastsettelsen av overtredelsesgebyr ved brudd på regler gitt i eller i medhold av dette kapittel;</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/1/foreslåttparagraf/4/ledd/5/punkt/8/" id="kapittel-1-foreslåttparagraf-4-ledd-5-punkt-8"><span class="data-originalId">h)</span><article class="legalP" data-absoluteaddress="/kapittel/1/foreslåttparagraf/4/ledd/5/punkt/8/ledd/1/" id="kapittel-1-foreslåttparagraf-4-ledd-5-punkt-8-ledd-1">andre bestemmelser for å sikre gjennomføringen av kontrollen med emisjoner i samsvar med reglene i dette kapittel.</article></article></li></ul></article><article class="legalP" data-absoluteaddress="/kapittel/1/foreslåttparagraf/4/ledd/6/" id="kapittel-1-foreslåttparagraf-4-ledd-6">Børsstyret kan i særlige tilfelle herunder når tegneren på annen måte har fått tilstrekkelig informasjon dispensere fra bestemmelsene i denne paragraf og bestemmelser gitt i medhold av disse.</article><article class="legalP" data-absoluteaddress="/kapittel/1/foreslåttparagraf/4/ledd/7/" id="kapittel-1-foreslåttparagraf-4-ledd-7">Børsen plikter å oppbevare tegningsmateriale i 10 år.</article><article class="legalP" data-absoluteaddress="/kapittel/1/foreslåttparagraf/4/ledd/8/" id="kapittel-1-foreslåttparagraf-4-ledd-8">Tegner og emittent kan påklage børsstyrets vedtak til børsklagenemnden.</article></article> <article class="defaultP" margin-top="true">§ 10 første ledd siste punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Hver av partene kan forelegge spørsmålet for børsstyret til avgjørelse.</article> <article class="defaultP" margin-top="true">§ 40 annet ledd oppheves.</article> <article class="defaultP" margin-top="true">§ 49 <i>Ugyldighet ved misbruk av fortrolig selskapsinformasjon</i> oppheves</article> <article class="defaultP" margin-top="true">§ 62 skal lyde:</article><article class="futureLegalArticle" data-name="§62" data-partID="§62" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader">§ 62. <span class="legalArticleTitle">Straff</span></span><article class="legalP" data-absoluteaddress="/kapittel/1/foreslåttparagraf/5/ledd/1/" id="kapittel-1-foreslåttparagraf-5-ledd-1">Med bøter eller fengsel inntil seks år, eller begge deler, straffes den som forsettlig eller uaktsomt overtrer § 6 første ledd første og annet punktum. På samme måte straffes den som har gitt uriktig klarering som nevnt i § 6 første ledd tredje og fjerdepunktum.</article><article class="legalP" data-absoluteaddress="/kapittel/1/foreslåttparagraf/5/ledd/2/" id="kapittel-1-foreslåttparagraf-5-ledd-2">Med bøter eller fengsel inntil 1 år, eller begge deler, straffes:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/5/ledd/2/punkt/1/" id="kapittel-1-foreslåttparagraf-5-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/5/ledd/2/punkt/1/ledd/1/" id="kapittel-1-foreslåttparagraf-5-ledd-2-punkt-1-ledd-1">den som forsettlig eller uaktsomt overtrer §§ 4, 5, 6 a, 6 b, 7, 8, 17, 35, 59 eller 60 eller forskrift gitt i medhold av §§ 8 eller 61.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/5/ledd/2/punkt/2/" id="kapittel-1-foreslåttparagraf-5-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/5/ledd/2/punkt/2/ledd/1/" id="kapittel-1-foreslåttparagraf-5-ledd-2-punkt-2-ledd-1">den som forsettlig eller uaktsomt overtrer §§ 9-11, 11a-11b med tilhørende forskrifter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/5/ledd/2/punkt/3/" id="kapittel-1-foreslåttparagraf-5-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/5/ledd/2/punkt/3/ledd/1/" id="kapittel-1-foreslåttparagraf-5-ledd-2-punkt-3-ledd-1">fondsmegler, ansatt eller styremedlem i fondsmeglerforetak som forsettlig eller uaktsomt overtrer §§ 17-29 med tilhørende forskrifter, §§ 35, 40 eller 52 fjerde ledd eller pålegg gitt med hjemmel i § 34 tredje ledd.</article></article></li></ul></article><article class="legalP" data-absoluteaddress="/kapittel/1/foreslåttparagraf/5/ledd/3/" id="kapittel-1-foreslåttparagraf-5-ledd-3">Medvirkning straffes på samme måte.</article><article class="legalP" data-absoluteaddress="/kapittel/1/foreslåttparagraf/5/ledd/4/" id="kapittel-1-foreslåttparagraf-5-ledd-4">Påtale finner sted bare når allmenne hensyn krever det. Straffbar overtredelse av § 6 anses som forbrytelse, for øvrig anses straffbar overtredelse som forseelse.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-11-08-75/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Lov av 5. april 1974 nr. 11 om aksjeemisjoner oppheves.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1991-11-08-75/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 12. juni 1981 nr. 52 om aksjefond m.v. gjøres følgende endringer:</article> <article class="defaultP" margin-top="true">§ 1-4 nytt annet ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Kongen kan i forskrift gi nærmere regler om virksomhet som er undergitt denne lov.</article> <article class="defaultP" margin-top="true">§ 3-3 nr. 4 skal lyde:<ul class="defaultList"><li data-li-identifier="4." data-name="4."><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">4.</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">retningslinjer for plassering av aksjefonds midler, herunder hvorvidt midler kan plasseres i utenlandske verdipapirer, opsjoner eller terminer,</article></article></li></ul></article> <article class="defaultP" margin-top="true">§ 4-4 første ledd nr. 5 og nytt nr. 6 skal lyde:<ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">5.</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">opsjoner og terminer på verdipapirer som noteres på børs eller som blir regelmessig notert på annen betryggende måte,</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">6.</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">bankinnskudd.</article></article></li></ul></article> <article class="defaultP" margin-top="true">§ 4-4 tredje ledd skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Midler som inngår i en ordning med aksjesparing etter selskapsskatteloven § 5-9, kan plasseres i norske aksjer, tegningsretter, opsjoner, terminer og konvertible obligasjoner innenfor rammene av første og annet ledd ovenfor. Midlene må plasseres i norsk landbasert virksomhet. Inntil 10 pst. av slike midler kan likevel plasseres i aksjer som nevnt i første ledd nr. 3.</article> <article class="defaultP" margin-top="true">§ 4-6 nytt femte ledd skal lyde:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Et aksjefond kan ikke eie aksjer eller andre verdipapirer eller ha rett til å bli eier av slike verdipapirer utover det som følger av bestemmelsene i denne paragraf. Rett til salg av aksjer på grunnlag av opsjoner eller terminer kan trekkes fra i beregningene i denne bestemmelse etter nærmere regler fastsatt av Kredittilsynet.</article> <article class="defaultP" margin-top="true">Nåværende femte ledd blir nytt sjette ledd.</article> <article class="defaultP" margin-top="true">§ 4-7 nytt fjerde ledd skal lyde:</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Et aksjefond kan ikke eie aksjer eller andre verdipapirer eller ha rett til å bli eier av slike verdipapirer utover det som følger av bestemmelsene i denne paragraf. Rett til salg av aksjer på grunnlag av opsjoner eller terminer kan trekkes fra i beregningene i denne bestemmelse etter nærmere regler fastsatt av Kredittilsynet.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1991-11-08-75/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 14. juni 1985 nr. 62 om Verdipapirsentral gjøres følgende endringer:</article> <article class="defaultP" margin-top="true">§ 4-1 nytt fjerde ledd skal lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Registrerte verdipapirer skal ikke gjøres tilgjengelig på investors konto i Verdipapirsentralen før investor har betalt sine aksjer fullt ut.</article> <article class="defaultP" margin-top="true">Nåværende fjerde ledd blir nytt femte ledd.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1991-11-08-75/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I lov av 21. juni 1985 nr. 78 om registrering av foretak gjøres følgende endringer:</article> <article class="defaultP" margin-top="true">§ 4-4 ny bokstav f) skal lyde:<ul class="defaultList"><li data-li-identifier="f)" data-name="f)"><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">f)</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">I aksjeselskap skal de meldepliktige opplyse om aksjetegning er skjedd uten tegningsinnbydelse som nevnt i aksjeloven § 2-5 annet ledd og § 4-6 tredje ledd og verdipapirhandelloven § 9. De meldepliktige skal i tilfelle vedlegge en underskrevet erklæring om hvorfor tegningsinnbydelse ikke var nødvendig. Er tegningsinnbydelse nødvendig, skal tegningsinnbydelsen, tegningsblanketten og alt annet tegningsmateriale vedlegges, og de meldepliktige skal bekrefte at alt tegningsmateriale er innsendt til børsstyret i samsvar med verdipapirhandelloven § 9. Disse regler kommer tilsvarende til anvendelse på grunnfondsbevis og andel i kommandittselskap.</article></article></li></ul></article> <article class="defaultP" margin-top="true">§ 5-1 nytt fjerde og femte ledd skal lyde:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Når grunnlaget for det som innkommer til registrering er tegning av aksje, grunnfondsbevis eller andel i kommandittselskap, skal registerføreren prøve om tegningsinnbydelse var nødvendig og i tilfelle om tegningsmaterialet er innsendt til børsen for kontroll som nevnt i verdipapirhandelloven § 9. Er det nedlagt forbud som nevnt i verdipapirhandelloven § 9 tredje ledd mot å gjennomføre emisjonen, kan registrering ikke skje før forbudet eventuelt er omgjort.</article><article class="legalP" data-absoluteaddress="/kapittel/5/ledd/3/" id="kapittel-5-ledd-3">Mottar Foretaksregisteret før registrering melding som nevnt i aksjelovens § 2-5 tredje ledd annet punktum, jf. § 4-6 siste ledd, eller verdipapirhandelloven § 10 annet ledd fra en tegner som hevder å være ubundet, skal saken oversendes til børsstyret dersom innsigelsen kan prøves etter verdipapirhandellovens § 10. Børsstyrets og i tilfelle børsklagenemndens vedtak trer i stedet for registerførerens prøvelse etter første ledd første punktum.</article> <article class="defaultP" margin-top="true">§ 5-3 første ledd nytt tredje punktum skal lyde:</article><article class="legalP" data-absoluteaddress="/kapittel/5/ledd/4/" id="kapittel-5-ledd-4">Gjelder registerførerens vedtak emisjon av fondsaktiver, skal også Verdipapirsentralen underrettes.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1991-11-08-75/KAPITTEL_6" data-partID="k6"><h2 data-text-align="center">VI.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">I lov av 17. juni 1988 nr. 57 om verdipapirbørs (børsloven) gjøres følgende endring :</article> <article class="defaultP" margin-top="true">§ 2-2 første ledd a) skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">velge børsens styre med fra fem til syv medlemmer samt eventuelle varamedlemmer slik at summen av medlemmer og varamedlemmer utgjør syv, og fastsette medlemmenes godtgjørelse,</article></article></li></ul></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/lov/1991-11-08-75/KAPITTEL_7" data-partID="k7"><h2 data-text-align="center">VII.<br /><i>Ikrafttredelse og overgangsregler</i></h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Loven trer i kraft fra den tid Kongen bestemmer.</article><article class="legalP" data-absoluteaddress="/kapittel/7/ledd/2/" id="kapittel-7-ledd-2">Forskjellige bestemmelser kan settes i kraft til forskjellig tid.</article><article class="legalP" data-absoluteaddress="/kapittel/7/ledd/3/" id="kapittel-7-ledd-3">Kongen kan gi nærmere overgangsregler.</article></section></main></body></html>