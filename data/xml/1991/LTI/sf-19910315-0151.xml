<!DOCTYPE html><html lang="no"><head><title>Forskrift for tilskudd til spesielle tiltak i jordbrukets kulturlandskap i 1991.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1991-03-15-151</dd><dt class="dokid">DokumentID</dt><dd class="dokid">LTI/forskrift/1991-03-15-151</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 5</dd><dt class="dateInForce">I kraft fra</dt><dd class="dateInForce">1991-03-15</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-04-09</dd><dt class="title">Tittel</dt><dd class="title">Forskrift for tilskudd til spesielle tiltak i jordbrukets kulturlandskap i 1991.</dd><dt class="refid">RefID</dt><dd class="refid">forskrift/1991-03-15-151</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskudd til spesielle tiltak i jordbrukets kulturlandskap i 1991.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Generelle vilkår</li><li>§ 4. Spesielle vilkår</li><li>§ 5. Prioriteringsregler</li><li>§ 6. Innsending og behandling av søknader</li><li>§ 7. Dispensasjon</li><li>§ 8. Klage</li><li>§ 9. Utbetaling av tilskudd</li><li>§ 10. Kontroll</li><li>§ 11. Tilbakebetaling og avkorting</li><li>§ 12. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1991-03-15-151" id="dokument"><h1>Forskrift for tilskudd til spesielle tiltak i jordbrukets kulturlandskap i 1991.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 15. mars 1991 i medhold av jordbruksoppgjøret 1990, jfr. St.prp.nr.112 (1989–1990).</article><article class="legalArticle" data-lovdata-URL="LTI/forskrift/1991-03-15-151/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskuddene skal bidra til vedlikehold og utvikling av jordbrukets kulturlandskap som et miljøgode for almenheten, når dette ikke kan omfattes av ordinær jordbruksvirksomhet i det aktuelle området.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tilskuddene skal utbetales for tiltak som tjener til å:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">fremme tilgjengelighet og opplevelseskvalitet</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">bevare og bruke kulturminner</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">bevare og utvikle biologisk mangfold.</article></article></li></ul></article></article><article class="legalArticle" data-lovdata-URL="LTI/forskrift/1991-03-15-151/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="defaultP"><i>Jordbrukets kulturlandskap</i></article><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med jordbrukets kulturlandskap menes sammenhengende områder med preg eller spor av jordbruksdrift. Dette omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">fulldyrket og overflatedyrket mark samt gjødslet beite</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">annen innmark eller områder knyttet til jordbruket som regnes like med innmark (gårdsplass, hustomt, udyrkete mindre områder som ligger i dyrket mark)</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">ugjødslet mark som er preget av vedvarende beiting, slått eller annen høsting</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">randsoner i tilknytning til ovennevnte områder.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">I denne sammenheng regnes skogmark <sup class="footnotereference" data-footnotereferencevalue="1">1</sup> og utmark <sup class="footnotereference" data-footnotereferencevalue="2">2</sup> ikke til jordbrukets kulturlandskap.</article> <article class="defaultP" margin-top="true"><i>Fellestiltak</i></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fellestiltak er tiltak som gjennomføres av flere brukere i fellesskap med gjensidige forpliktelser.</article> <article class="defaultP" margin-top="true"><i>Engangstilskudd</i></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Dette kan gis til nyanlegg eller istandsetting som ikke har karakter av årlig vedlikehold.</article> <article class="defaultP" margin-top="true"><i>Årlig tilskudd</i></article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Dette kan gis til årlig vedlikehold av arealer og objekter.</article> <article class="defaultP" margin-top="true"><i>Samarbeidsgruppen for kulturlandskap i fylket</i></article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Samarbeidsgruppen for kulturlandskap i fylket skal bestå av representanter for fylkeslandbrukskontoret, fylkesmannens miljøvernavdeling, fylkeskommunens kulturetat (fylkeskonservator) og jordbruksorganisasjonene.</article><footer class="footnotes"><article class="footnote" data-name="1)" data-unique-footnote-counter="1"><span class="footnoteLabel">1)</span> jfr. lov om skogbruk og skogvern av 21. mai 1965.</article><article class="footnote" data-name="2)" data-unique-footnote-counter="2"><span class="footnoteLabel">2)</span> jfr. lov om friluftsliv av 28. juni 1957 nr. 16.</article></footer></article><article class="legalArticle" data-lovdata-URL="LTI/forskrift/1991-03-15-151/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det kan gis tilskudd til gardsbruk i drift. Brukeren og bruket må fylle vilkårene i den generelle forskriften om produksjonstillegg i jordbruket. Fylkeslandbrukskontoret kan gjøre unntak fra dette når særlige grunner tilsier det.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Grunneierlag eller andre lag for fellestiltak i jordbruket kan søke om tilskudd for gjennomføring av tiltak.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tiltak må tilpasses stedlige naturforhold og kulturhistoriske tradisjoner.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Arbeidet skal skje etter prinsipper som landbruksmyndighetene, miljøvernmyndighetene og de antikvariske myndigheter legger til grunn. For arealer som får tilskudd etter disse forskriftene skal plantevernmidler og gjødsel kun brukes som ledd i skjøtselstiltak/-teknikker.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Kulturlandskap i områder vernet etter naturvernloven omfattes ikke av denne ordning.</article></article><article class="legalArticle" data-lovdata-URL="LTI/forskrift/1991-03-15-151/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Spesielle vilkår</span></h2><ul class="defaultList"><li data-li-identifier="4.1" data-name="4.1"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">4.1</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Tiltak for å fremme tilgjengelighet</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Tiltak skal bedre muligheten for ferdsel til fots og opplevelse av jordbrukets kulturlandskap i friluftslivs- og rekreasjonssammenheng. Det er et mål å skape sammenhengende sti- og turveinett knyttet til jordbrukets gårds- og driftsveinett og til viktige linjedrag i landskapet.</article><article class="legalP" data-absoluteaddress="/paragraf/4/punkt/1/ledd/3/" id="paragraf-4-punkt-1-ledd-3">Det kan gis tilskudd til ferdselsåre (eller del av ferdselsåre) med omkringliggende grøntbelte. Ferdselsåren må tilhøre et sammenhengende ferdselsnett hvor almenheten har adgang. Tilskudd kan omfatte:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/1/ledd/3/punkt/1/" id="paragraf-4-punkt-1-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/1/ledd/3/punkt/1/ledd/1/" id="paragraf-4-punkt-1-ledd-3-punkt-1-ledd-1">Kompensasjon for å stille inntektsgivende jordbruksareal til rådighet (årlig tilskudd).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/1/ledd/3/punkt/2/" id="paragraf-4-punkt-1-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/1/ledd/3/punkt/2/ledd/1/" id="paragraf-4-punkt-1-ledd-3-punkt-2-ledd-1">Kompensasjon for vesentlig ulempe forbundet med almen ferdsel (årlig tilskudd).</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/punkt/1/ledd/3/punkt/3/" id="paragraf-4-punkt-1-ledd-3-punkt-3"><span class="data-originalId">c)</span><article class="legalP" data-absoluteaddress="/paragraf/4/punkt/1/ledd/3/punkt/3/ledd/1/" id="paragraf-4-punkt-1-ledd-3-punkt-3-ledd-1">Etablering eller utbedring av sti eller enkel gangvei (engangstilskudd).</article></article></li></ul></article><article class="legalP" data-absoluteaddress="/paragraf/4/punkt/1/ledd/4/" id="paragraf-4-punkt-1-ledd-4">Det kreves normalt delfinansiering utenom jordbruksavtalen for minst 30% av kostnadene. For særlig kostnadskrevende tiltak forutsettes høyere delfinansiering utenom jordbruksavtalen.</article><article class="legalP" data-absoluteaddress="/paragraf/4/punkt/1/ledd/5/" id="paragraf-4-punkt-1-ledd-5">Det gis ikke tilskudd for å legge forholdene til rette for ferdsel eller parkering med motorkjøretøy. Motorferdsel i forbindelse med normal jordbruksdrift er imidlertid tillatt under forutsetning av at skade og ulempe ikke oppstår.</article><article class="legalP" data-absoluteaddress="/paragraf/4/punkt/1/ledd/6/" id="paragraf-4-punkt-1-ledd-6">Det gis ikke tilskudd til ordinær (trafikkseparerende) gang- og sykkelsti langs veg for ferdsel med motorkjøretøy.</article><article class="legalP" data-absoluteaddress="/paragraf/4/punkt/1/ledd/7/" id="paragraf-4-punkt-1-ledd-7">Grøntbelte skal skjøttes slik at det økologiske mangfold blir tilgodesett i størst mulig grad.</article><article class="legalP" data-absoluteaddress="/paragraf/4/punkt/1/ledd/8/" id="paragraf-4-punkt-1-ledd-8">Tilrettelegging for ferdsel må i minst mulig grad komme i konflikt med sårbare biotoper.</article></article></li><li data-li-identifier="4.2" data-name="4.2"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">4.2</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Tiltak for å bevare og bruke kulturminner</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">Tiltak skal bidra til vern, skjøtsel og planlagt bruk av kulturminner i jordbrukets kulturlandskap. Kulturminner bør gjøres synlige og tilgjengelige og om nødvendig istandsettes.</article><article class="legalP" data-absoluteaddress="/paragraf/4/punkt/2/ledd/3/" id="paragraf-4-punkt-2-ledd-3">Det kan gis tilskudd til tiltak for istandsetting og skjøtsel av kulturminner og omkringliggende arealer.</article><article class="legalP" data-absoluteaddress="/paragraf/4/punkt/2/ledd/4/" id="paragraf-4-punkt-2-ledd-4">For arealer og objekter som er vernet etter kulturminneloven forutsettes at tiltak blir planlagt i samråd med fylkeskommunens kulturetat (fylkeskonservator).</article><article class="legalP" data-absoluteaddress="/paragraf/4/punkt/2/ledd/5/" id="paragraf-4-punkt-2-ledd-5">Det kreves normalt delfinansiering utenom jordbruksavtalen for minst 30% av kostnadene. For særlig kostnadskrevende tiltak forutsettes høyere delfinansiering utenom jordbruksavtalen.</article></article></li><li data-li-identifier="4.3" data-name="4.3"><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">4.3</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Tiltak for skjøtsel av kulturlandskap med rik biologisk mangfold</article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">Tiltak skal ivareta driftsformer, anlegg og landskapselementer i jordbrukets kulturlandskap, som er av betydning for å sikre biologisk mangfold og som ikke kan opprettholdes ved moderne jordbruk.</article><article class="legalP" data-absoluteaddress="/paragraf/4/punkt/3/ledd/3/" id="paragraf-4-punkt-3-ledd-3">Det kan gis tilskudd til årlig vedlikehold av arealer med eksisterende jordbruksavhengig flora og fauna som er i stor fare for å bli radikalt endret. For høyt prioriterte arealer kan det ytes engangstilskudd til istandsetting.</article></article></li></ul></article><article class="legalArticle" data-lovdata-URL="LTI/forskrift/1991-03-15-151/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prioriteringsregler</span></h2><ul class="defaultList"><li data-li-identifier="5.1" data-name="5.1"><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">5.1</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Generelle prioriteringer</article><article class="legalP" data-absoluteaddress="/paragraf/5/punkt/1/ledd/2/" id="paragraf-5-punkt-1-ledd-2">Ved prioritering legges det vekt på:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/1/ledd/2/punkt/1/" id="paragraf-5-punkt-1-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/1/ledd/2/punkt/1/ledd/1/" id="paragraf-5-punkt-1-ledd-2-punkt-1-ledd-1">Nytte for almenheten i forhold til kostnader og muligheter for ervervsinntekt for søker.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/1/ledd/2/punkt/2/" id="paragraf-5-punkt-1-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/5/punkt/1/ledd/2/punkt/2/ledd/1/" id="paragraf-5-punkt-1-ledd-2-punkt-2-ledd-1">Tiltak som er samordnet med andre tiltak eller prosjekter i kulturlandskapet innenfor denne ordning eller i annen sammenheng.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/punkt/1/ledd/2/punkt/3/" id="paragraf-5-punkt-1-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/5/punkt/1/ledd/2/punkt/3/ledd/1/" id="paragraf-5-punkt-1-ledd-2-punkt-3-ledd-1">Tiltak som får støtte fra flere finansieringskilder, herunder egenfinansiering fra grunneier.</article></article></li></ul></article></article></li><li data-li-identifier="5.2" data-name="5.2"><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">5.2</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Forhåndsprioriteringer i fylket</article><article class="legalP" data-absoluteaddress="/paragraf/5/punkt/2/ledd/2/" id="paragraf-5-punkt-2-ledd-2">Fylkeslandbrukskontoret kan i samråd med samarbeidsgruppen for kulturlandskap i fylket treffe vedtak om nærmere tematiske og geografiske prioriteringer.</article></article></li></ul></article><article class="legalArticle" data-lovdata-URL="LTI/forskrift/1991-03-15-151/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innsending og behandling av søknader</span></h2><ul class="defaultList"><li data-li-identifier="6.1" data-name="6.1"><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">6.1</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Krav til søknad</article><article class="legalP" data-absoluteaddress="/paragraf/6/punkt/1/ledd/2/" id="paragraf-6-punkt-1-ledd-2">Det skal nyttes særskilt søknadsskjema med opplysninger om formål med tiltaket, plan for arbeidet, arbeidsbeskrivelse, spesifisert kostnadskalkyle og finansieringsplan. Det skal gå fram om søknaden gjelder for flere år (maksimalt 5 år).</article><article class="legalP" data-absoluteaddress="/paragraf/6/punkt/1/ledd/3/" id="paragraf-6-punkt-1-ledd-3">Søknaden skal også inneholde oversiktskart som viser gardbrukets beliggenhet i kommunen og detaljert kart som viser arealer og plassering av tiltak som det søkes tilskudd til.</article><article class="legalP" data-absoluteaddress="/paragraf/6/punkt/1/ledd/4/" id="paragraf-6-punkt-1-ledd-4">Ved tiltak på enkeltbruk skal eieren eller den som har hjemmel til å gjennomføre tiltaket, stå som søker og undertegne søknadsskjemaet.</article><article class="legalP" data-absoluteaddress="/paragraf/6/punkt/1/ledd/5/" id="paragraf-6-punkt-1-ledd-5">Ved fellestiltak undertegnes søknadsskjemaet av den som skal motta tilskottet på vegne av interessentene/laget. Søkeren erklærer ved egen underskrift at de hensyn som forutsettes for utbetaling av de generelle areal- og kulturlandskapstillegg, er overholdt.</article></article></li><li data-li-identifier="6.2" data-name="6.2"><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">6.2</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Innsending av søknad</article><article class="legalP" data-absoluteaddress="/paragraf/6/punkt/2/ledd/2/" id="paragraf-6-punkt-2-ledd-2">Søknadsfrist er 15. mai 1991. Fylkeslandbrukskontoret kan forlenge fristen.</article><article class="legalP" data-absoluteaddress="/paragraf/6/punkt/2/ledd/3/" id="paragraf-6-punkt-2-ledd-3">Søknaden sendes til landbrukskontoret i kommunen, som vurderer og videresender søknaden til fylkeslandbrukskontoret.</article></article></li><li data-li-identifier="6.3" data-name="6.3"><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">6.3</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">Behandling av søknad</article><article class="legalP" data-absoluteaddress="/paragraf/6/punkt/3/ledd/2/" id="paragraf-6-punkt-3-ledd-2">Fylkeslandbrukskontoret skal prioritere mellom søkerne innenfor tildelt tilskuddsramme.</article><article class="legalP" data-absoluteaddress="/paragraf/6/punkt/3/ledd/3/" id="paragraf-6-punkt-3-ledd-3">Fylkeslandbrukskontoret har tildelingsmyndighet og avgjør søknaden etter samråd med samarbeidsgruppen for kulturlandskap i fylket.</article><article class="legalP" data-absoluteaddress="/paragraf/6/punkt/3/ledd/4/" id="paragraf-6-punkt-3-ledd-4">Ved innvilget søknad kan fylkeslandbrukskontoret bestemme nærmere vilkår for tilskudd. Fylkeslandbrukskontoret vil dernest inngå avtale med søkeren ved at søkeren skriftlig tilslutter seg vilkårene.</article><article class="legalP" data-absoluteaddress="/paragraf/6/punkt/3/ledd/5/" id="paragraf-6-punkt-3-ledd-5">Tildeling av årlige tilskudd kan gjelde en periode inntil 5 år med forbehold om at ordningen ikke opphører.</article><article class="legalP" data-absoluteaddress="/paragraf/6/punkt/3/ledd/6/" id="paragraf-6-punkt-3-ledd-6">Fristen for gjennomføring av arbeid som omfattes av engangstilskudd skal normalt være 1 år fra innvilgning. For tiltak som forutsettes koordinert med andre tiltak kan fylkeslandbrukskontoret sette annen frist.</article></article></li></ul></article><article class="legalArticle" data-lovdata-URL="LTI/forskrift/1991-03-15-151/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Departementet kan dispensere fra disse forskrifter når særlige grunner tilsier det. Dispensasjon kan ikke gå utover formålet med tilskottsordningen.</article></article><article class="legalArticle" data-lovdata-URL="LTI/forskrift/1991-03-15-151/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vedtak som er truffet i medhold av disse forskrifter gir klagerett etter lov av 10. februar 1967 om behandlingsmåten i forvaltningssaker (forvaltningsloven) kap. VI.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Søkeren skal gis melding om klageadgang. Klagefrist er 3 uker. Klage sendes fylkeslandbrukskontoret.</article></article><article class="legalArticle" data-lovdata-URL="LTI/forskrift/1991-03-15-151/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utbetaling av tilskudd</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fylkeslandbrukskontoret utbetaler tilskottet etter at søknad er innvilget og når søkeren deretter skriftlig har tilsluttet seg vilkårene for tilskuddet.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">For engangstilskudd på over 10.000 kr kan det foretas delutbetaling med inntil 75% av innvilget tilskudd når minst tilsvarende del av arbeidet er utført. Sluttbehandling kan ikke foretas for arbeidene er fullført, ferdigattest er gitt og regnskap er lagt fram.</article></article><article class="legalArticle" data-lovdata-URL="LTI/forskrift/1991-03-15-151/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fylkeslandbrukskontoret eller den kontoret gir fullmakt skal før engangstilskudd utbetales, kontrollere at utført arbeid er i samsvar med denne forskrift og godkjent plan.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Kontroll av tiltak som ytes årlige tilskudd skjer på samme måte som for produksjonstillegg.</article></article><article class="legalArticle" data-lovdata-URL="LTI/forskrift/1991-03-15-151/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakebetaling og avkorting</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Tilskuddet kan kreves tilbakebetalt, helt eller delvis, dersom det oppstår forhold som er i strid med forutsetningene.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Krav om tilbakebetaling settes fram av fylkeslandbrukskontoret. Når krav om tilbakebetaling er framsatt, kan kravet motregnes i produksjonstillegg eller andre tilskudd som mottakeren har krav på, eller inndrives etter vanlige rettsregler. Det kan kreves morarenter av det beløp som skal tilbakebetales.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Feil i utbetaling skal rettes, enten ved etterbetaling/trekk i senere utbetalinger av disse eller andre tilskudd.</article></article><article class="legalArticle" data-lovdata-URL="LTI/forskrift/1991-03-15-151/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Disse forskrifter trer i kraft 15. mars 1991 og skal virke 1991.</article></article></main></body></html>