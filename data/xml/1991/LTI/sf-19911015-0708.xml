<!DOCTYPE html><html lang="no"><head><title>Forskrift om bygging og utrustning av fiske- og fangstfartøy fra 6 m og opptil 15 m største lengde.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1991-10-15-708</dd><dt class="dokid">DokumentID</dt><dd class="dokid">LTI/forskrift/1991-10-15-708</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 20</dd><dt class="dateInForce">I kraft fra</dt><dd class="dateInForce">1992-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7</li><li>lov/1903-06-09-7/§1</li><li>lov/1903-06-09-7/§35</li><li>lov/1903-06-09-7/§41</li><li>lov/1903-06-09-7/§42</li><li>forskrift/1963-04-05-9</li><li>forskrift/1978-12-01-1</li><li>lov/1903-06-09-7</li></ul></dd><dt class="dateOfPublication">Kunngjort</dt><dd class="dateOfPublication">1991-11-22</dd><dt class="title">Tittel</dt><dd class="title">Forskrift om bygging og utrustning av fiske- og fangstfartøy fra 6 m og opptil 15 m største lengde.</dd><dt class="refid">RefID</dt><dd class="refid">forskrift/1991-10-15-708</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bygging og utrustning av fiske- og fangstfartøy fra 6 m og opptil 15 m største lengde.</li></ul></dd></dl></header><main class="documentBody" data-lovdata-URL="LTI/forskrift/1991-10-15-708" id="dokument"><h1>Forskrift om bygging og utrustning av fiske- og fangstfartøy fra 6 m og opptil 15 m største lengde.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 15. oktober 1991 fastsatt ovennevnte forskrift.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødyktighed m.v. §§ 1, 35, 41 og 42, jfr. kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å fastsette forskrift i medhold av sjødyktighetsloven.</article><article class="legalP" data-absoluteaddress="/ledd/3/" id="ledd-3">Forskriften gjelder for nye fiske- og fangstfartøy fra 6 m og opptil 15 m største lengde.</article><article class="legalP" data-absoluteaddress="/ledd/4/" id="ledd-4">For eksisterende fiske- og fangstfartøy kommer forskriften til anvendelse ved ombyggninger/forandringer og for øvrig slik det framgår av § 1 nr. 2.</article><article class="legalP" data-absoluteaddress="/ledd/5/" id="ledd-5">Når det gjelder fiske- og fangstfartøy under 10,67 m, har disse hittil ikke vært underlagt spesielle byggekrav. På grunn av høye ulykkestall for denne del av fiskeflåten, er det nå innført bygge- og utrustningskrav for fartøy ned til 6 m største lengde (L<sub>O</sub><sub>A</sub> ).</article><article class="legalP" data-absoluteaddress="/ledd/6/" id="ledd-6">Forskriften bygger på Nordisk Båtstandard, dvs. at fartøy kan bygges og godkjennes i henhold til denne standarden eller bygges og utrustes etter de bestemmelser som ellers fremgår av forskriften.</article><article class="legalP" data-absoluteaddress="/ledd/7/" id="ledd-7">Forskriften inneholder både bygge- og driftskrav. Kontrollen med at forskriften overholdes er for fartøy som ikke er godkjent i henhold til Nordisk Båtstandard i alt vesentlig basert på egenkontroll fra såvel produsent/bygger som fra fartøyets reder. Fra Sjøfartsdirektoratet og Skipskontrollens side vil det bli foretatt stikkprøvekontroller.</article><article class="legalP" data-absoluteaddress="/ledd/8/" id="ledd-8">Fartøy som er godkjent i henhold til Nordisk Båtstandard forutsettes kontrollert av den institusjon som har foretatt godkjennelsen.</article><article class="legalP" data-absoluteaddress="/ledd/9/" id="ledd-9">Forsettlig eller uaktsom overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2.</article><article class="legalP" data-absoluteaddress="/ledd/10/" id="ledd-10">Forskriften trer i kraft 1. januar 1992.</article><article class="legalP" data-absoluteaddress="/ledd/11/" id="ledd-11">Forskriften vil bli inntatt i Skipskontrollens Regler – Fiske- og fangstfartøy og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, postboks 8123 Dep., 0032 Oslo 1.</article></main></body></html>