<!DOCTYPE html><html lang="no"><head><title>Forskrift om endring i forskrift om føringen og ordningen av folkeregistrene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:55</dd><dt class="legacyID">Datokode</dt><dd class="legacyID">FOR-1991-04-23-353</dd><dt class="dokid">DokumentID</dt><dd class="dokid">LTI/forskrift/1991-04-23-353</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 10</dd><dt class="dateInForce">I kraft fra</dt><dd class="dateInForce">1991-04-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-11-26-9</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-01-16-1</li><li>forskrift/1991-01-11-10</li></ul></dd><dt class="dateOfPublication">Kunngjort</dt><dd class="dateOfPublication">1991-07-02</dd><dt class="title">Tittel</dt><dd class="title">Forskrift om endring i forskrift om føringen og ordningen av folkeregistrene.</dd><dt class="refid">RefID</dt><dd class="refid">forskrift/1991-04-23-353</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om føringen og ordningen av folkeregistrene.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-04-23-353" id="dokument"><h1>Forskrift om endring i forskrift om føringen og ordningen av folkeregistrene.</h1><article class="legalP" data-absoluteaddress="/ledd/1/" id="ledd-1">Med hjemmel i kgl.res. av 16. januar 1970 og Kronprinsreg.res. av 11. januar 1991 nr. 10 gitt i medhold av lov om folkeregistrering av 16. januar 1970 har Skattedirektoratet 23. april 1991 fastsatt følgende endringer i forskrift om føringen og ordningen av folkeregistrene av 26. november 1979 med senere endringer.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-04-23-353/KAPITTEL_1" data-partID="k1"><h2 data-text-align="center">I.</h2><article class="defaultP">§ 8 nr. 4 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Om folkeregisterets behandling av fødselsmeldinger, melding til prest, registrert trossamfunn og Sentralkontoret vises til de i nr. 1 nevnte forskrifter.</article> <article class="defaultP" margin-top="true">§ 11 nr. 1 – adopsjon – skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fylkesmannen sender melding om adopsjon til folkeregisteret i den kommunen der adoptivbarnet var registrert som bosatt før adopsjonen. Meldingen skal ikke gi opplysning om adoptivforeldrene eller om adoptivbarnets slektsnavn etter adopsjonen.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når folkeregisteret i den kommunen der adoptivbarnet var registrert som bosatt før adopsjonen, har mottatt fylkesmannens melding, skal registerføreren fjerne adoptivbarnets registerkort fra hovedregisteret og navneregisteret. Hovedregisterkortene til adoptivbarnets foreldre skal en skifte ut med nye kort der opplysningen om det adopterte barn utelates. En må ikke gjøre merknad om adopsjonen på kortene. Er en eller begge foreldre registrert bosatt i annen kommune, må det folkeregister som har mottatt fylkesmannens melding, underrette folkeregisteret i foreldrenes registreringskommune(r), slik at folkeregisteret der kan skifte ut foreldrenes hovedregisterkort.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Fylkesmannen sender også melding til folkeregisteret i den kommunen der adoptivforeldrene bor. Denne meldingen skal gi opplysning om adoptivforeldrenes navn og adresse og om barnets kjønn, fødselsdato og navn. Meldingen skal ikke gi opplysning om foreldrene eller om barnets slektsnavn før adopsjonen. Selv om foreldrene og adoptivforeldrene bor i samme kommune, sender fylkesmannen de to meldingene hver for seg.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når folkeregisteret i den kommunen der adoptivforeldrene bor har mottatt fylkesmannens melding, skal en føre navn og fødselsdata til barnet på adoptivforeldrenes hovedregisterkort med merknad om adopsjonen og dato for fylkesmannens melding. Nytt hovedregisterkort og navnekort for barnet skrives ut på grunnlag av de opplysningene som står i fylkesmannens melding. Ved adopsjon av myndig person, person født i land utenfor Norden eller der vedkommende er adoptert av stefar/-mor, skal de nødvendige adresseopplysninger for utstedelse av bostedsbevis overføres, jfr § 69 første ledd. Bestemmelsen i dette leddet gjelder også når foreldrene og adoptivforeldrene bor i samme kommune.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fylkesmannens melding om adopsjon sendes til Sentralkontoret.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">De registerkort som blir byttet ut eller fjernet fra reisteret, må registerføreren oppbevare på en forsvarlig måte og slik at ingen andre får adgang til dem. Når det gjelder avlevering til arkivverket, se § 80 annet ledd.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Bestemmelsene ovenfor gjelder så langt de passer også for adopsjonsmeldinger fra Statens adopsjonskontor.</article> <article class="defaultP" margin-top="true">§ 11 nr. 2 – oppheving av adoptivforhold – oppheves</article> <article class="defaultP" margin-top="true">§ 16 siste ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Klageorgan i registreringssaker er Sentralkontoret for folkeregistrering.</article> <article class="defaultP" margin-top="true">§ 32 første ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Ved flytting til Danmark, medregnet Grønland og Færøyene, Finland, Island eller Sverige, skal det utstedes internordisk flytteattest med flyttebevis i samsvar med bestemmelsene i overenskomst mellom de nordiske land om folkeregistrering og forskrifter om melding og registrering av internordiske flyttinger. Registreringen skjer i samsvar med de bestemmelsene som er gitt i overenskomsten og forskriftene til den.</article> <article class="defaultP" margin-top="true">§ 35 siste ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Gjelder det personer som kommer fra Danmark, medregnet Grønland og Færøyene, Finland, Island eller Sverige skal de levere, eventuelt skaffe, internordisk flytteattest med flyttebevis i samsvar med bestemmelsene i overenskomst mellom de nordiske land om folkeregistrering og i forskrifter om melding og registrering av internordiske flyttinger.</article> <article class="defaultP" margin-top="true">§ 58 siste ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Personnummeret tildeles sentralt og administreres av Skattedirektoratet.</article> <article class="defaultP" margin-top="true">§ 65 fjerde ledd skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Folkeregisteret kan, etter regler som fastsettes av Sentralkontoret, gi en offentlig myndighet til bruk for dens virksomhet andre folkeregisteropplysninger enn de som er nevnt i første ledd, uten at vedkommende myndighet har hjemmel i særskilt lov. Omfatter forespørselen opplysninger som folkeregisteret etter gjeldende regler ikke kan gi vedkommende myndighet, må forespørselen forelegges Sentralkontoret til avgjørelse.</article> <article class="defaultP" margin-top="true">§ 72 annet ledd skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Av omsyn til ajourholdet av Det sentrale personregister, plikter folkeregistrene å sende meldinger til Sentralkontoret om den registerførte folkemengde i samsvar med de bestemmelser og direktiver som til enhver tid blir gitt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-04-23-353/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse endringene trer i kraft straks</article></section></main></body></html>