<!DOCTYPE html><html lang="no"><head><title>Forskrift om gjennomføringa av bestemmelsene i folketrygdloven § 7-8 A om inntektsprøving av forsørgingstillegg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">FOR-1991-04-30-295</dd><dt class="dokid">DokumentID</dt><dd class="dokid">LTI/forskrift/1991-04-30-295</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 8</dd><dt class="dateInForce">I kraft fra</dt><dd class="dateInForce">1991-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§7-8</li></ul></dd><dt class="dateOfPublication">Kunngjort</dt><dd class="dateOfPublication">1991-06-04</dd><dt class="title">Tittel</dt><dd class="title">Forskrift om gjennomføringa av bestemmelsene i folketrygdloven § 7-8 A om inntektsprøving av forsørgingstillegg.</dd><dt class="refid">RefID</dt><dd class="refid">forskrift/1991-04-30-295</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføringa av bestemmelsene i folketrygdloven § 7-8 A om inntektsprøving av forsørgingstillegg.<ul class="tocSubUl"><li>I. Inntektsgrunnlaget<ul class="tocSubUl"><li>§ 1. Inntektsgrunnlaget</li><li>§ 2. Arbeidsinntekt</li><li>§ 3. Folketrygdytelser som tas med i inntektsgrunnlaget</li><li>§ 4. Andre ytelser fra det offentlige.</li></ul></li><li>II. Særkullsbarn m v<ul class="tocSubUl"><li>§ 5. Fribeløp m.v.</li><li>§ 6. Trekk for overskytende inntekt</li></ul></li><li>III. Endring av fastsatt inntekt.<ul class="tocSubUl"><li>§ 7. Når fastsatt inntekt skal endres</li></ul></li><li>IV. Ikrafttredelse.<ul class="tocSubUl"><li>§ 8. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1991-04-30-295" id="dokument"><h1>Forskrift om gjennomføringa av bestemmelsene i folketrygdloven § 7-8 A om inntektsprøving av forsørgingstillegg.</h1><article class="legalP" data-absoluteaddress="/ledd/1/" id="ledd-1">Gitt av Sosialdepartementet 30. april 1991 med hjemmel i folketrygdloven § 7-8 A nr. 5.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-04-30-295/KAPITTEL_1" data-partID="k1"><h2>I. Inntektsgrunnlaget</h2><article class="legalArticle" data-lovdata-URL="LTI/forskrift/1991-04-30-295/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Inntektsgrunnlaget</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med inntektsgrunnlaget menes summen av de inntekter som etter folketrygdloven § 7-8 A nr. 2 og forskriften her skal inngå ved inntektsprøvinga av forsørgingstillegg. Inntektsgrunnlaget fastsettes på grunnlag av inntekt før skatt.</article></article><article class="legalArticle" data-lovdata-URL="LTI/forskrift/1991-04-30-295/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Arbeidsinntekt</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Som arbeidsinntekt etter folketrygdloven § 7-8 A nr. 2 første ledd bokstav d regnes enhver form for inntekt som er pensjonsgivende etter bestemmelsene i loven § 6-4. Det samme gjelder inntekt som etter sin art ville ha vært pensjonsgivende dersom den hadde vært opptjent i Norge og/eller hadde vært opptjent før det kalenderår vedkommende fylte 70 år.</article></article><article class="legalArticle" data-lovdata-URL="LTI/forskrift/1991-04-30-295/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Folketrygdytelser som tas med i inntektsgrunnlaget</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Følgende ytelser etter folketrygdloven tas med ved fastsettinga av inntektsgrunnlaget etter loven § 7-8 A nr. 2:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Sykepenger, fødselspenger og omsorgspenger etter kapittel 3, unntatt engangsstønad etter §§ 3-21 nr. 6 og 3-21 A nr. 5.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">Dagpenger og kursstønad til livsopphold etter kapittel 4.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">Attføringspenger etter kapittel 5.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/4/" id="kapittel-1-paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/4/ledd/1/" id="kapittel-1-paragraf-3-ledd-1-punkt-4-ledd-1">Alderspensjon etter kapittel 7, inkludert eventuelt ventetillegg etter loven § 7-10 slik den lød før 1. april 1984.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/5/" id="kapittel-1-paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/5/ledd/1/" id="kapittel-1-paragraf-3-ledd-1-punkt-5-ledd-1">Uførepensjon etter kapittel 8.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/6/" id="kapittel-1-paragraf-3-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/6/ledd/1/" id="kapittel-1-paragraf-3-ledd-1-punkt-6-ledd-1">Etterlattepensjon og barnepensjon etter kapittel 10.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/7/" id="kapittel-1-paragraf-3-ledd-1-punkt-7"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/7/ledd/1/" id="kapittel-1-paragraf-3-ledd-1-punkt-7-ledd-1">Overgangsstønad etter kapittel 10 eller kapittel 12.</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Løpende ytelser av samme art som gis med hjemmel i loven kapittel 11, inngår også ved fastsettinga av inntektsgrunnlaget.</article></article><article class="legalArticle" data-lovdata-URL="LTI/forskrift/1991-04-30-295/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Andre ytelser fra det offentlige.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Andre ytelser fra det offentlige enn nevnt i § 3 tas bare med i inntektsgrunnlaget etter § 7-8 A nr. 2 dersom det dreier seg om pensjon ved alder, uførhet eller som etterlatt. Forsørgingstillegg regnes i den forbindelse som pensjon. Dersom en pensjon er fastsatt under hensyn også til å gi menerstatning, skal denne delen av pensjonen ikke inngå i inntektsgrunnlaget.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Uten hensyn til bestemmelsene i første ledd, skal tillegg etter § 48 i lov om pensjonstrygd for sjømenn ikke medregnes i inntektsgrunnlaget etter folketrygdloven § 7-8 A nr. 2.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-04-30-295/KAPITTEL_2" data-partID="k2"><h2>II. Særkullsbarn m v</h2><article class="legalArticle" data-lovdata-URL="LTI/forskrift/1991-04-30-295/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fribeløp m.v.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Inntektsprøving av barnetillegg for barn med personer som pensjonisten ikke bor sammen med og av eventuelt ektefelletillegg for slik person foretas under ett. Fribeløpet fastsettes etter loven § 7-8 A nr. 3 tredje ledd, men etter nr. 3 annet ledd dersom prøvinga omfatter ektefelletillegg.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Inntektsprøving av barnetillegg for barn med person som pensjonisten bor sammen med og av eventuelt ektefelletillegg for slik person foretas atskilt fra inntektsprøving etter første ledd. Fribeløpet fastsettes etter loven § 7-8 A nr. 3 annet ledd.</article></article><article class="legalArticle" data-lovdata-URL="LTI/forskrift/1991-04-30-295/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Trekk for overskytende inntekt</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">I tilfelle hvor det etter bestemmelsene i § 5 er fastsatt to fribeløp, foretas trekk for overskytende inntekt som følger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">Trekk på grunnlag av den del av pensjonistens egen inntekt som ligger mellom de to fribeløp, foretas i sin helhet i forsørgingstilleggene i tilfellet som har det laveste fribeløp.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">Trekk på grunnlag av den del av pensjonistens inntekt som overstiger det høyeste av fribeløpene, fordeles i forhold til størrelsen av de forsørgingstillegg som er aktuelle i de to tilfellene.</article></article></li></ul></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Trekk i barnetillegg på grunnlag av samboers/samboende ektefelles inntekt fastsettes separat. I tillegg til reduksjon av denne inntekten etter loven § 7-8 A nr. 2 annet ledd annet punktum, gjøres det ytterligere fradrag dersom pensjonistens egen inntekt ikke overstiger det aktuelle fribeløpet. Fradraget skal svare til differansen mellom fribeløpet og pensjonistens egen inntekt.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-04-30-295/KAPITTEL_3" data-partID="k3"><h2>III. Endring av fastsatt inntekt.</h2><article class="legalArticle" data-lovdata-URL="LTI/forskrift/1991-04-30-295/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Når fastsatt inntekt skal endres</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Ved grunnbeløpsendring blir alle inntektene som inngår i inntektsgrunnlaget for prøvinga av forsørgingstilleggene, omregnet med samme faktor som grunnbeløpet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Når inntekt som omfattes av loven § 7-8 A nr. 2 øker eller reduseres, slik at inntektsgrunnlaget økes eller reduseres med minst 10 prosent, skal inntektsgrunnlaget fastsettes på nytt. Dersom endringa av grunnlaget vil bli minst 50 prosent av grunnbeløpet, eller dersom inntektsgrunnlaget vil bli lavere enn fribeløpet, skal grunnlaget likevel alltid justeres.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Ved inntektsprøvinga av forsørgingstillegg i tilfelle hvor det er fastsatt to fribeløp, vurderes spørsmålet om endring av inntektsgrunnlaget hver for seg i forhold til de to fribeløp og inntektsgrunnlag som er fastsatt.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1991-04-30-295/KAPITTEL_4" data-partID="k4"><h2>IV. Ikrafttredelse.</h2><article class="legalArticle" data-lovdata-URL="LTI/forskrift/1991-04-30-295/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Forskriften her trer i kraft 1. mai 1991.</article></article></section></main></body></html>