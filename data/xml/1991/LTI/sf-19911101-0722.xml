<!DOCTYPE html><html lang="no"><head><title>Forskrift om planlegging og godkjenning av skogsveger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1991-11-01-722</dd><dt class="dokid">DokumentID</dt><dd class="dokid">LTI/forskrift/1991-11-01-722</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 20</dd><dt class="dateInForce">I kraft fra</dt><dd class="dateInForce">1991-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-05-21/§17</li></ul></dd><dt class="dateOfPublication">Kunngjort</dt><dd class="dateOfPublication">1991-11-22</dd><dt class="title">Tittel</dt><dd class="title">Forskrift om planlegging og godkjenning av skogsveger.</dd><dt class="refid">RefID</dt><dd class="refid">forskrift/1991-11-01-722</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om planlegging og godkjenning av skogsveger.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Meldeplikt</li><li>§ 4. Godkjenning og saksbehandling</li><li>§ 5. Vilkår</li><li>§ 6. Dispensasjon</li><li>§ 7. Klageadgang</li><li>§ 8. Staffebestemmelser</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1991-11-01-722" id="dokument"><h1>Forskrift om planlegging og godkjenning av skogsveger.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 1. november 1991 med hjemmel i § 17 a i lov av 21. mai 1965 om skogbruk og skogvern (skogbruksloven).</article><article class="legalArticle" data-lovdata-URL="LTI/forskrift/1991-11-01-722/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift har til formål å sikre at planlegging og bygging av skogsveger skjer på en måte som gir skogbruksfaglige helhetsløsninger der også hensynet til friluftsliv, naturmiljø og kulturminner blir ivaretatt.</article></article><article class="legalArticle" data-lovdata-URL="LTI/forskrift/1991-11-01-722/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Denne forskrift omfatter alle permanente veger for skogbruksformål. Unntatt er veger som planlegges og bygges i områder der det er fastsatt særskilte regler for vegbygging i medhold av skogbrukslovens § 17b, naturvernloven, planer etter plan- og bygningsloven eller etter annet lovverk.</article></article><article class="legalArticle" data-lovdata-URL="LTI/forskrift/1991-11-01-722/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Planer om bygging av nye, permanente skogsveger skal meldes til landbrukskontoret, skogbruksetaten før anleggsstart. Det samme gjelder planer for ombygging av eksisterende veger.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Meldingen skal inneholde en kartoversikt som viser den planlagte vegen og dens dekningsområde i forhold til eksisterende veger i området. Meldingen skal videre dokumentere behovet for vegen, og angi planlagt vegstandard og veglengde. Eventuelt masseuttak i forbindelse med vegbyggingen og framtidig vedlikehold skal også framgå av meldingen.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved melding om planlagt vegbygging i vernskog skal det legges fram et forslag til samlet utdriftsplan for vegens dekningsområde.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Når det søkes om statstilskudd eller investeringslån til vegen, regnes denne søknad med vedlegg også som melding i henhold til denne forskrift.</article></article><article class="legalArticle" data-lovdata-URL="LTI/forskrift/1991-11-01-722/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenning og saksbehandling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Bygging av nye permanente skogsbilveger, eller ombygging av eksisterende skogsbilveger, kan bare gjennomføres når planen er godkjent av landbruksnemnda. Før avgjørelse treffes, skal miljøvernmyndighet, kulturminnemyndighet og kommunen gis anledning til å uttale seg. Landbruksnemnda kan (jfr. jordlovas § 8), helt eller delvis, overlate sin avgjørelsesmyndighet til skogbrukssjefen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Bygging av nye permanente traktorveger, eller ombygging av eksisterende traktorveger, kan bare gjennomføres når planen er godkjent av skogbrukssjefen. Før avgjørelse treffes, skal kommunal miljøinstans gis anledning til å uttale seg. Skogbrukssjefen kan, etter samråd med kommunal miljøinstans, bestemme at landbruksnemndas godkjenning er nødvendig også for traktorveger.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For planlagte skogsveger i områder med reindriftsinteresser skal reindriftagronomen gis anledning til å uttale seg før vedtak treffes.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">For alle uttalelser skal det settes en frist, dog ikke mindre enn en måned.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Før det treffes vedtak etter denne paragraf må det legges stor vekt på å finne fram til omforente løsninger i de tilfeller der høringsrunden har avdekket ulike syn. Planer for skogsveger som går ut fra offentlig veg, og velteplasser som anlegges inn til offentlig veg, skal være godkjent av vegvesenet.</article></article><article class="legalArticle" data-lovdata-URL="LTI/forskrift/1991-11-01-722/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Skogoppsynet kan på selvstendig grunnlag, eller ut fra de innkomne uttalelser, sette vilkår for byggingen eller nekte hele eller deler av veganlegget bygget. Dette kan gjelde både skogbruksmessige og miljømessige forhold. Skogoppsynet kan også kreve at det blir utarbeidet en alternativ plan hvor det aktuelle veganlegget inngår i en større helhet, så vidt mulig uavhengig av eiendomsgrenser.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Under saksbehandling og vedtaksprosedyre skal det, i tillegg til vurdering av behovet for veg og kartlegging av miljøkonsekvenser av vegbyggingen m.v., også legges vekt på mulighetene for konkrete tilpasninger av veganlegget. Dette kan omfatte plassering i forhold til viktige kulturminner, viktige natur- og miljøkvaliteter, vann og vassdrag, kryssing eller påvirkning av stier og løyper, opprydding langs anlegget, jfr. tilskuddsforskrift og vegnormaler m.v. I endel tilfelle kan det være hensiktsmessig å stille vilkår om slike hensyn eller tilpasninger.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Vedtaket kan også omfatte vilkår om bruk av vegen i bestemte perioder, stenging av vegen med bom m.v.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Ved tillatelse til vegbygging i vernskog skal det fastsettes en samlet utdriftsplan som sikrer at skogsdrift og foryngelse i vegens dekningsområde skjer i tråd med skogbrukslovens vernskogbestemmelser.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Skogoppsynets avgjørelse må baseres på at vedkommende område skal kunne drives på en rasjonell og regningssvarende måte.</article></article><article class="legalArticle" data-lovdata-URL="LTI/forskrift/1991-11-01-722/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Landbruksdepartementet kan i særlige tilfeller dispensere fra denne forskrift.</article></article><article class="legalArticle" data-lovdata-URL="LTI/forskrift/1991-11-01-722/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak truffet i medhold av denne forskrift kan påklages til overordnet myndighet etter bestemmelsene i kap. VI i lov av 10. februar 1967 om behandlingsmåten i forvaltningssaker (forvaltningsloven).</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Berørte miljøvernmyndigheter og kommuner (jfr. denne forskrifts § 4) har rett til å påklage vedtak truffet i medhold av denne forskrift.</article></article><article class="legalArticle" data-lovdata-URL="LTI/forskrift/1991-11-01-722/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Staffebestemmelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av denne forskrift behandles etter de bestemmelser som er fastsatt i § 52 om straff i lov av 21. mai 1965 om skogbruk og skogvern.</article></article><article class="legalArticle" data-lovdata-URL="LTI/forskrift/1991-11-01-722/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft fra 1. november 1991.</article></article></main></body></html>