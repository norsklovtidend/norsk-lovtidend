<!DOCTYPE html><html lang="no"><head><title>Forskrift om endring i forskrift om adgang til å utbetale full uførepensjon for klient i ettervern under helsevernet for psykisk utviklingshemmede (HVPU), helsevernet for epileptikere eller psykisk helsevern.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-1991-06-19-390</dd><dt class="dokid">DokumentID</dt><dd class="dokid">LTI/forskrift/1991-06-19-390</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 11</dd><dt class="dateInForce">I kraft fra</dt><dd class="dateInForce">1991-06-19</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§8</li><li>lov/1966-06-17-12/§9</li><li>lov/1966-06-17-12/§10</li></ul></dd><dt class="dateOfPublication">Kunngjort</dt><dd class="dateOfPublication">1991-07-12</dd><dt class="title">Tittel</dt><dd class="title">Forskrift om endring i forskrift om adgang til å utbetale full uførepensjon for klient i ettervern under helsevernet for psykisk utviklingshemmede (HVPU), helsevernet for epileptikere eller psykisk helsevern.</dd><dt class="refid">RefID</dt><dd class="refid">forskrift/1991-06-19-390</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om adgang til å utbetale full uførepensjon for klient i ettervern under helsevernet for psykisk utviklingshemmede (HVPU), helsevernet for epileptikere eller psykisk helsevern.<ul class="tocSubUl"><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-06-19-390" id="dokument"><h1>Forskrift om endring i forskrift om adgang til å utbetale full uførepensjon for klient i ettervern under helsevernet for psykisk utviklingshemmede (HVPU), helsevernet for epileptikere eller psykisk helsevern.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 19. juni 1991.</article><article class="legalP" data-absoluteaddress="/ledd/2/" id="ledd-2">I Sosialdepartementets forskrift av 5. august 1988 nr. 656 om adgang til å utbetale full uførepensjon for klient i ettervern under helsevernet for psykisk utviklingshemmede, helsevernet for epileptikere eller psykisk helsevern, gjøres med hjemmel i lov 17. juni 1966 nr. 12 om folketrygd §§ 8-10 tredje ledd og 15-4 nr. 4 følgende endring:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrifter om adgang til å utbetale full uførepensjon for klient i ettervern under helsevernet for epileptikere, under psykisk helsevern eller for mennesker med psykisk utviklingshemming i tiltak godkjent etter lov om sykehus.</i></article> <article class="defaultP" margin-top="true">§ 1 første ledd skal lyde:</article><article class="legalP" data-absoluteaddress="/ledd/3/" id="ledd-3">Trygdet som får fri kur og pleie i institusjon eller forpleiningssted under helsevernet for epileptikere eller psykisk helsevern, kan søke om at bestemmelsene i folketrygdlovens § 8-10 første og annet ledd ikke skal få anvendelse, slik at tilstått uførepensjon utbetales uten avkorting. Det samme gjelder for mennesker med psykisk utviklingshemming som er i tiltak godkjent etter lov om sykehus.</article> <article class="defaultP" margin-top="true">§ 3 første og annet ledd skal lyde:</article><article class="legalP" data-absoluteaddress="/ledd/4/" id="ledd-4">Vedkommende institusjon eller forpleiningssted sender søknad til trygdekontoret gjennom den ansvarlige overlege.</article><article class="legalP" data-absoluteaddress="/ledd/5/" id="ledd-5">Ved oversendelsen av søknaden avgir den ansvarlige overlege uttalelse om opplegget for selvstendighetstreningen og om vedkommende klients muligheter til å nyttiggjøre seg den. Avtalen skal være godkjent av den ansvarlige overlege.</article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/ledd/6/" id="ledd-6">Rikstrygdeverket sørger for at institusjon (forpleiningssted)/-klient får melding om vedtaket. Sosialdepartementet eller den ansvarlige overlege orienteres ved kopi av vedtaket.</article><section class="section" data-name="kapII" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-06-19-390/KAPITTEL_1" data-partID="k1"><h2 data-text-align="center">II</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskriften trer i kraft straks og gis virkning fra 1. januar 1991.</article></section></main></body></html>