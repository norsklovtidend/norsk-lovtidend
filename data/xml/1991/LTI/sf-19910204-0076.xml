<!DOCTYPE html><html lang="no"><head><title>Forskrift om desinfeksjon av inntaksvann til oppdrettsanlegg for akvatiske organismer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:49</dd><dt class="legacyID">Datokode</dt><dd class="legacyID">FOR-1991-02-04-76</dd><dt class="dokid">DokumentID</dt><dd class="dokid">LTI/forskrift/1991-02-04-76</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 3</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-22-44/§8</li></ul></dd><dt class="dateOfPublication">Kunngjort</dt><dd class="dateOfPublication">1991-03-06</dd><dt class="title">Tittel</dt><dd class="title">Forskrift om desinfeksjon av inntaksvann til oppdrettsanlegg for akvatiske organismer.</dd><dt class="refid">RefID</dt><dd class="refid">forskrift/1991-02-04-76</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om desinfeksjon av inntaksvann til oppdrettsanlegg for akvatiske organismer.<ul class="tocSubUl"><li>§ 1. Godkjenning</li><li>§ 2. Kriterier for godkjenning</li><li>§ 3. Godkjenningsprosedyre</li><li>§ 4. Klagerett</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1991-02-04-76" id="dokument"><h1>Forskrift om desinfeksjon av inntaksvann til oppdrettsanlegg for akvatiske organismer.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 4. februar 1991 med hjemmel i § 8 i midlertidig lov av 22. juni 1990 nr. 44 om tiltak mot sjukdom hos akvatiske organismer.</article><article class="legalArticle" data-lovdata-URL="LTI/forskrift/1991-02-04-76/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Godkjenning</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Etter søknad til den faginstans Landbruksdepartementet gir myndighet kan anlegg for smitteforebyggende behandling av inntaksvann til oppdrettsanlegg for akvatiske organismer godkjennes. Søkeren må bære alle kostnader vedrørende godkjenningen.</article></article><article class="legalArticle" data-lovdata-URL="LTI/forskrift/1991-02-04-76/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kriterier for godkjenning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Godkjenning kan gis dersom det anses dokumentert at vannbehandlingsanlegget varig inaktiverer 99.9 % (log 3) av Aeromonas salmonicida subsp. salmonicida, og det er vist, eller på grunnlag av dose-responskurver for IPN-virus anses sannsynlig, at smittestoffet som forårsaker infeksiøs lakseanemi (ILA) også inaktiveres.</article></article><article class="legalArticle" data-lovdata-URL="LTI/forskrift/1991-02-04-76/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenningsprosedyre</span></h2><ul class="defaultList"><li data-li-identifier="3.1" data-name="3.1"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">3.1</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Godkjenning av metode (metodegodkjenning) gjøres på grunnlag av dokumenterte resultater oppnådd i forsøksskala.</article></article></li><li data-li-identifier="3.2" data-name="3.2"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">3.2</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Godkjenning for den enkelte anleggstype (typegodkjenning) gjøres på grunnlag av dokumentert dose-stabilitet og teknisk driftssikkerhet.</article></article></li><li data-li-identifier="3.3" data-name="3.3"><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.3</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Driftsgodkjenning for anlegg kan gis etter vurdering av anleggets dimensjonering og montasje og på vilkår av dokumentert egenkontroll og dens resultater.</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Driftsgodkjenningen skal gjøres tidsbegrenset.</article></article></li></ul><article class="legalP" data-absoluteaddress="/paragraf/3/ledd/1/" id="paragraf-3-ledd-1">Landbruksdepartementet og fylkesveterinærene skal underrettes om nye metode- og typegodkjenninger.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Vedkommende fylkes- og distriktsveterinær skal underrettes om driftsgodkjenninger.</article></article><article class="legalArticle" data-lovdata-URL="LTI/forskrift/1991-02-04-76/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klagerett</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Godkjenningsinstansens avgjørelser etter § 3, pkt. 1 og 2 kan påklages til Landbruksdepartementet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Godkjenningsinstansens avgjørelser etter § 3, pkt. 3 kan påklages til vedkommende fylkesveterinær.</article></article><article class="legalArticle" data-lovdata-URL="LTI/forskrift/1991-02-04-76/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft umiddelbart.</article></article></main></body></html>