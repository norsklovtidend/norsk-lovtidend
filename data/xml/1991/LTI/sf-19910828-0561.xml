<!DOCTYPE html><html lang="no"><head><title>Forskrift om Norges Banks notering av markedskurser for valuta uttrykt i norske kroner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1991-08-28-561</dd><dt class="dokid">DokumentID</dt><dd class="dokid">LTI/forskrift/1991-08-28-561</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 16</dd><dt class="dateInForce">I kraft fra</dt><dd class="dateInForce">1991-09-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-05-24-28/§24</li><li>forskrift/1989-12-22-1274</li><li>forskrift/1991-08-19-602</li></ul></dd><dt class="dateOfPublication">Kunngjort</dt><dd class="dateOfPublication">1991-09-19</dd><dt class="title">Tittel</dt><dd class="title">Forskrift om Norges Banks notering av markedskurser for valuta uttrykt i norske kroner.</dd><dt class="refid">RefID</dt><dd class="refid">forskrift/1991-08-28-561</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Norges Banks notering av markedskurser for valuta uttrykt i norske kroner.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-08-28-561" id="dokument"><h1>Forskrift om Norges Banks notering av markedskurser for valuta uttrykt i norske kroner.</h1><article class="legalP" data-absoluteaddress="/ledd/1/" id="ledd-1">Fastsatt av Norges Bank 28. august 1991 med hjemmel i lov av 24. mai 1985 nr. 28 om Norges Bank og pengevesenet, § 24, jf. kgl.res. av 22. desember 1989 nr. 1274 om delegering av myndighet og Finans- og tolldepartementets vedtak av 19. august 1991 nr. 565.</article><article class="legalArticle" data-lovdata-URL="LTI/forskrift/1991-08-28-561/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norges Bank skal forestå regelmessig notering av valutakurser uttrykt i norske kroner. Noteringen skal normalt foretas hver virkedag.</article></article><article class="legalArticle" data-lovdata-URL="LTI/forskrift/1991-08-28-561/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det skal noteres kurser uttrykt i norske kroner for de valutaer som omfattes av de daglige telefonkonferansene mellom sentralbankene. Dette gjelder for tiden følgende valutaer:<ul class="defaultList"><li><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Amerikanske dollar (USD)</article></article></li><li><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Belgiske francs (BEF)</article></article></li><li><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Tyske mark (DEM)</article></article></li><li><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Danske kroner (DKK)</article></article></li><li><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Spanske pesetas (ESP)</article></article></li><li><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Franske francs (FRF)</article></article></li><li><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">Britiske pund (GBP)</article></article></li><li><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">Greske drachmer (GRD)</article></article></li><li><article class="listArticle" data-absoluteaddress="/paragraf/2/ledd/1/punkt/9/" id="paragraf-2-ledd-1-punkt-9"><article class="legalP" data-absoluteaddress="/paragraf/2/ledd/1/punkt/9/ledd/1/" id="paragraf-2-ledd-1-punkt-9-ledd-1">Irske pund (IEP)</article></article></li><li><article class="listArticle" data-absoluteaddress="/paragraf/2/ledd/1/punkt/10/" id="paragraf-2-ledd-1-punkt-10"><article class="legalP" data-absoluteaddress="/paragraf/2/ledd/1/punkt/10/ledd/1/" id="paragraf-2-ledd-1-punkt-10-ledd-1">Italienske lire (ITL)</article></article></li><li><article class="listArticle" data-absoluteaddress="/paragraf/2/ledd/1/punkt/11/" id="paragraf-2-ledd-1-punkt-11"><article class="legalP" data-absoluteaddress="/paragraf/2/ledd/1/punkt/11/ledd/1/" id="paragraf-2-ledd-1-punkt-11-ledd-1">Nederlandske gylden (NLG)</article></article></li><li><article class="listArticle" data-absoluteaddress="/paragraf/2/ledd/1/punkt/12/" id="paragraf-2-ledd-1-punkt-12"><article class="legalP" data-absoluteaddress="/paragraf/2/ledd/1/punkt/12/ledd/1/" id="paragraf-2-ledd-1-punkt-12-ledd-1">Portugisiske escudos (PTE)</article></article></li><li><article class="listArticle" data-absoluteaddress="/paragraf/2/ledd/1/punkt/13/" id="paragraf-2-ledd-1-punkt-13"><article class="legalP" data-absoluteaddress="/paragraf/2/ledd/1/punkt/13/ledd/1/" id="paragraf-2-ledd-1-punkt-13-ledd-1">Finske mark (FIM)</article></article></li><li><article class="listArticle" data-absoluteaddress="/paragraf/2/ledd/1/punkt/14/" id="paragraf-2-ledd-1-punkt-14"><article class="legalP" data-absoluteaddress="/paragraf/2/ledd/1/punkt/14/ledd/1/" id="paragraf-2-ledd-1-punkt-14-ledd-1">Svenske kroner (SEK)</article></article></li><li><article class="listArticle" data-absoluteaddress="/paragraf/2/ledd/1/punkt/15/" id="paragraf-2-ledd-1-punkt-15"><article class="legalP" data-absoluteaddress="/paragraf/2/ledd/1/punkt/15/ledd/1/" id="paragraf-2-ledd-1-punkt-15-ledd-1">Østerriske schilling (ATS)</article></article></li><li><article class="listArticle" data-absoluteaddress="/paragraf/2/ledd/1/punkt/16/" id="paragraf-2-ledd-1-punkt-16"><article class="legalP" data-absoluteaddress="/paragraf/2/ledd/1/punkt/16/ledd/1/" id="paragraf-2-ledd-1-punkt-16-ledd-1">Kanadiske dollar (CAD)</article></article></li><li><article class="listArticle" data-absoluteaddress="/paragraf/2/ledd/1/punkt/17/" id="paragraf-2-ledd-1-punkt-17"><article class="legalP" data-absoluteaddress="/paragraf/2/ledd/1/punkt/17/ledd/1/" id="paragraf-2-ledd-1-punkt-17-ledd-1">Sveitsiske francs (CHF)</article></article></li><li><article class="listArticle" data-absoluteaddress="/paragraf/2/ledd/1/punkt/18/" id="paragraf-2-ledd-1-punkt-18"><article class="legalP" data-absoluteaddress="/paragraf/2/ledd/1/punkt/18/ledd/1/" id="paragraf-2-ledd-1-punkt-18-ledd-1">Japanske yen (JPY).</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">I tillegg skal kurser i norsk regning noteres for islandske kroner (ISK), markedsecu (XEU) og spesielle trekkrettigheter (SDR).</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Sentralbanksjefen avgjør om det skal noteres kurser uttrykt i norske kroner også for andre valutaer.</article></article><article class="legalArticle" data-lovdata-URL="LTI/forskrift/1991-08-28-561/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Grunnlaget for noteringen er de kurser, uttrykt i amerikanske dollar, som utveksles mellom sentralbankene på telefonkonferansen kl. 11.30. For de valutaer der det på dette tidspunkt ikke utveksles kurser, skal Norges Bank benytte en markedskurs innhentet fra det norske markedet eller ved skjermbaserte informasjonssystemer.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Julaften, nyttårsaften og onsdag før skjærtorsdag benyttes kursene som utveksles på telefonkonferansen kl. 09.30..</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kursen mellom norske kroner og amerikanske dollar som Norges Bank oppgir på telefonkonferansen, brukes som basis for den etterfølgende beregning av kurser uttrykt i norske kroner for de øvrige valutaer.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Kursene på SDR beregnes for foregående virkedag basert på informasjon fra IMF, Washington.</article></article><article class="legalArticle" data-lovdata-URL="LTI/forskrift/1991-08-28-561/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For USD, CAD, GBP, IEP, XEU og SDR uttrykkes kursen i norske kroner pr. valutaenhet. For de øvrige valutaer uttrykkes kursen i norske kroner på 100 valutaenheter.</article></article><article class="legalArticle" data-lovdata-URL="LTI/forskrift/1991-08-28-561/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Norges Bank bestemmer for hver enkelt valuta antall desimaler for kursen regnet i norske kroner.</article></article><article class="legalArticle" data-lovdata-URL="LTI/forskrift/1991-08-28-561/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Norges Bank skal føre oversikt over kursene for de enkelte valutaer uttrykt i norske kroner.</article></article><article class="legalArticle" data-lovdata-URL="LTI/forskrift/1991-08-28-561/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Norges Bank skal så snart som mulig etter kursberegningen publisere kursen for den enkelte valuta på skjermbaserte informasjonssystemer.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Kursene skal også være tilgjengelig for allmennheten ved en automatisk telefonsvarer.</article></article><article class="legalArticle" data-lovdata-URL="LTI/forskrift/1991-08-28-561/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriftene trer i kraft fra 2. september 1991.</article></article></main></body></html>