<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">LOV-1991-07-04-42</dd><dt class="dokid">DokumentID</dt><dd class="dokid">LTI/lov/1991-07-04-42</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 12</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-08-05</dd><dt class="titleShort">Korttittel</dt><dd class="titleShort">Lov nr 42 om endr. i lov av 18. august 1911 nr 8</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.42 (1990–1991), Innst.O.nr.60 (1990–1991), Besl.O.nr.70 (1990–1991). Odels- og Lagtingsvedtak hhv. 6. og 13. juni 1991. Fremmet av Finans- og tolldepartementet.</dd><dt class="refid">RefID</dt><dd class="refid">lov/1991-07-04-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1991-07-04-42" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-07-04-42/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 42 tredje ledd bokstav n annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Når helt eller delvis skattefri ytelse etter denne bokstav eller bokstav c er samordnet med annen ytelse etter lov av 6. juli 1957 nr. 26 om samordning av pensjons- og trygdeytelser, skal dette ikke medføre reduksjon av den skattefrie del.</article> <article class="defaultP" margin-top="true">§ 44 sjette ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Foreldrefradrag i inntekten kan kreves når begge ektefeller har inntekt av arbeid, og har hjemmeværende barn under 12 år i inntektsåret. Fradraget gis i den laveste inntekten. Fradraget er 40 pst. av denne inntekten for ett barn under 12 år, høyst kr 3.500. For to eller flere barn under 12 år er fradraget 50 pst. av inntekten, høyst kr 4.500. Inntekt av arbeid i den annen ektefelles eller felles bedrift fastsettes i tilfelle etter reglene i § 16 femte ledd. Dette gjelder også ved felles ligning. Er den ene av ektefellene ufør, under utdanning eller på annen lignende måte forhindret fra å ha daglig pass og stell av barn, kan den annen ektefelle kreve fradraget i sin arbeidsinntekt. Når utgifter til pass og stell av barn legitimeres, forhøyes beløpsgrensene ovenfor til kr 17.500 for ett barn, og til kr 21.500 for to eller flere barn. For barn som på grunn av handicap e.l. har særskilt behov for omsorg og pleie, kan det gis foreldrefradrag for legitimerte utgifter etter foregående punktum, også om barnet er over 12 år.</article> <article class="defaultP" margin-top="true">§ 44 syvende ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Foreldrefradrag kan også kreves i enslig forsørgers inntekt av arbeid, når forsørgeren har omsorg for barn under 12 år i inntektsåret. Fradraget er 40 pst. av inntekten for ett barn under 12 år, høyst kr 3.500. For to eller flere barn under 12 år er fradraget 50 pst. av inntekten, høyst kr 4.500. Når utgifter til pass og stell av barn legitimeres, forhøyes beløpsgrensene ovenfor til kr 17.500 for ett barn, og til kr 21.500 for to eller flere barn. For barn som på grunn av handicap e.l. har særskilt behov for omsorg og pleie, kan det gis foreldrefradrag for legitimerte utgifter etter foregående punktum, også om barnet er over 12 år.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-07-04-42/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene i skatteloven § 42 tredje ledd bokstav n annet ledd gjelder fra og med inntektsåret 1991.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Endringene i skatteloven § 44 sjette og syvende ledd trer i kraft straks.</article></section></main></body></html>