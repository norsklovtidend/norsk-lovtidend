<!DOCTYPE html><html lang="no"><head><title>Forskrift om omleggingstilskudd og arealtilskudd for økologisk landbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1991-01-14-50</dd><dt class="dokid">DokumentID</dt><dd class="dokid">LTI/forskrift/1991-01-14-50</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 2</dd><dt class="dateInForce">I kraft fra</dt><dd class="dateInForce">1991-03-26</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-02-26</dd><dt class="title">Tittel</dt><dd class="title">Forskrift om omleggingstilskudd og arealtilskudd for økologisk landbruk.</dd><dt class="refid">RefID</dt><dd class="refid">forskrift/1991-01-14-50</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omleggingstilskudd og arealtilskudd for økologisk landbruk.<ul class="tocSubUl"><li>§ 1. Formål.</li><li>§ 2. Definisjoner.</li><li>§ 3. Vilkår.</li><li>§ 4. Omleggingstilskudd og arealtilskudd.</li><li>§ 5. Innsending og behandling av søknader.</li><li>§ 6. Kontroll.</li><li>§ 7. Utbetaling.</li><li>§ 8. Etterbetaling, tilbakebetaling og avkorting ved feil opplysninger.</li><li>§ 9. Dispensasjon.</li><li>§ 10. Klage.</li><li>§ 11. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-01-14-50" id="dokument"><h1>Forskrift om omleggingstilskudd og arealtilskudd for økologisk landbruk.</h1><article class="legalP" data-absoluteaddress="/ledd/1/" id="ledd-1">Forskriften er fastsatt av Landbruksdepartementet 14. januar 1991 i medhold av jordbruksoppgjøret og etter samråd med Norsk Bonde- og Småbrukarlag og Norges Bondelag.</article><article class="legalArticle" data-lovdata-URL="LTI/forskrift/1991-01-14-50/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Omleggingstilskuddet skal stimulere til omlegging fra tradisjonell landbruksdrift til økologiske driftsformer. Samtidig skal det oppveie virkning av avlingsnedgang i omleggingsfasen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Arealtilskuddet for økologisk landbruk skal bidra til å opprettholde økologiske driftsformer.</article></article><article class="legalArticle" data-lovdata-URL="LTI/forskrift/1991-01-14-50/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med økologisk landbruk menes et selvbærende og vedvarende agroøkosystem i god balanse. Systemet baseres mest mulig på lokale og fornybare ressurser. Det benyttes ikke innsatsfaktorer som lettløselig kunstgjødsel, kjemiske/syntetiske plantevernmidler og kjemiske/syntetiske stoffer i fôrvarer.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med areal i denne sammenheng menes areal under omlegging og areal lagt om til økologiske dyrkingsformer. Som areal regnes fulldyrka og overflatedyrka jord. Dette tilsvarer brukets areal og annet jordbruksareal søkeren disponerer minus gjødsla beite minus bortleid jordbruksareal.</article></article><article class="legalArticle" data-lovdata-URL="LTI/forskrift/1991-01-14-50/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det kan gis omleggingstilskudd og arealtilskudd til økologisk landbruk dersom bruket samtidig oppfyller forskrift for produksjonstillegg i jordbruket. Bruk som pr. 1. januar 1990 har gjennomført omlegging kommer inn under bestemmelsen om tilskudd til omlegging.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For at det skal bli gitt omleggingstilskudd, forutsettes det at hele brukets produksjon legges om innen maksimum 10 år eller drives etter driftsregler for økologisk landbruk i 10 år fra og med det året omleggingstilskudd innvilges. Bruket må tilfredsstille Demeter-Forvaltningen og Biologisk-Merkeforvaltnings (DEBIO) driftsregler for produksjon av økologiske landbruksprodukter.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">For at leid areal skal tas med ved beregning av omleggingstilskuddet, må det foreligge en skriftlig leieavtale for minst 10 år.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Offentlige og private institusjoner, aksjeselskap o.l., kan ikke få omleggingstilskudd og arealtilskudd.</article></article><article class="legalArticle" data-lovdata-URL="LTI/forskrift/1991-01-14-50/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Omleggingstilskudd og arealtilskudd.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Omleggingstilskudd.</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Omleggingstilskuddet gis som et engangstilskudd pr. bruk kombinert med arealavhengige satser. Det arealet som legges til grunn er brukets areal og annet jordbruksareal søkeren disponerer minus gjødsla beite minus bortleid jordbruksareal og det forutsettes at dette arealet vil bli lagt om til økologisk landbruksproduksjon. Omleggingstilskuddet fordeles med 5.000 kr. pr. år i 3 år for bruk under og lik 50 dekar og 5.000 kr. pr. år 1. og 2. år og 10.000 kr. for 3. året for bruk over 50 dekar eller mer. Satsene fastsettes i forbindelse med jordbruksoppgjøret. For 1991 gjelder følgende satser:<table><tbody><tr><td data-text-align="left" data-vertical-align="top" /><td data-text-align="center" data-vertical-align="top">10-50 dekar</td><td colspan="2" data-text-align="center" data-vertical-align="top">Over 50 dekar</td></tr><tr><td data-text-align="left" data-vertical-align="top">Engangstilskudd, kr. pr. bruk:</td><td data-text-align="center" data-vertical-align="top">15 000</td><td colspan="2" data-text-align="center" data-vertical-align="top">20 000</td></tr><tr><td data-text-align="left" data-vertical-align="top" /><td data-text-align="center" data-vertical-align="top">1. år</td><td data-text-align="center" data-vertical-align="top">2. år</td><td data-text-align="center" data-vertical-align="top">3. år</td></tr><tr><td data-text-align="left" data-vertical-align="top">Arealavhengig tilskudd, kr. pr. dekar:</td><td data-text-align="center" data-vertical-align="top">200</td><td data-text-align="center" data-vertical-align="top">100</td><td data-text-align="center" data-vertical-align="top">100</td></tr></tbody></table></article><article class="legalP" data-absoluteaddress="/paragraf/4/punkt/1/ledd/3/" id="paragraf-4-punkt-1-ledd-3">Maksimalt omleggingstilskudd pr. bruk er 60.000 kr. De kombinerte arealavhengige satsene begrenses til 100 dekar pr. bruk.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Arealtilskudd.</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">Arealtilskuddet kan gis som et varig tilskudd til omlagt areal etter 3 års-perioden med omleggingstilskudd. Satsen fastsettes i forbindelse med jordbruksoppgjøret.</article></article></li></ul></article><article class="legalArticle" data-lovdata-URL="LTI/forskrift/1991-01-14-50/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innsending og behandling av søknader.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om omleggingstilskudd sendes landbrukskontoret innen 15. februar.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fylkeslandbrukskontoret behandler og avgjør søknaden om foreløpig tilsagn om omleggingstilskudd innen 15. mars. Det foreløpige tilsagnet gis med forbehold om endelig tilsagn på grunnlag av kontroll om at driftsregler for økologisk landbruk følges og om at reglene for forskrift om produksjonstillegg i jordbruket pr. 31. juli samme år, er oppfylt.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Tilsagn til omleggingstilskudd gis for det inneværende året og de to påfølgende år, forutsatt at det bevilges midler til dette over jordbruksavtalen. Fylkeslandbrukskontoret utbetaler tilskudd etter avsluttet dyrkingssesong.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Søkeren må holde de frister som DEBIO setter for sin behandling i forbindelse med driftsregler for økologisk landbruk.</article></article><article class="legalArticle" data-lovdata-URL="LTI/forskrift/1991-01-14-50/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">DEBIO skal føre kontroll med at driftsreglene for økologisk landbruk blir fulgt. Fylkeslandbrukskontoret fører kontroll med at søknaden er i samsvar med forskrift om produksjonstillegg i jordbruket.</article></article><article class="legalArticle" data-lovdata-URL="LTI/forskrift/1991-01-14-50/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fylkeslandbrukskontoret betaler ut omleggingstilskuddet og arealtilskuddet.</article></article><article class="legalArticle" data-lovdata-URL="LTI/forskrift/1991-01-14-50/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Etterbetaling, tilbakebetaling og avkorting ved feil opplysninger.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Etterbetaling, tilbakebetaling og avkorting ved feil opplysninger for omleggingstilskudd og arealtilskudd vil bli behandlet på samme måte som for produksjonstillegg i jordbruket.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Dersom et bruk innenfor perioden på 10 år etter første gangs utbetaling av omleggingstilskudd, ikke følger driftsreglene for økologisk landbruk, gir det grunnlag for tilbakebetaling av omleggingstilskuddet. Dette gjelder også ved opphør av forpakting/leieavtaler av areal som det er utbetalt omleggingstilskudd for og hvis driftsovertakelse fører til endret driftsform innenfor den samme 10 års perioden.</article></article><article class="legalArticle" data-lovdata-URL="LTI/forskrift/1991-01-14-50/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fylkeslandbrukskontoret og landbrukskontoret kan gjøre unntak fra forskriften i samsvar med § 9 i den generelle forskriften for produksjonstillegg i jordbruket.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Det kan bare gis dispensasjon for inntil 3 år om gangen. Søkere som får pensjon på grunn av alder kan ikke få dispensasjon.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Det kan ikke gis dispensasjon fra driftsreglene for økologisk landbruk.</article></article><article class="legalArticle" data-lovdata-URL="LTI/forskrift/1991-01-14-50/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak som er gjort i medhold av forskriften kan påklages etter lov av 10. februar 1967 om behandlingsmåten i forvaltningssaker, kapittel VI. Klagen sendes Landbruksdepartementet via fylkeslandbrukskontoret innen 3 uker etter at vedkommende har mottatt melding om vedtaket. Klage på avgjørelse tatt i medhold av driftsreglene for økologisk landbruk, sendes via DEBIO og fylkeslandbrukskontoret.</article></article><article class="legalArticle" data-lovdata-URL="LTI/forskrift/1991-01-14-50/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskriften gjelder fra og med 1. januar 1991 og erstatter forskrift om omleggingstilskudd og arealtilskudd til økologisk landbruk fastsatt 28. februar 1990 nr. 160.</article></article></main></body></html>