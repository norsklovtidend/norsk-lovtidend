<!DOCTYPE html><html lang="no"><head><title>Forskrift om endring i forskrift om salgstilskudd til å trekke fartøyer ut av konsesjonspliktig fiske.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:22</dd><dt class="legacyID">Datokode</dt><dd class="legacyID">FOR-1991-10-01-637</dd><dt class="dokid">DokumentID</dt><dd class="dokid">LTI/forskrift/1991-10-01-637</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 18</dd><dt class="dateInForce">I kraft fra</dt><dd class="dateInForce">1991-10-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-10-17</dd><dt class="title">Tittel</dt><dd class="title">Forskrift om endring i forskrift om salgstilskudd til å trekke fartøyer ut av konsesjonspliktig fiske.</dd><dt class="refid">RefID</dt><dd class="refid">forskrift/1991-10-01-637</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om salgstilskudd til å trekke fartøyer ut av konsesjonspliktig fiske.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1991-10-01-637" id="dokument"><h1>Forskrift om endring i forskrift om salgstilskudd til å trekke fartøyer ut av konsesjonspliktig fiske.</h1><article class="legalP" data-absoluteaddress="/ledd/1/" id="ledd-1">I medhold av fordelingsavtalene av 8. januar 1990 og av 19. desember 1990, har Fiskeridepartementet 1. oktober 1991 fastsatt følgende endring i forskrift for salgstilskudd til å trekke fartøyer ut av konsesjonspliktig fiske av 23. februar 1990 nr. 1220.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-10-01-637/KAPITTEL_1" data-partID="k1"><h2 data-text-align="center">I</h2><article class="defaultP">I forskriftens § 2, vilkår for tilskudd, skal 3. ledd slettes. § 2 lyder etter dette:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Tilskudd kan ytes til fartøy som har vært i vedkommende søkers eie i minst 2 år. Det skal ikke være til hinder for å gi tilskudd at fartøyet i løpet av de siste 2 år er overtatt av den tidligere eiers barn, barnebarn eller ektefelle. Statens Fiskarbank kan i særlige tilfelle fravike kravet til eiertid.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tilskudd kan bare gis når fartøyet som går ut innebærer en reell reduksjon av den totale kapasitet i fiskeflåten.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-10-01-637/KAPITTEL_2" data-partID="k2"><h2 data-text-align="center">II</h2><article class="defaultP">I forskriftens § 3, utmåling av tilskudd, skal første ledd endres til:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Salgstilskudd kan ytes med inntil 50 % av oppnådd salgspris for fartøyet. I særskilte tilfelle kan det ytes tilskudd utover 50 % av oppnådd salgspris, når dette er nødvendig for å få til en salgsløsning. Salgstilskudd pr. fartøy kan likevel ikke overstige 10 mill. kroner. I særlige tilfelle kan salgstilskudd gis med inntil 12 mill. kroner.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-10-01-637/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringen i forskriften trer i kraft straks.</article></section></main></body></html>