<!DOCTYPE html><html lang="no"><head><title>Forskrift om gebyr ved for sent eller ikke leverte ligningsoppgaver.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1991-01-22-57</dd><dt class="dokid">DokumentID</dt><dd class="dokid">LTI/forskrift/1991-01-22-57</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 2</dd><dt class="dateInForce">I kraft fra</dt><dd class="dateInForce">1991-01-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§10-8</li></ul></dd><dt class="dateOfPublication">Kunngjort</dt><dd class="dateOfPublication">1991-02-26</dd><dt class="title">Tittel</dt><dd class="title">Forskrift om gebyr ved for sent eller ikke leverte ligningsoppgaver.</dd><dt class="refid">RefID</dt><dd class="refid">forskrift/1991-01-22-57</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr ved for sent eller ikke leverte ligningsoppgaver.<ul class="tocSubUl"><li>I<ul class="tocSubUl"><li>§ 1. Anvendelsesområde</li><li>§ 2. Gebyr for sent eller ikke innleverte oppgaver</li><li>§ 3. Når en oppgave er for sent levert</li><li>§ 4. Når en oppgave ikke er levert</li><li>§ 5. Klage</li></ul></li><li>II</li><li>Ikraftredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1991-01-22-57" id="dokument"><h1>Forskrift om gebyr ved for sent eller ikke leverte ligningsoppgaver.</h1><article class="legalP" data-absoluteaddress="/ledd/1/" id="ledd-1">Fastsatt av Finansdepartementet 22. januar 1991 i medhold av lov 13. juni 1980 nr. 24 om ligningsforvaltning (ligningsloven) § 10-8.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-01-22-57/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1991-01-22-57/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskriften gjelder når noen er pliktig til å levere oppgaver etter lov av 13. juni 1980 nr. 24 om ligningsforvaltning (ligningsloven) §§ 6-16 c og 6-13 nr. 3.</article></article><article class="legalArticle" data-lovdata-URL="LTI/forskrift/1991-01-22-57/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gebyr for sent eller ikke innleverte oppgaver</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Hvis den som skal levere oppgaver etter ligningsloven §§ 6-16 c og 6-13 nr. 3 ikke leverer slike oppgaver innen 31. januar, kan han ilegges et gebyr på kr. 10,- pr. dag for hver oppgave som ikke leveres. Opplysninger om en skattyter regnes som en oppgave.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Gebyret ilegges av det offentlig organ som skal motta oppgaven.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Hvis oppgavegiver godtgjør at feilen skyldes årsaker som han ikke kan lastes for, kan gebyr frafalles.</article></article><article class="legalArticle" data-lovdata-URL="LTI/forskrift/1991-01-22-57/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Når en oppgave er for sent levert</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Oppgaven er for sent levert dersom den ikke<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">er levert postverket som rekommandert sending senest 31. januar</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">er kommet frem til mottaker senest fjerde virkedag etter denne datoen.</article></article></li></ul></article></article><article class="legalArticle" data-lovdata-URL="LTI/forskrift/1991-01-22-57/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Når en oppgave ikke er levert</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Oppgaven ansees som ikke levert hvis:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/4/ledd/1/punkt/1/" id="kapittel-1-paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/4/ledd/1/punkt/1/ledd/1/" id="kapittel-1-paragraf-4-ledd-1-punkt-1-ledd-1">Fødselsnummer (elleve siffer) mangler og oppgaven gjelder personlig skattyter.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/4/ledd/1/punkt/2/" id="kapittel-1-paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/4/ledd/1/punkt/2/ledd/1/" id="kapittel-1-paragraf-4-ledd-1-punkt-2-ledd-1">Navn og adresse mangler og oppgaven gjelder et selskap, en forening, en sammenslutning e.l.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/4/ledd/1/punkt/3/" id="kapittel-1-paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/4/ledd/1/punkt/3/ledd/1/" id="kapittel-1-paragraf-4-ledd-1-punkt-3-ledd-1">Oppgaven mangler identifikasjonsnummeret for oppgavegiver som Skattedirektoratet har bestemt</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/4/ledd/1/punkt/4/" id="kapittel-1-paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/4/ledd/1/punkt/4/ledd/1/" id="kapittel-1-paragraf-4-ledd-1-punkt-4-ledd-1">Arbeidsgivernummer (elleve siffer) mangler og oppgaven er en lønns- og trekkoppgave.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/4/ledd/1/punkt/5/" id="kapittel-1-paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/4/ledd/1/punkt/5/ledd/1/" id="kapittel-1-paragraf-4-ledd-1-punkt-5-ledd-1">Oppgaven er lagt ut på maskinlesbart medium på en måte som ikke følger Skattedirektoratets bestemmelser.</article></article></li></ul></article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Mangler flere opplysninger om samme skattyter, regnes dette som en feil. Hvis samme opplysning gjelder flere skattytere, regnes det som like mange feil som antall skattytere feilen berører.</article></article><article class="legalArticle" data-lovdata-URL="LTI/forskrift/1991-01-22-57/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Oppgavegiver kan påklage vedtak om gebyr truffet av kommunekasserer eller ligningskontor til fylkesskattekontoret innen tre uker etter at melding om vedtaket er kommet frem. Vedtak truffet av Skattedirektoratet kan påklages til Riksskattenemnda.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Vedtaksorganet kan angi utløpsdatoen for klagefristen i meldingen og vedtaket. Fristen kan i så fall regnes fra den dag meldingen blir sendt. Fristen må ikke være kortere enn bestemt i første ledd.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-01-22-57/KAPITTEL_2" data-partID="k2"><h2 data-text-align="center">II</h2></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-01-22-57/KAPITTEL_3" data-partID="k3"><h2>Ikraftredelse</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Forskriften trer i kraft straks og gjelder for oppgaver som leveres for inntektsåret 1990.</article></section></main></body></html>