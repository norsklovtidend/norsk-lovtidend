<!DOCTYPE html><html lang="no"><head><title>Midlertidig forskrift om regler for forsikringsbasert refusjonsordning av trygdeutgifter ved yrkesskade og yrkessykdommer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1991-01-18-25</dd><dt class="dokid">DokumentID</dt><dd class="dokid">LTI/forskrift/1991-01-18-25</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 1</dd><dt class="dateInForce">I kraft fra</dt><dd class="dateInForce">1991-01-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§16-1</li></ul></dd><dt class="dateOfPublication">Kunngjort</dt><dd class="dateOfPublication">1991-02-13</dd><dt class="title">Tittel</dt><dd class="title">Midlertidig forskrift om regler for forsikringsbasert refusjonsordning av trygdeutgifter ved yrkesskade og yrkessykdommer.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 18. januar 1991 med hjemmel i lov 12. juni 1966 nr 12 om folketrygd § 16-1 nr 6. Fremmet av Sosialdepartementet.</dd><dt class="refid">RefID</dt><dd class="refid">forskrift/1991-01-18-25</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om regler for forsikringsbasert refusjonsordning av trygdeutgifter ved yrkesskade og yrkessykdommer.<ul class="tocSubUl"><li>§ 1. Innledning</li><li>§ 2. Fastsettelse av refusjonssats</li><li>§ 3. Oppgjør. Renter mv</li><li>§ 4. Beregning av refusjonsbeløpet</li><li>§ 5. Kontroll mv</li><li>§ 6. Regnskapsføring – Forsikringsgiver</li><li>§ 7.</li><li>§ 8. Ikrafttredelse</li><li>§ 9. Overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1991-01-18-25" id="dokument"><h1>Midlertidig forskrift om regler for forsikringsbasert refusjonsordning av trygdeutgifter ved yrkesskade og yrkessykdommer.</h1><article class="legalArticle" data-lovdata-URL="LTI/forskrift/1991-01-18-25/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innledning</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved erstatningsutbetaling etter lov 16. juni 1989 nr 65 om yrkesskadeforsikring, skal forsikringsgiveren i disse tilfelle yte en forholdsmessig refusjon til folketrygden av trygdens beregnede utgifter til sykepenger, attføringspenger, uførepensjon (inkludert særfordel ved alderspensjon), ektefelle- og barnepensjon, grunn- og hjelpestønad, og yrkesskadeerstatning (menerstatning).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Refusjonsordningen skal finansieres gjennom en andel av arbeidsgivernes premie til den lovbestemte yrkesskadeforsikringen.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Refusjon til folketrygden skal beregnes i prosent av forsikringsgiverens erstatningsutbetalinger etter yrkesskadeforsikringsloven. Erstatningsutbetalinger til personer som ikke er trygdet etter folketrygdloven kapittel 1 omfattes ikke av refusjonsordningen. Tilfelle hvor arbeidsgiver er uforsikret, jf yrkesskadeforsikringsloven § 7 holdes likeledes utenfor.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Forsikringsgiveren skal refundere trygdeutgiftene til folketrygden etter reglene i denne forskrift. Forskriften gjelder tilsvarende refusjon fra fylkeskommuner og kommuner som har unnlatt å tegne forsikring etter tillatelse som nevnt i lov om yrkesskadeforsikring § 3 annet ledd.</article></article><article class="legalArticle" data-lovdata-URL="LTI/forskrift/1991-01-18-25/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsettelse av refusjonssats</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kongen fastsetter den prosentvise refusjonssats av erstatningsutbetalingen etter yrkesskadeforsikringsloven som skal benyttes ved refusjon til trygden. En endring i refusjonssatsen skal fastsettes senest 1. oktober før det kalenderåret refusjonssatsen skal gjelde for.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan fastsettes ulike refusjonssatser for de enkelte erstatningsformer.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Den fastsatte refusjonssats for kalenderåret skal anvendes for yrkesskader og yrkessykdommer som blir konstatert i vedkommende kalenderår, jf yrkesskadeforsikringsloven § 5 annet ledd.</article></article><article class="legalArticle" data-lovdata-URL="LTI/forskrift/1991-01-18-25/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppgjør. Renter mv</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forsikringsgiver skal uoppfordret overføre refusjonen av trygdeutgiftene til Rikstrygdeverket ved et årlig oppgjør.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Etter avtale mellom Yrkesskadeforsikringsforeningen og Rikstrygdeverket kan overføringen av refusjonsbeløpene for nærmere angitte forsikringselskap foretas samlet gjennom Yrkesskadeforsikringsforeningen.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Overføringsbeløpet forfaller til betaling 1. mars etter oppgjørsåret. Oppgjørsåret følger kalenderåret.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Etter utløp av oppgjørsåret 1. januar og fram til forfall 1. mars påløper rentetillegg av refusjonsbeløpet, jf § 4, i henhold til dagslånsrenten i Norges Bank.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Ved overføring etter forfall 1. mars påløper renter som nevnt i lov 17. desember 1976 nr 100 om renter ved forsinket betaling m m. Reglene i lov 21. november 1952 nr 2 om betaling og innkreving av skatt gjelder for øvrig tilsvarende for avgifter til folketrygden, jf folketrygdloven § 17-3.</article></article><article class="legalArticle" data-lovdata-URL="LTI/forskrift/1991-01-18-25/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av refusjonsbeløpet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Refusjonen skal omfatte samtlige refusjonspliktige erstatningsutbetalinger, herunder à konto utbetalinger, fra forsikringsgiver til skadelidte i oppgjørsåret, jf § 1.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Refusjonen gjelder også erstatningsutbetalinger i tilfelle som ikke godkjennes som yrkesskade eller yrkessykdom etter folketrygdloven, jf yrkesskadeforsikringsloven § 11 c. Det skal likevel ikke beregnes refusjon av Tilleggserstatning som ytes til personer som ikke har rett til særfordeler etter folketrygdloven kapittel 11.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Refusjonen beregnes med den prosentsats som er fastsatt for det kalenderåret yrkesskaden eller yrkessykdommen ble konstatert, jf § 2 tredje ledd.</article></article><article class="legalArticle" data-lovdata-URL="LTI/forskrift/1991-01-18-25/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll mv</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forsikringsgivere skal uoppfordret sende bekreftede oppgaver over utbetalte erstatninger i oppgjørsåret til Rikstrygdeverket innen 1. mars etter oppgjørsåret. Oppgaven skal være bekreftet av den økonomiansvarlige i selskapet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Oppgaven til Rikstrygdeverket skal inneholde de opplysninger som er påkrevet for den årlige revurdering av refusjonssatsen. De beregnede refusjonsbeløp skal være fordelt på de enkelte kalenderår der skadetilfellene ble konstatert, jf § 2 tredje ledd.</article></article><article class="legalArticle" data-lovdata-URL="LTI/forskrift/1991-01-18-25/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regnskapsføring – Forsikringsgiver</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved regnskapsoppgjør (år, tertial, måned o l) skal premieandelen for refusjonsordningen inntektsføres som premie. Refusjonen selskapene skal bidra med i forbindelse med ordningen, kostnadsføres som skader og føres opp i balansen som kortsiktig gjeld på egen post «Gjeld til Rikstrygdeverket vedrørende refusjonsordning av trygdeutgifter ved trafikkskade/yrkesskade.» Rentetillegget for perioden 1. januar til 1. mars kostnadsføres under posten andre finanskostnader det året refusjonen betales.</article></article><article class="legalArticle" data-lovdata-URL="LTI/forskrift/1991-01-18-25/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Departementet kan gi utfyllende regler.</article></article><article class="legalArticle" data-lovdata-URL="LTI/forskrift/1991-01-18-25/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer ikraft straks og gis virkning fra 1. januar 1991.</article></article><article class="legalArticle" data-lovdata-URL="LTI/forskrift/1991-01-18-25/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsregler</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/punkt/1/" id="paragraf-9-punkt-1"><span class="data-originalId">1.</span><article class="legalP" data-absoluteaddress="/paragraf/9/punkt/1/ledd/1/" id="paragraf-9-punkt-1-ledd-1">For året 1991 foretas to oppgjør, jf § 3. De to oppgjørsperioder løper i tiden 1. januar – 30. juni 1991, og 1. juli – 31. desember 1991.</article><article class="legalP" data-absoluteaddress="/paragraf/9/punkt/1/ledd/2/" id="paragraf-9-punkt-1-ledd-2">Forfall for 1. oppgjørsperiode er 15. september 1991 og for 2. oppgjørsperiode 1. mars 1992.</article></article></li></ul></article></main></body></html>