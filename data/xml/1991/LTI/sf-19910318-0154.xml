<!DOCTYPE html><html lang="no"><head><title>Forskrift for investeringstilskudd til bygging av fiskefartøyer med finansieringsvilkår iht. fiskebåtfinansieringsordningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:10</dd><dt class="legacyID">Datokode</dt><dd class="legacyID">FOR-1991-03-18-154</dd><dt class="dokid">DokumentID</dt><dd class="dokid">LTI/forskrift/1991-03-18-154</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 5</dd><dt class="dateInForce">I kraft fra</dt><dd class="dateInForce">1991-03-18</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-04-09</dd><dt class="title">Tittel</dt><dd class="title">Forskrift for investeringstilskudd til bygging av fiskefartøyer med finansieringsvilkår iht. fiskebåtfinansieringsordningen.</dd><dt class="refid">RefID</dt><dd class="refid">forskrift/1991-03-18-154</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for investeringstilskudd til bygging av fiskefartøyer med finansieringsvilkår iht. fiskebåtfinansieringsordningen.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-03-18-154" id="dokument"><h1>Forskrift for investeringstilskudd til bygging av fiskefartøyer med finansieringsvilkår iht. fiskebåtfinansieringsordningen.</h1><article class="legalP" data-absoluteaddress="/ledd/1/" id="ledd-1">I medhold av Stortingets vedtak av 18. desember 1990 om Fiskeridepartementets budsjett, har Fiskeridepartementet 18. mars 1991 fastsatt følgende forskrift for investeringstilskudd til bygging av fiskefartøyer som har oppnådd kontraheringstilskudd iht. fiskebåtfinansieringsordningen og korresponderende 1. prioritetslån i Statens Fiskarbank:</article><article class="legalArticle" data-lovdata-URL="LTI/forskrift/1991-03-18-154/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For å avhjelpe manglende egenkapital og ivareta særlige fiskeri- og distriktspolitiske hensyn ved fornyelsen av fiskeflåten, kan Statens Fiskarbank gi tilskudd til bygging av nye fiskefartøyer. Tilskudd kan gis til partsrederier, selskaper av aktive fiskere og til enkeltfiskere som selv skal drive fartøyet.</article></article><article class="legalArticle" data-lovdata-URL="LTI/forskrift/1991-03-18-154/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For at tilskudd kan gis må fartøyet være tildelt kontraheringstilskudd og innvilget 1. prioritetslån i Statens Fiskarbank. Tilskudd kan bare gis til fartøyer som skal drive helårsfiske og som er velegnet for slikt fiske.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved behandling av søknaden skal det legges særlig vekt på søkerens behov for investeringstilskudd, personlige og faglige kvalifikasjoner og om prosjektet er grundig og godt tilrettelagt. Det skal også legges vekt på behovet for fartøyet i vedkommende distrikt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ved tildeling av tilskudd skal tradisjonelle kyst og bankfiskefartøyer i størrelseorden fra 10 til 30 meter lengste lengde prioriteres. For øvrig kommer de årlige retningslinjer for Statens Fiskarbanks utlånsvirksomhet til anvendelse.</article></article><article class="legalArticle" data-lovdata-URL="LTI/forskrift/1991-03-18-154/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskudd kan ytes med inntil 15% av fartøyets kostpris. Anses det nødvendig for å ivareta målsettingene i § 1, kan tilskudd i særlige tilfelle ytes med inntil 20% av kostpris.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tilskudd kan ikke gis når søkeren kan ordne finansieringen med egne midler og vanlige lån.</article></article><article class="legalArticle" data-lovdata-URL="LTI/forskrift/1991-03-18-154/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For tilskuddet skal Statens Fiskarbank ha panterett i fartøyet og i forsikringssummen i 5 år.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom fartøy som har mottatt tilskudd selges innen 5 år regnet fra utbetaling av tilskudd, kan tilskuddet kreves helt eller delvis tilbakebetalt.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved avgjørelse om det skal reises krav om tilbakebetaling bør det bl.a. legges vekt på hvor lang tid det er gått fra utbetalingen til salget finner sted, og om det oppnås en uforholdsmessig stor gevinst ved salget.</article></article><article class="legalArticle" data-lovdata-URL="LTI/forskrift/1991-03-18-154/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om tilskudd sendes fiskerinemnda i søkerens hjemkommune på samme skjema som er fastsatt for søknader om lån i Fiskarbanken og med de vedlegg som der er nevnt. Det vedlegges også driftskalkyle. Dersom driftskalkyler viser at fartøyet ikke kan drives lønnsomt, skal det ikke ytes tilskudd. Søknaden fremmes sammen med søknad om kontraheringstilskudd og/eller lån, samt evt. søknad om særskilt investeringstilskudd for fartøyer fra Finnmark og Nord-Troms.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Så snart fiskerinemnda har behandlet søknadene og gitt sin uttalelse på fastsatt meldingsskjema, sendes søknadene til fylkets fiskerikontor. Søknadene med fiskerinemndas og fiskerikontorets uttalelse sendes så til Statens Fiskarbank, som avgjør om tilskudd i det enkelte tilfelle skal gis.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">For behandling av søknadene gjelder for øvrig reglene i lov og forskrifter fra Statens Fiskarbank.</article></article><article class="legalArticle" data-lovdata-URL="LTI/forskrift/1991-03-18-154/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks. Samtidig oppheves forskrift av 20. august 1986 nr. 1721 om investeringstilskudd til kontrakter hvor det ytes rentesubsidier.</article></article></main></body></html>