<!DOCTYPE html><html lang="no"><head><title>Forskrift om endring i forskrift om strafferegistrering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1991-10-28-743</dd><dt class="dokid">DokumentID</dt><dd class="dokid">LTI/forskrift/1991-10-28-743</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 22</dd><dt class="dateInForce">I kraft fra</dt><dd class="dateInForce">1991-10-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1974-12-20-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1971-06-11-52/§10</li><li>forskrift/1974-12-20-4</li></ul></dd><dt class="dateOfPublication">Kunngjort</dt><dd class="dateOfPublication">1991-12-13</dd><dt class="title">Tittel</dt><dd class="title">Forskrift om endring i forskrift om strafferegistrering.</dd><dt class="refid">RefID</dt><dd class="refid">forskrift/1991-10-28-743</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om strafferegistrering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-10-28-743" id="dokument"><h1>Forskrift om endring i forskrift om strafferegistrering.</h1><article class="legalP" data-absoluteaddress="/ledd/1/" id="ledd-1">Med hjemmel i lov om strafferegistrering av 11. juni 1971 nr. 52 § 10 har Justis- og politidepartementet 28. oktober 1991 bestemt at det i forskrift om strafferegistrering av 20. desember 1974 gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-10-28-743/KAPITTEL_1" data-partID="k1"><h2 data-text-align="center">I</h2><article class="defaultP">§ 2 første ledd nr. 1, 7 og 10 skal lyde:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1)</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Betinget påtaleunnlatelse (straffeprosessloven § 69), annet og tredje ledd, og overføring av sak til helse- og sosialstyret § 57 i lov 17. juli 1953 nr. 14 om barnevern. Slik melding skal sendes bare i saker om forbrytelser.</article><article class="legalP" data-absoluteaddress="/kapittel/1/punkt/1/ledd/2/" id="kapittel-1-punkt-1-ledd-2">Endring av slik avgjørelse på grunnlag av straffeprosessloven § 69 siste ledd eller § 58 i lov om barnevern meldes til registeret.</article></article></li><li data-li-identifier="7)" data-name="7)"><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">7)</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Delt dom – dels betinget dels ubetinget (straffeloven § 52 nr. 2)</article></article></li><li data-li-identifier="10)" data-name="10)"><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">10)</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Samfunnstjeneste etter straffeloven § 15 jfr. 28 a.</article></article></li></ul></article> <article class="defaultP" margin-top="true">§ 2 annet ledd.</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Blir en avgjørelse som nevnt foran endret ved gjenopptakelse, ved dom som nevnt i straffeloven § 54 eller benådning, gjøres det anmerkning om dette i registeret.</article> <article class="defaultP" margin-top="true">§ 3 tredje ledd.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Er det gitt utsettelse med fullbyrdelse av ilagt frihetsstraff (jfr. straffeprosessloven § 458 og § 459) eller utstår fullbyrdelsen fordi den på grunn av forholdene ikke lar seg iverksette, skal opplysningene herom inntas i Strafferegisteret.</article> <article class="defaultP" margin-top="true">§ 4 første setning.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Oppgaver som omfattes av bestemmelsene i § 2 og § 3 første, annet og tredje ledd sendes Strafferegisteret av vedkommende påtalemyndighet i samsvar med reglene i § 5-10 i påtaleinstruksen.</article> <article class="defaultP" margin-top="true">§ 7 oppheves.</article> <article class="defaultP" margin-top="true">Ny § 7 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved den myndighet som Justis- og politidepartementet bestemmer, skal det føres et sentralt bøteregister. Ved politikamrene kan det i den utstrekning det finnes tjenlig, føres lokalt bøteregister.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Bøteregisteret skal innta opplysninger om:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">Samtlige bøter ilagt ved forelegg eller dom.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">Påtaleunnlatelse i forseelsessaker.</article></article></li></ul></article> <article class="defaultP" margin-top="true">§ 8 oppheves.</article> <article class="defaultP" margin-top="true">Ny § 8 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Oppgaver som omfattes av bestemmelsen i § 7 sendes bøteregisteret av vedkommende påtalemyndighet.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Politimestrene kan pålegges å gi underretning også for andre avgjørelser i straffesaker som nevnt i § 7 i den utstrekning Justis- og politidepartementet bestemmer.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Underretning gis på særskilt blankett fastsatt av Justis- og politidepartementet.</article> <article class="defaultP" margin-top="true">§ 9 tredje ledd.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Til bruk for offentlig statistikk sender Politiets Datatjeneste til Statistisk Sentralbyrå de oppgaver og meldinger som følger av ordning godkjent av Justis- og politidepartementet.</article> <article class="defaultP" margin-top="true">§ 12 nr. 4 a oppheves.</article> <article class="defaultP" margin-top="true">Ny 12 nr. 4 a skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Til helse- og sosialstyrene og fylkeskommunale barnevernsmyndigheter til bruk for behandling av barnevernssaker, i adopsjonssaker kan kreves uttømmende attest.</article> <article class="defaultP" margin-top="true">§ 12 nr. 4 e oppheves.</article> <article class="defaultP" margin-top="true">Ny § 12 nr. 4 e skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Til Luftfartsverket ved søknad om fly- og helikoptersertifikat, jfr. luftfartsloven av 16. desember 1960 nr. 1 §§ 55, 56, slik at det kan kreves uttømmende attest. I tillegg tas med opplysninger om alle verserende forbrytelsessaker og de verserende forseelsessaker som er knyttet til rusmiddelbruk eller som antas å ha betydning for formålet med attesten.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Til Luftfartsverket i forbindelse med klarering av personer som gjennom sin ansettelse i Luftfartsverket gis adgang til lufthavnene, eller overfor personer som på annen måte gis adgang til sikkerhetssonene.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Det kan kreves uttømmende attest.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-10-28-743/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>