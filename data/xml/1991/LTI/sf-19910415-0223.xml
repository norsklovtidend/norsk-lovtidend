<!DOCTYPE html><html lang="no"><head><title>Forskrift om betaling av egenandeler ved medisinsk stønad mv under opphold utenfor riket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1991-04-15-223</dd><dt class="dokid">DokumentID</dt><dd class="dokid">LTI/forskrift/1991-04-15-223</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 7</dd><dt class="dateInForce">I kraft fra</dt><dd class="dateInForce">1991-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li><li>forskrift/1984-02-17-435/§2-6</li></ul></dd><dt class="dateOfPublication">Kunngjort</dt><dd class="dateOfPublication">1991-05-10</dd><dt class="title">Tittel</dt><dd class="title">Forskrift om betaling av egenandeler ved medisinsk stønad mv under opphold utenfor riket.</dd><dt class="refid">RefID</dt><dd class="refid">forskrift/1991-04-15-223</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om betaling av egenandeler ved medisinsk stønad mv under opphold utenfor riket.<ul class="tocSubUl"><li>§ 1. Personkrets.</li><li>§ 2. Egenandeler for legehjelp, fysikalsk behandling, behandling hos tannlege for sykdom og behandling hos psykolog.</li><li>§ 3. Egenandeler for viktigere legemidler.</li><li>§ 4. Utgiftstak for egenandeler utenfor riket.</li><li>§ 5. Ikrafttredelse. Overgangsbestemmelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-04-15-223" id="dokument"><h1>Forskrift om betaling av egenandeler ved medisinsk stønad mv under opphold utenfor riket.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 15. april 1991 med hjemmel i lov om folketrygd § 2-5 nr. 1 første ledd jfr kgl.res. 17. februar 1984 nr. 435, nr. 2 bokstav d og nr 3 bokstav a, § 2-6 nr. 1 første ledd og § 2-8 nr. 2 og 3.</article><article class="legalArticle" data-lovdata-URL="LTI/forskrift/1991-04-15-223/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Personkrets.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften her gjelder for personer som har rett til stønad etter lov om folketrygd § 2-8, når de oppholder seg utenfor riket.</article></article><article class="legalArticle" data-lovdata-URL="LTI/forskrift/1991-04-15-223/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Egenandeler for legehjelp, fysikalsk behandling, behandling hos tannlege for sykdom og behandling hos psykolog.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Egenandelen for legehjelp, behandling hos tannlege for sykdom, fysikalsk behandling og behandling hos psykolog er 25 prosent av nødvendige behandlingsutgifter.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med legehjelp menes også undersøkelse og behandling ved medisinsk laboratorium eller røntgeninstitutt, når undersøkelsen/behandlingen er forordnet av lege.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fysikalsk behandling og behandling hos psykolog må være forordnet av lege.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">For kjeveortopedisk behandling betales egenandeler etter de satsene som gjelder i riket.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Det betales ikke egenandel i tilfelle hvor folketrygden yter full godtgjørelse for tilsvarende behandling i riket.</article></article><article class="legalArticle" data-lovdata-URL="LTI/forskrift/1991-04-15-223/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Egenandeler for viktigere legemidler.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Paragrafen her gjelder egenandeler for viktigere legemidler og bandasjemateriell mv, som er forordnet av lege og som i riket forskrives på blå resept.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Egenandelen for voksne er 20 prosent av reseptbeløpet, men ikke mer enn 175 kroner pr resept. Egenandelen for barn mellom 7 og 16 år og personer som har fylt 67 år eller mottar uførepensjon etter lov om folketrygd, er 10 prosent av reseptbeløpet, men ikke mer enn 75 kroner pr resept. Barn under 7 år betaler ikke egenandel. Det betales heller ikke egenandeler for legemidler forskrevet for tuberkulose, veneriske sykdommer og tilstander med immunsvikt.</article></article><article class="legalArticle" data-lovdata-URL="LTI/forskrift/1991-04-15-223/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utgiftstak for egenandeler utenfor riket.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som i et kalenderår har betalt egenandeler utenfor riket med i alt 660 kroner for legehjelp, behandling hos psykolog, viktigere legemidler og reiser som trygden betaler for, skal for resten av kalenderåret være fritatt for å betale egenandeler.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Som egenandel for lege- og psykologhjelp godtas 25 prosent av nødvendige behandlingsutgifter, jfr § 2.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Som egenandel for viktigere legemidler godtas de beløp som er fastsatt i § 3.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Som egenandel for reiser godtas 30 kroner for enkeltreise og 60 kroner for tur-returreise. Reiseutgiftene må være større enn de nevnte beløpene for at egenandelene skal kunne regnes med under utgiftstaket.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Egenandeler for barn under 16 år, herunder særkullsbarn, kan legges sammen med egenandelene til en av foreldrene. Når egenandelene for disse familiemedlemmene til sammen utgjør 660 kroner, skal hver av dem anses å ha nådd utgiftstaket. Som foreldre regnes her også fosterforeldre.</article></article><article class="legalArticle" data-lovdata-URL="LTI/forskrift/1991-04-15-223/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse. Overgangsbestemmelse.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften her trer i kraft 1. mai 1991.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Utgiftstaket for tidsrommet 1. mai til 31. desember 1991 skal være 440 kroner.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Forskrift av 17. februar 1971 om stønad under opphold utenfor riket for ektefelle og barn under 18 år som forsørges av person som er trygdet etter folketrygdlovens § 2-8 faller bort.</article></article></main></body></html>