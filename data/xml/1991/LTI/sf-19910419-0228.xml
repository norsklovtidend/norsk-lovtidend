<!DOCTYPE html><html lang="no"><head><title>Forskrift om reklame i kringkasting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:35</dd><dt class="legacyID">Datokode</dt><dd class="legacyID">FOR-1991-04-19-228</dd><dt class="dokid">DokumentID</dt><dd class="dokid">LTI/forskrift/1991-04-19-228</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 7</dd><dt class="dateInForce">I kraft fra</dt><dd class="dateInForce">1991-04-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-12-21-77/§3</li><li>lov/1990-12-21-77/§4</li><li>lov/1990-12-21-77/§5</li><li>lov/1987-11-27-71/§1</li></ul></dd><dt class="dateOfPublication">Kunngjort</dt><dd class="dateOfPublication">1991-05-10</dd><dt class="title">Tittel</dt><dd class="title">Forskrift om reklame i kringkasting.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 19. april 1991 med hjemmel i lov 21. desember 1990 nr. 77 om reklame i kringkasting, §§ 3, 4 og 5, lov 13. juni 1980 nr. 36 om kringkasting, § 1 nr. 4 og lov 27. november 1987 nr. 71 om nærkringkasting, § 2. Fremmet av Kulturdepartementet.</dd><dt class="refid">RefID</dt><dd class="refid">forskrift/1991-04-19-228</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om reklame i kringkasting.<ul class="tocSubUl"><li>I</li><li>I. Generelle bestemmelser<ul class="tocSubUl"><li>§ 1. Varighet</li><li>§ 2. Språk</li><li>§ 3. Reklamefrie dager</li><li>§ 4. Innhold</li><li>§ 5. Presentasjon av produkt og tjenester</li><li>§ 6. Forholdet til barn og unge under 18 år.</li></ul></li><li>II. Særlige bestemmelser om reklame i fjernsyn<ul class="tocSubUl"><li>§ 7. Plassering av reklameinnslag</li><li>§ 8. Bruk av programmedarbeidere i reklameinnslag</li></ul></li><li>III. Særlige bestemmelser om tekstplakater i lokalfjernsyn<ul class="tocSubUl"><li>§ 9. Tekstplakater</li></ul></li><li>IV. Særlige bestemmelser om reklame i radio<ul class="tocSubUl"><li>§ 10. Form</li></ul></li><li>V. Særlige bestemmelser om reklame i nærkringkasting<ul class="tocSubUl"><li>§ 11. Avgift på salg av reklametid</li><li>§ 12. Regnskap</li><li>§ 13. Forvaltning av fondsmidler</li></ul></li><li>VI. Tilsyn med reklamesendinger<ul class="tocSubUl"><li>§ 14. Tilsyn med reklamesendinger</li></ul></li><li>VII. Sanksjoner<ul class="tocSubUl"><li>§ 15. Sanksjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-04-19-228" id="dokument"><h1>Forskrift om reklame i kringkasting.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-04-19-228/KAPITTEL_1" data-partID="k1"><h2 data-text-align="center">I</h2></section><section class="section" data-name="kapI" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-04-19-228/KAPITTEL_2" data-partID="k2"><h2>I. Generelle bestemmelser</h2><article class="legalArticle" data-lovdata-URL="LTI/forskrift/1991-04-19-228/§1" data-name="§1" data-partID="§1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Varighet</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Reklameinnslagene skal samlet ikke utgjøre mer enn 15 prosent per time.</article></article><article class="legalArticle" data-lovdata-URL="LTI/forskrift/1991-04-19-228/§2" data-name="§2" data-partID="§2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Språk</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Reklamebudskap skal hovedsakelig framføres på norsk eller annet språk som benyttes i kringkastingsselskapets egenproduserte program.</article></article><article class="legalArticle" data-lovdata-URL="LTI/forskrift/1991-04-19-228/§3" data-name="§3" data-partID="§3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Reklamefrie dager</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Det er ikke tillatt å sende reklameinnslag på langfredag, 1. påskedag, 1. pinsedag og 1. juledag.</article></article><article class="legalArticle" data-lovdata-URL="LTI/forskrift/1991-04-19-228/§4" data-name="§4" data-partID="§4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Innhold</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Reklameinnslag skal ikke inneholde varemerke eller logo som benyttes i markedsføringen av produkt eller tjenester som det er forbudt å reklamere for etter norsk lov eller regler gitt i medhold av norsk lov.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Det kan ikke reklameres for våpen eller modeller/leketøysutgaver av våpen.</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Det kan ikke reklameres for livssyn eller politiske budskap.</article></article><article class="legalArticle" data-lovdata-URL="LTI/forskrift/1991-04-19-228/§5" data-name="§5" data-partID="§5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Presentasjon av produkt og tjenester</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">I program kan produkt eller tjenester ikke omtales eller framvises på en salgsfremmende måte, jf. likevel § 6 i forskrifter av 19. april 1991 nr. 229 om sponsing av kringkastingsprogram.</article></article><article class="legalArticle" data-lovdata-URL="LTI/forskrift/1991-04-19-228/§6" data-name="§6" data-partID="§6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet til barn og unge under 18 år.</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">I reklameinnslag må det tas hensyn til at all reklame kan bli hørt eller sett av barn.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">I reklameinnslag må det vises særlig aktsomhet overfor barn og unges påvirkelighet og manglende erfaring.</article><article class="legalP" data-absoluteaddress="/kapittel/2/paragraf/6/ledd/3/" id="kapittel-2-paragraf-6-ledd-3">I reklameinnslag for produkt og tjenester som er av særlig interesse for barn og unge kan det ikke være med personer og figurer som i løpet av de siste 12 måneder regelmessig eller over en lengre periode har framstått som viktige element i barne- eller ungdomsprogram.</article><article class="legalP" data-absoluteaddress="/kapittel/2/paragraf/6/ledd/4/" id="kapittel-2-paragraf-6-ledd-4">Barn under 14 år kan bare medvirke i reklameinnslag dersom de utgjør en naturlig del av det framstilte miljøet, eller er nødvendig for å demonstrere bruken av produkt eller tjenester.</article><article class="legalP" data-absoluteaddress="/kapittel/2/paragraf/6/ledd/5/" id="kapittel-2-paragraf-6-ledd-5">I reklameinnslag kan barn under 14 år ikke verbalt eller på annen måte gi anbefalinger for produkt eller tjenester.</article></article></section><section class="section" data-name="kapII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1991-04-19-228/KAPITTEL_3" data-partID="k3"><h2>II. Særlige bestemmelser om reklame i fjernsyn</h2><article class="legalArticle" data-lovdata-URL="LTI/forskrift/1991-04-19-228/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Plassering av reklameinnslag</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Det kan ikke sendes reklameinnslag i pauser i nyhetsprogram eller andre program som tar sitt tematiske utgangspunkt i aktuelle nyheter av politisk eller samfunnsmessig betydning, så som kommentarer til nyheter eller politiske holdninger til nyheter, aktuelle begivenheter m.v., dokumentarprogram og religiøse program.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Det kan ikke sendes reklameinnslag i pauser i fiksjonsbaserte serier, filmer, teater- og konsertoverføringer eller lignende, eller i andre program der utdrag av slike verk utgjør en vesentlig del av innholdet.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Det kan sendes reklameinnslag i naturlige pauser i program som er sammensatt av flere fullendte deler dersom programmet varer i 45 minutt eller mer, og den enkelte fullendte del av programmet varer i minst 20 minutt.</article></article><article class="legalArticle" data-lovdata-URL="LTI/forskrift/1991-04-19-228/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Bruk av programmedarbeidere i reklameinnslag</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Det kan ikke sendes reklameinnslag hvor medarbeidere som regelmessig framstår i et fjernsynsselskaps nyhetsprogram eller andre program som tar sitt tematiske utgangspunkt i aktuelle nyheter av politisk eller samfunnsmessig betydning, så som kommentarer til nyheter eller politiske holdninger til nyheter, aktuelle begivenheter m.v. eller værmeldinger medvirker.</article></article></section><section class="section" data-name="kapIII" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1991-04-19-228/KAPITTEL_4" data-partID="k4"><h2>III. Særlige bestemmelser om tekstplakater i lokalfjernsyn</h2><article class="legalArticle" data-lovdata-URL="LTI/forskrift/1991-04-19-228/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tekstplakater</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Det kan sendes tekstplakater i lokalfjernsyn.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Tekstplakater må klart skilles fra den øvrige programvirksomheten.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Med unntak for stillingsannonser kan ikke annonser for næringsvirksomhet forekomme i tekstplakater.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">I tekstplakater kan produkt eller tjenester ikke framstilles på en salgsfremmende måte.</article><article class="legalP" data-absoluteaddress="/kapittel/4/paragraf/1/ledd/5/" id="kapittel-4-paragraf-1-ledd-5">Tekstplakater kan bare inneholde opplysninger om navn og/eller logo.</article><article class="legalP" data-absoluteaddress="/kapittel/4/paragraf/1/ledd/6/" id="kapittel-4-paragraf-1-ledd-6">Tekstplakater kan ikke inneholde politiske budskap eller livssynsbudskap.</article><article class="legalP" data-absoluteaddress="/kapittel/4/paragraf/1/ledd/7/" id="kapittel-4-paragraf-1-ledd-7">Konsesjonærene i et konsesjonsområde fastsetter sendetid for tekstplakater. Ved tvist om fordeling av sendetid skal konsesjonærer som vil sende lokalproduserte program gis fortrinnsrett til sendernettet framfor konsesjonærer som vil sende tekstplakater.</article><article class="legalP" data-absoluteaddress="/kapittel/4/paragraf/1/ledd/8/" id="kapittel-4-paragraf-1-ledd-8">Det skal ikke betales reklameavgift av inntektene fra tekstplakater.</article></article></section><section class="section" data-name="kapIV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1991-04-19-228/KAPITTEL_5" data-partID="k5"><h2>IV. Særlige bestemmelser om reklame i radio</h2><article class="legalArticle" data-lovdata-URL="LTI/forskrift/1991-04-19-228/§10" data-name="§10" data-partID="§10" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Form</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Reklameinnslagene skal klart adskilles fra den ordinære programvirksomheten ved et særskilt lydsignal.</article></article></section><section class="section" data-name="kapV" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1991-04-19-228/KAPITTEL_6" data-partID="k6"><h2>V. Særlige bestemmelser om reklame i nærkringkasting</h2><article class="legalArticle" data-lovdata-URL="LTI/forskrift/1991-04-19-228/§11" data-name="§11" data-partID="§11" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Avgift på salg av reklametid</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Avgiften på salg av reklametid skal beregnes kvartalsvis pr. 1. januar, 1. april, 1. juli og 1. oktober. Avgiften skal innbetales til Nærkringkastingsnemnda senest en måned og ti dager etter utløpet av hvert kvartal.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Ved forsinket betaling skal det beregnes renter etter lov av 17. desember 1976 nr. 100 om renter ved forsinket betaling (morarenteloven).</article></article><article class="legalArticle" data-lovdata-URL="LTI/forskrift/1991-04-19-228/§12" data-name="§12" data-partID="§12" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Regnskap</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Det skal føres regnskap for konsesjonærenes salg av reklame i samsvar med lov 13. mai 1977 nr. 35 om regnskapsplikt m.v.</article><article class="legalP" data-absoluteaddress="/kapittel/6/paragraf/2/ledd/2/" id="kapittel-6-paragraf-2-ledd-2">Regnskap skal revideres av registrert eller statsautorisert revisor, med unntak av konsesjonærer som får sin revisjon utført av kommunerevisjonen eller annet offentlig revisjonsorgan.</article><article class="legalP" data-absoluteaddress="/kapittel/6/paragraf/2/ledd/3/" id="kapittel-6-paragraf-2-ledd-3">Regnskap skal sendes til Nærkringkastingsnemnda innen 1. mai det påfølgende år.</article></article><article class="legalArticle" data-lovdata-URL="LTI/forskrift/1991-04-19-228/§13" data-name="§13" data-partID="§13" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Forvaltning av fondsmidler</span></h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Midler som overføres til forvaltning av Nærkringkastingsnemnda skal plasseres i separate fond for lokalfjernsyn og nærradio.</article><article class="legalP" data-absoluteaddress="/kapittel/6/paragraf/3/ledd/2/" id="kapittel-6-paragraf-3-ledd-2">Midlene skal benyttes til nærkringkastingsformål, og særlig som ledd i en utjevningsordning til fordel for nærkringkastingsselskap i områder med lavt inntektspotensiale fra reklamesendinger.</article><article class="legalP" data-absoluteaddress="/kapittel/6/paragraf/3/ledd/3/" id="kapittel-6-paragraf-3-ledd-3">Midlene kan også benyttes som støtte til andre nærkringkastingstiltak.</article></article></section><section class="section" data-name="kapVI" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1991-04-19-228/KAPITTEL_7" data-partID="k7"><h2>VI. Tilsyn med reklamesendinger</h2><article class="legalArticle" data-lovdata-URL="LTI/forskrift/1991-04-19-228/§14" data-name="§14" data-partID="§14" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tilsyn med reklamesendinger</span></h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Forbrukerombudet fører tilsyn med reklame i henhold til regler gitt i lov av 21. desember 1990 nr. 77 om reklame i kringkasting, § 3, andre ledd og forskrift om reklame i kringkasting, § 4, andre og tredje ledd, § 5 og § 6. Vedtak fattet av Forbrukerombudet i medhold av ovennevnte regelverk kan påklages til Markedsrådet. De instanser som fører tilsyn med reklameforbud i henhold til andre bestemmelser i norsk lov fører tilsyn med § 4, første ledd.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Nærkringkastingsnemnda fører tilsyn med at øvrige regler overholdes.</article></article></section><section class="section" data-name="kapVII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1991-04-19-228/KAPITTEL_8" data-partID="k8"><h2>VII. Sanksjoner</h2><article class="legalArticle" data-lovdata-URL="LTI/forskrift/1991-04-19-228/§15" data-name="§15" data-partID="§15" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Sanksjoner</span></h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Ved brudd på regelverket om reklame i kringkasting kan Nærkringkastingsnemnda gi advarsel. Ved gjentatte eller alvorlige brudd kan konsesjonen inndras.</article></article></section><section class="section" data-name="kapII" data-section-type="default" data-absoluteaddress="/kapittel/9/" id="kapittel-9" data-lovdata-URL="LTI/forskrift/1991-04-19-228/KAPITTEL_9" data-partID="k9"><h2 data-text-align="center">II</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Forskriften trer i kraft straks.</article></section></main></body></html>