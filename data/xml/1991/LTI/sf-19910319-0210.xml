<!DOCTYPE html><html lang="no"><head><title>Forskrift om tiltak for å hindre lekkasje fra nedgravd tank for brannfarlig væske klasse A.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1991-03-19-210</dd><dt class="dokid">DokumentID</dt><dd class="dokid">LTI/forskrift/1991-03-19-210</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 7</dd><dt class="dateInForce">I kraft fra</dt><dd class="dateInForce">1991-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1971-05-21-47</li><li>lov/1971-05-21-47/§6</li><li>lov/1971-05-21-47/§14</li><li>lov/1971-05-21-47/§15</li><li>lov/1971-05-21-47/§18</li><li>lov/1971-05-21-47/§37</li><li>forskrift/1974-12-06-3</li></ul></dd><dt class="dateOfPublication">Kunngjort</dt><dd class="dateOfPublication">1991-05-10</dd><dt class="title">Tittel</dt><dd class="title">Forskrift om tiltak for å hindre lekkasje fra nedgravd tank for brannfarlig væske klasse A.</dd><dt class="refid">RefID</dt><dd class="refid">forskrift/1991-03-19-210</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tiltak for å hindre lekkasje fra nedgravd tank for brannfarlig væske klasse A.</li></ul></dd></dl></header><main class="documentBody" data-lovdata-URL="LTI/forskrift/1991-03-19-210" id="dokument"><h1>Forskrift om tiltak for å hindre lekkasje fra nedgravd tank for brannfarlig væske klasse A.</h1><article class="legalP" data-absoluteaddress="/ledd/1/" id="ledd-1">Styret for direktoratet for brann- og eksplosjonsvern har 19. mars 1991 fastsatt ovennevnte forskrift. Forskriften er fastsatt i medhold av lov av 21. mai 1971 nr. 47 om brannfarlige varer §§ 6, 14, 15, 18 og 37, og Kommunal- og arbeidsdepartementets delegeringsvedtak av 6. desember 1974.</article><article class="legalP" data-absoluteaddress="/ledd/2/" id="ledd-2">Formålet med forskriften er å sikre at nedgravd tank for brannfarlig væske klasse A, brukes og vedlikeholdes slik at den til enhver tid er i slik stand at den representerer minst mulig risiko for lekkasje som kan føre til fare for skade på liv, helse, miljø og materielle verdier på grunn av brann eller eksplosjon. Dette innebærer at alle slike tanker skal være gjenstand for periodisk tilstandskontroll ved nærmere fastsatte intervaller. I henhold til overgangsbestemmelsen skal alle tanker nedgravd før 1970 tilstandskontrolleres innen utgangen av 1994. Tanker nedgravd i 1970 og frem til utløpet av 1982 skal kontrolleres innen utløpet av 1997.</article><article class="legalP" data-absoluteaddress="/ledd/3/" id="ledd-3">Forskriften trer i kraft 1. juni 1991.</article><article class="legalP" data-absoluteaddress="/ledd/4/" id="ledd-4">Det er utarbeidet veiledning til forskriften. Informasjon om forskriften med veiledning fås ved henvendelse til Direktoratet for brann- og eksplosjonsvern, Postboks 355, 3101 Tønsberg.</article></main></body></html>