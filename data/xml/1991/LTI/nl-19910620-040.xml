<!DOCTYPE html><html lang="no"><head><title>Lov om endringer i lov av 4. mars 1983 nr. 7 om eierseksjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">LOV-1991-06-20-40</dd><dt class="dokid">DokumentID</dt><dd class="dokid">LTI/lov/1991-06-20-40</dd><dt class="ministry">Departement</dt><dd class="ministry"><ul><li>Kommunaldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 11</dd><dt class="dateInForce">I kraft fra</dt><dd class="dateInForce">1991-06-20</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-07-12</dd><dt class="titleShort">Korttittel</dt><dd class="titleShort">Lov nr. 40 om endr. i lov av 4. mars 1983</dd><dt class="title">Tittel</dt><dd class="title">Lov om endringer i lov av 4. mars 1983 nr. 7 om eierseksjoner.</dd><dt class="miscInformation">Annet om dokumentet</dt><dd class="miscInformation">Ot.prp.nr.30 (1990–1991), Innst.O.nr.52 (1990–1991), Besl.O.nr.77 (1990–1991). Odels- og Lagtingsvedtak hhv. 11. og 17. juni 1991. Fremmet av Kommunaldepartementet.</dd><dt class="refid">RefID</dt><dd class="refid">lov/1991-06-20-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 4. mars 1983 nr. 7 om eierseksjoner.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1991-06-20-40" id="dokument"><h1>Lov om endringer i lov av 4. mars 1983 nr. 7 om eierseksjoner.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-06-20-40/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 4. mars 1983 nr. 7 om eierseksjoner blir det gjort slike endringar:</article> <article class="defaultP" margin-top="true">§ 16 skal lyde:<p class="leddfortsettelse"><strong>§ 16.</strong> <i>Mislighold</i></p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Hvis en sameier til tross for advarsel vesentlig misligholder sine forpliktelser, kan styret pålegge vedkommende å selge seksjonen. Kravet om advarsel gjelder ikke i de tilfelle der det kan kreves utkastelse etter § 16 a.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Advarsel skal gis skriftlig og opplyse om at vesentlig mislighold gir sameiet rett til å kreve seksjonen solgt.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Pålegg om salg skal gis skriftlig og opplyse om at seksjonen kan kreves solgt ved auksjon hvis pålegget ikke er etterkommet innen en frist som ikke skal settes kortere enn seks måneder fra pålegget er mottatt.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Er pålegget ikke etterkommet innen fristen, kan seksjonen kreves solgt ved auksjon uten at det foreligger dom eller annen tvangsgrunnlag, når det ikke senest i auksjonsmøtet er reist innsigelse mot salget eller innsigelsen er klart grunnløs. Avgjørelsen tas av namsretten i kjennelse som kan påkjæres.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">For auksjonen gjelder bestemmelsene i lov av 13. august 1915 nr. 7 om tvangsfuldbyrdelse så langt de passer, men § 153 gjelder ikke.</article> <article class="defaultP" margin-top="true">Ny § 16 a skal lyde:<p class="leddfortsettelse"><strong>§ 16 a.</strong> <i>Utkastelse</i></p></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Medfører sameierens oppførsel fare for ødeleggelse eller vesentlig forringelse av eiendommen, eller er sameierens oppførsel til alvorlig plage eller sjenanse for eiendommens øvrige brukere, kan sameiets styre kreve sameieren utkastet før seksjonen er solgt. Krav om utkastelse kan settes frem tidligst samtidig med at det gis pålegg etter § 16 om salg. Utkastelse kan skje uten at det foreligger dom eller annet tvangsgrunnlag, når det ikke er reist innsigelse mot utkastelsen eller innsigelsen er klart grunnløs. Avgjørelsen tas av namsretten i kjennelse som kan påkjæres.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">For utkastelsen gjelder bestemmelsene i lov av 13. august 1915 nr. 7 om tvangsfuldbyrdelse så langt de passer.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Etter reglene i paragrafen her kan det også kreves utkastelse av bruker som ikke er sameier, når vedkommende sameier senest samtidig gis pålegg etter § 16 om salg.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-06-20-40/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Lova trer i kraft straks.</article></section></main></body></html>