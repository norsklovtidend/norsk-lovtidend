<!DOCTYPE html><html lang="no"><head><title>Forskrift om endringer i børsforskrift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1991-01-11-194</dd><dt class="dokid">DokumentID</dt><dd class="dokid">LTI/forskrift/1991-01-11-194</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 7</dd><dt class="dateInForce">I kraft fra</dt><dd class="dateInForce">1991-01-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-12-21-1060</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-17-57</li><li>forskrift/1989-05-26-354</li><li>lov/1967-02-10/§28</li></ul></dd><dt class="dateOfPublication">Kunngjort</dt><dd class="dateOfPublication">1991-05-10</dd><dt class="title">Tittel</dt><dd class="title">Forskrift om endringer i børsforskrift.</dd><dt class="refid">RefID</dt><dd class="refid">forskrift/1991-01-11-194</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i børsforskrift.<ul class="tocSubUl"><li>§ 7. Avgifter</li></ul></li></ul></dd></dl></header><main class="documentBody" data-lovdata-URL="LTI/forskrift/1991-01-11-194" id="dokument"><h1>Forskrift om endringer i børsforskrift.</h1><article class="legalP" data-absoluteaddress="/ledd/1/" id="ledd-1">Finansdepartementet har 11. januar 1991 med hjemmel i lov 17. juni 1988 nr. 57 om verdipapirbørs, jf. kgl.res. 17. juni 1988 og 30. september 1988 nr. 754 og kgl.res. 26. mai 1989 nr. 354, jf. lov 10. desember 1967 om behandlingsmåten i forvaltningssaker § 28 siste ledd endret børsforskriften av 21. desember 1988 nr. 1060.</article><article class="legalP" data-absoluteaddress="/ledd/2/" id="ledd-2">Følgende endringer ble vedtatt 11. januar 1991:</article><article class="legalP" data-absoluteaddress="/ledd/3/" id="ledd-3">Någjeldende § 7 og § 9 i kapittel 1 samt § 4 i kapittel 3 oppheves.</article><article class="legalP" data-absoluteaddress="/ledd/4/" id="ledd-4">Det er vedtatt ny § 7 i kapittel 1.</article><article class="legalP" data-absoluteaddress="/ledd/5/" id="ledd-5">Endringene trådte i kraft straks.</article><article class="legalArticle" data-lovdata-URL="LTI/forskrift/1991-01-11-194/§7" data-name="§7" data-partID="§7" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avgifter</span></h2><article class="defaultP">7.1 <i>Registreringsavgift.</i></article><article class="legalP" data-absoluteaddress="/paragraf/1/ledd/1/" id="paragraf-1-ledd-1">Foretak som søker om børsnotering av verdipapirer skal betale en registreringsavgift for behandlingen av søknaden uavhengig av behandlingens resultat.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Registreringsavgiftens størrelse beregnes ut fra det totale pålydende på de verdipapirer som det søkes opptak for.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Imøtekommes søknaden om børsnotering skal registreringsavgiften beregnes på grunnlag av det totale pålydende på verdipapirene på tidspunkt for første noteringsdag.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Imøtekommes ikke søknaden om børsnotering skal registreringsavgiften beregnes på grunnlag av det totale pålydende på verdipapirene på søknadstidspunktet.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">For foretak med børsnoterte verdipapirer som skal registrere en kapitalutvidelse skal registreringsavgiften beregnes på grunnlag av brutto beløp kapitalen forhøyes med. For foretak som foretar en kapitalutvidelse i forbindelse med søknad om børsnotering skal registreringsavgiften beregnes av aksjens pålydende tillagt det brutto beløp kapitalen forhøyes med.</article><article class="legalP" data-absoluteaddress="/paragraf/1/ledd/6/" id="paragraf-1-ledd-6">Registreringsavgift skal beregnes etter følgende satser:<table><tbody><tr><td data-text-align="left" data-vertical-align="top">Aksjer- og</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">grunnfondsbevis:</td><td data-text-align="left" data-vertical-align="top">0,8 0/00,</td><td data-text-align="left" data-vertical-align="top">minimum kr. 25.000,-</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">maksimum kr. 125.000,-.</td></tr><tr><td data-text-align="left" data-vertical-align="top">Sertifikater:</td><td data-text-align="left" data-vertical-align="top">0,1 0/00,</td><td data-text-align="left" data-vertical-align="top">maksimalt kr. 5.000,- for sertifikater med løpetid inntil 6 måneder.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">0,1 0/00,</td><td data-text-align="left" data-vertical-align="top">maksimalt kr. 10.000,- for sertifikater med løpetid fra 6 måneder til 12 måneder.</td></tr></tbody></table></article><article class="legalP" data-absoluteaddress="/paragraf/1/ledd/7/" id="paragraf-1-ledd-7">For verdipapirer med et annet pålydende enn norske kroner skal emisjonsavgiften beregnes og betales i norske kroner ut fra kursen på norske kroner og den aktuelle valuta på tidspunktet for fastsettelse av beregningsgrunnlaget etter annet og tredje ledd.</article><article class="legalP" data-absoluteaddress="/paragraf/1/ledd/8/" id="paragraf-1-ledd-8">Søkes det om separat børsnotering av flere klasser verdipapirer skal det beregnes og betales registreringsavgift for hver klasse.</article><article class="legalP" data-absoluteaddress="/paragraf/1/ledd/9/" id="paragraf-1-ledd-9">Ved søknad om børsnotering av verdipapirer som etter sin art skal være notert som egen klasse i mindre enn ett år skal det betales minimumsavgift.</article><article class="legalP" data-absoluteaddress="/paragraf/1/ledd/10/" id="paragraf-1-ledd-10">Registreringsavgiften faktureres etter at søknaden om børsnotering er behandlet eventuelt etter at børsnotering har funnet sted, og forfaller til betaling tretti dager etter fakturadato.</article> <article class="defaultP" margin-top="true">7.2 <i>Emisjonsavgift for foretak med børsnoterte verdipapirer.</i></article><article class="legalP" data-absoluteaddress="/paragraf/1/ledd/11/" id="paragraf-1-ledd-11">Foretak med børsnoterte verdipapirer skal betale en emisjonsavgift ved enhver kapitalutvidelse. Det skal allikevel ikke betales emisjonsavgift dersom kapitalutvidelsen skyldes fusjon mellom to foretak med børsnoterte verdipapirer.</article><article class="legalP" data-absoluteaddress="/paragraf/1/ledd/12/" id="paragraf-1-ledd-12">Emisjonsavgiften beregnes ut fra det brutto beløp kapitalen skal forhøyes med.</article><article class="legalP" data-absoluteaddress="/paragraf/1/ledd/13/" id="paragraf-1-ledd-13">Emisjonsavgift skal beregnes ut fra følgende satser:<table><tbody><tr><td data-text-align="left" data-vertical-align="top">Aksjer- og</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">grunnfondsbevis:</td><td data-text-align="left" data-vertical-align="top">0,8 0/00,</td><td data-text-align="left" data-vertical-align="top">minimum kr. 25.000,-</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">maksimum kr. 125.000,-.</td></tr><tr><td data-text-align="left" data-vertical-align="top">Obligasjoner:</td><td data-text-align="left" data-vertical-align="top">0,2 0/00,</td><td data-text-align="left" data-vertical-align="top">minimum kr. 5.000,-</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">maksimum kr. 25.000,-.</td></tr></tbody></table></article><article class="legalP" data-absoluteaddress="/paragraf/1/ledd/14/" id="paragraf-1-ledd-14">For verdipapirer med et annet pålydende enn norske kroner skal emisjonsavgiften beregnes og betales i norske kroner ut fra kursen på norske kroner og den aktuelle valuta på fakturadatoen.</article><article class="legalP" data-absoluteaddress="/paragraf/1/ledd/15/" id="paragraf-1-ledd-15">Emisjonsavgiften faktureres etter at børsnotering har funnet sted og forfaller til betaling tretti dager etter fakturadato.</article> <article class="defaultP" margin-top="true">7.3 <i>Emisjonsavgift for foretak som ikke har børsnoterte verdipapirer.</i></article><article class="legalP" data-absoluteaddress="/paragraf/1/ledd/16/" id="paragraf-1-ledd-16">Foretak med ikke børsnoterte verdipapirer som er pliktig til å innhente børsens uttalelse om tegningsmateriellets innhold i h.t. verdipapirhandelloven kap. 2 skal betale en emisjonsavgift for børsens gjennomgang av og uttalelse om tegningsmaterialet.</article><article class="legalP" data-absoluteaddress="/paragraf/1/ledd/17/" id="paragraf-1-ledd-17">Emisjonsavgiften for foretak med ikke børsnoterte verdipapirer skal beregnes ut fra gjennomsnittet av den fastsatte øvre og nedre grense for brutto kapitalutvidelse. Er ikke kapitalutvidelsen angitt ved en øvre og nedre grense skal emisjonsavgiften beregnes ut fra det brutto beløp kapitalen skal forhøyes med.</article><article class="legalP" data-absoluteaddress="/paragraf/1/ledd/18/" id="paragraf-1-ledd-18">Emisjonsavgift skal beregnes ut fra følgende satser:<table><tbody><tr><td data-text-align="left" data-vertical-align="top">Aksjer- og</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">grunnfondsbevis:</td><td data-text-align="left" data-vertical-align="top">0,8 0/00,</td><td data-text-align="left" data-vertical-align="top">minimum kr. 25.000,-</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">maksimum kr. 125.000,-.</td></tr><tr><td data-text-align="left" data-vertical-align="top">Obligasjoner:</td><td data-text-align="left" data-vertical-align="top">0,2 0/00,</td><td data-text-align="left" data-vertical-align="top">minimum kr. 5.000,-</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">maksimum kr. 25.000,-.</td></tr></tbody></table></article><article class="legalP" data-absoluteaddress="/paragraf/1/ledd/19/" id="paragraf-1-ledd-19">Emisjonsavgiften for foretak med ikke børsnoterte verdipapirer faktureres etter at børsen har avgitt sin uttalelse om tegningsmaterialets innhold, og forfaller til betaling tretti dager etter fakturadato.</article> <article class="defaultP" margin-top="true">7.4 <i>Årlig kursnoteringsavgift.</i></article><article class="legalP" data-absoluteaddress="/paragraf/1/ledd/20/" id="paragraf-1-ledd-20">Fortak med børsnoterte verdipapirer skal betale en årlig kursnoteringsavgift for hver verdipapirklasse som er notert på børsen. For foretak som har mer enn to klasser notert på børsen betales full avgift for de to klasser med høyest registrert kapital. For de øvrige klasser betales halv avgift.</article><article class="legalP" data-absoluteaddress="/paragraf/1/ledd/21/" id="paragraf-1-ledd-21">Ved beregning av grunnlaget for årlig kursnoteringsavgift legges den noterte kapital pr. foregående 1. november til grunn.</article><article class="legalP" data-absoluteaddress="/paragraf/1/ledd/22/" id="paragraf-1-ledd-22">Årlig kursnoteringsavgift skal beregnes ut fra følgende satser:<table><tbody><tr><td data-text-align="left" data-vertical-align="top">Aksjer- og</td><td data-text-align="left" data-vertical-align="top" /></tr><tr><td data-text-align="left" data-vertical-align="top">grunnfondsbevis:</td><td data-text-align="left" data-vertical-align="top">kr. 93,50 pr. kr. 100.000,- av pålydende kapital.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Minimum kr. 104.000,-, maksimum kr. 416.000,-.</td></tr><tr><td data-text-align="left" data-vertical-align="top">Obligasjoner:</td><td data-text-align="left" data-vertical-align="top">kr. 9,35 pr. kr. 100.000,- av gjenværende restgjeld.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Minimum kr. 5.200,-, maksimum kr. 36.400,-.</td></tr></tbody></table></article><article class="legalP" data-absoluteaddress="/paragraf/1/ledd/23/" id="paragraf-1-ledd-23">For nytegnet kapital som blir tatt opp til kursnotering betales kursnoteringsavgift for de kvartaler selskapet er notert. Det beregnes full avgift for det kvartal selskapet tas opp til notering.</article><article class="legalP" data-absoluteaddress="/paragraf/1/ledd/24/" id="paragraf-1-ledd-24">Ved suspensasjon eller strykning fra børsen av et verdipapir tilbakebetales ingen avgift.</article><article class="legalP" data-absoluteaddress="/paragraf/1/ledd/25/" id="paragraf-1-ledd-25">For verdipapirer med et annet pålydende enn norske kroner, skal årlig kursnoteringsavgift beregnes i norske kroner ut fra kursen på norske kroner og den aktuelle valuta på tidspunktet for fastsettelse av beregningsgrunnlaget for den årlige kursnoteringsavgift.</article><article class="legalP" data-absoluteaddress="/paragraf/1/ledd/26/" id="paragraf-1-ledd-26">Den årlige kursnoteringsavgift faktureres i løpet av januar måned og forfaller til betaling tretti dager etter fakturadato.</article> <article class="defaultP" margin-top="true">7.5 <i>Avgift for deltagelse i kursnoteringen.</i></article><article class="legalP" data-absoluteaddress="/paragraf/1/ledd/27/" id="paragraf-1-ledd-27">Børsmedlemmer skal betale en årlig avgift for hver godkjente børsrepresentant eller annen som er autorisert til å delta i kursnoteringen utover en person.</article><article class="legalP" data-absoluteaddress="/paragraf/1/ledd/28/" id="paragraf-1-ledd-28">I tillegg til den årlige avgift etter foregående ledd skal det for omsetning av norske børsnoterte og ikke børsnoterte verdipapirer og for omsetning av utenlandske verdipapirer notert på børsen betales en årlig kurtasjeavgift.</article><article class="legalP" data-absoluteaddress="/paragraf/1/ledd/29/" id="paragraf-1-ledd-29">Kurtasjeavgiften skal beregnes ut fra foregående års omsetning. Revisorbekreftet oppgave over omsetning om beregning av avgiftens størrelse skal oversendes børsen senest samtidig med betaling av kurtasjeavgiften.</article><article class="legalP" data-absoluteaddress="/paragraf/1/ledd/30/" id="paragraf-1-ledd-30">Avgift for børsmedlemmer beregnes fra følgende satser:<p class="leddfortsettelse">Fast årlig tilknytningsavgift på kr. 70.000,- med tillegg på kr. 10.000,- for hver godkjent representant utover 1 som bruker handelssystemet.</p></article><article class="legalP" data-absoluteaddress="/paragraf/1/ledd/31/" id="paragraf-1-ledd-31">I tillegg skal det betales en kurtasjeavgift på 1,25% av kurtasjen for den omsetning som omhandles i annet ledd.</article><article class="legalP" data-absoluteaddress="/paragraf/1/ledd/32/" id="paragraf-1-ledd-32">Avgiften skal betales uoppfordret senest 31. januar.</article> <article class="defaultP" margin-top="true">7.6 <i>Avgifter for foretak med aksjer notert på børs 2.</i></article><article class="legalP" data-absoluteaddress="/paragraf/1/ledd/33/" id="paragraf-1-ledd-33">Foretak med aksjer notert på børs 2 skal betale avgift i samsvar med §§ 7.1, 7.2 og 7.4, dog slik at årlig kursnoteringsavgift skal utgjøre 50% av satsene angitt i § 7.4.</article> <article class="defaultP" margin-top="true">7.7 <i>Morarente.</i></article><article class="legalP" data-absoluteaddress="/paragraf/1/ledd/34/" id="paragraf-1-ledd-34">Ved forsinket betaling av avgift etter dette kapittel løper morarente i henhold til lov om renter ved forsinket betaling m.m. av 17. desember 1976 nr. 100.</article></article></main></body></html>