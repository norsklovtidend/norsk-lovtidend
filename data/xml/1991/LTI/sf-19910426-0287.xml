<!DOCTYPE html><html lang="no"><head><title>Forskrift om konkurskaranteneregisteret.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:31</dd><dt class="legacyID">Datokode</dt><dd class="legacyID">FOR-1991-04-26-287</dd><dt class="dokid">DokumentID</dt><dd class="dokid">LTI/forskrift/1991-04-26-287</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 8</dd><dt class="dateInForce">I kraft fra</dt><dd class="dateInForce">1991-04-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-58/§143</li><li>lov/1982-12-17-86/§27</li></ul></dd><dt class="dateOfPublication">Kunngjort</dt><dd class="dateOfPublication">1991-06-04</dd><dt class="title">Tittel</dt><dd class="title">Forskrift om konkurskaranteneregisteret.</dd><dt class="refid">RefID</dt><dd class="refid">forskrift/1991-04-26-287</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konkurskaranteneregisteret.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1991-04-26-287" id="dokument"><h1>Forskrift om konkurskaranteneregisteret.</h1><article class="legalP" data-absoluteaddress="/ledd/1/" id="ledd-1">Fastsatt i Justis- og politidepartementet 26. april 1991 i medhold av lov av 8. juni 1984 nr. 58 om gjeldsforhandling og konkurs § 143 a og lov av 17. desember 1982 nr. 86 om rettsgebyr § 27.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1991-04-26-287/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1991-04-26-287/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det føres et register over alle personer som er ilagt konkurskarantene etter reglene i lov om gjeldsforhandling og konkurs av 8. juni 1984 nr. 8 §§ 142 og 143.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Konkurskaranteneregisteret legges til registerenheten i Brønnøysund.</article></article><article class="legalArticle" data-lovdata-URL="LTI/forskrift/1991-04-26-287/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Konkurskaranteneregisteret føres i et EDB-basert registreringssystem og er felles for hele landet.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Konkurskaranteneregisteret skal inneholde opplysninger om følgende forhold:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/2/punkt/1/" id="kapittel-1-paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/2/punkt/1/ledd/1/" id="kapittel-1-paragraf-2-ledd-2-punkt-1-ledd-1">Navn, fødselsnummer (11 siffer) og siste bopelsadresse for den person som er ilagt konkurskarantene.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/2/punkt/2/" id="kapittel-1-paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/2/punkt/2/ledd/1/" id="kapittel-1-paragraf-2-ledd-2-punkt-2-ledd-1">Skifterettens navn og dato for avsigelse av kjennelse om konkurskarantene.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/2/punkt/3/" id="kapittel-1-paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/2/punkt/3/ledd/1/" id="kapittel-1-paragraf-2-ledd-2-punkt-3-ledd-1">Foretaksnummer, firma og bonummer for det konkursbo de karantenebetingende forhold utspringer fra.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/2/punkt/4/" id="kapittel-1-paragraf-2-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/2/punkt/4/ledd/1/" id="kapittel-1-paragraf-2-ledd-2-punkt-4-ledd-1">Karantenetidens utløpsdato.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/2/punkt/5/" id="kapittel-1-paragraf-2-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/2/punkt/5/ledd/1/" id="kapittel-1-paragraf-2-ledd-2-punkt-5-ledd-1">Opplysninger om kjennelsen innebærer at den som er ilagt karantene skal fjernes fra verv som nevnt i konkursloven § 142, fjerde ledd, jfr. femte ledd og i tilfelle oppgave over disse verv.</article></article></li></ul></article></article><article class="legalArticle" data-lovdata-URL="LTI/forskrift/1991-04-26-287/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Den skifterett som avsier kjennelse om konkurskarantene, skal straks sende melding til Konkurskaranteneregisteret. Det er tilstrekkelig at registeret mottar kopi av rettsboken dersom denne inneholder de opplysninger som er nevnt i § 2, andre ledd.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Skifteretten skal straks gi melding til Konkurskaranteneregisteret dersom kjennelse om karantene blir helt eller delvis omgjort etter reglene i konkursloven § 143, fjerde ledd eller dersom kjennelsen blir omgjort eller opphevet etter kjæremål.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Likeledes skal det gis melding dersom et kjæremål gis oppsettende virkning. Retten må i disse tilfellene også gi melding til registeret når den oppsettende virkning faller bort, jfr. konkursloven § 143, femte ledd.</article></article><article class="legalArticle" data-lovdata-URL="LTI/forskrift/1991-04-26-287/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Når meldingen er kontrollert og funnet i orden innføres opplysningene straks i Konkurskaranteneregisteret. En registreringsutskrift sendes vedkommende skifterett og den registrerte person.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Innføringen er gebyrfri.</article></article><article class="legalArticle" data-lovdata-URL="LTI/forskrift/1991-04-26-287/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Opplysningene i Konkurskaranteneregisteret slettes uten særskilt begjæring når karantenetiden er utløpt. Det gis ikke underretning om slettingen.</article></article><article class="legalArticle" data-lovdata-URL="LTI/forskrift/1991-04-26-287/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">De innsendte meldinger om ilagt konkurskarantene mikrofilmes. De innsendte dokumenter kan makuleres etter at mikrofilm er kontrollert og funnet i orden. Mikrofilmene makuleres etter 40 år.</article></article><article class="legalArticle" data-lovdata-URL="LTI/forskrift/1991-04-26-287/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Enhver kan ved henvendelse til Brønnøysundregistrene få opplysning om forhold registrert i Konkurskaranteneregisteret. Om slettede forhold gis ikke opplysninger bortsett fra til domstoler, påtalemyndighet, Kredittilsynet og skatte- og avgiftsmyndighetene.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Før opplysninger gis må den person forespørselen gjelder være identifisert ved fødselsnummer. Registeret kan også ellers avgi opplysninger når det ikke er tvilsomt hvilken person det spørres om.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Opplysninger kan avgis muntlig over telefon eller skriftlig ved utskrift fra databasen.</article><article class="legalP" data-absoluteaddress="/kapittel/1/paragraf/7/ledd/4/" id="kapittel-1-paragraf-7-ledd-4">For utskrift betales 1/5 rettsgebyr for hver person utskriften omfatter.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1991-04-26-287/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks. Forskriften gjøres gjeldende for konkurskarantener som er ilagt fra 15. januar 1991. Bare konkurskarantener som er ilagt etter dette tidspunkt skal registreres.</article></section></main></body></html>