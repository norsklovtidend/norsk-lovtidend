<!DOCTYPE html><html lang="no"><head><title>Forskrift om radiotelegrafi og radiotelefoni på passasjer- og lasteskip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-1991-11-11-731</dd><dt class="dokid">DokumentID</dt><dd class="dokid">LTI/forskrift/1991-11-11-731</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 21</dd><dt class="dateInForce">I kraft fra</dt><dd class="dateInForce">1992-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1991-12-10</dd><dt class="title">Tittel</dt><dd class="title">Forskrift om radiotelegrafi og radiotelefoni på passasjer- og lasteskip.</dd><dt class="refid">RefID</dt><dd class="refid">forskrift/1991-11-11-731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om radiotelegrafi og radiotelefoni på passasjer- og lasteskip.</li></ul></dd></dl></header><main class="documentBody" data-lovdata-URL="LTI/forskrift/1991-11-11-731" id="dokument"><h1>Forskrift om radiotelegrafi og radiotelefoni på passasjer- og lasteskip.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 11. november 1991 fastsatt ovennevnte forskrift.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødygtighed m.v. §§ 1, 41a, 42, 100 og 106 jfr. kgl.res. 5. april 1963 og kgl.res. 1. desember 1978 om bemyndigelse til Sjøfartsdirektoratet til å utferdige forskrifter med hjemmel i sjødyktighetsloven.</article><article class="legalP" data-absoluteaddress="/ledd/3/" id="ledd-3">Forskriften gjelder for alle passasjerskip og for alle lasteskip over 15 meter største lengde uansett størrelse og byggedato. Forskriften gjelder for skip (konvensjonsskip) som omfattes av Sjøsikkerhetskonvensjonen (SOLAS-74) og for skip (ikke-konvensjonsskip) som ikke omfattes av samme konvensjon slik det fremgår av de enkelte bestemmelser. I denne forbindelse pekes på at begrepet konvensjonsskip i denne forskriften i forhold til kategorien lasteskip har en nedre tonnasjegrense på 300 brt. Dette i motsetning til den generelle nedre tonnasjegrense på 500 brt. for lasteskip som omfattes av Sjøsikkerhetskonvensjonen.</article><article class="legalP" data-absoluteaddress="/ledd/4/" id="ledd-4">Hurtigbåter som fører mer enn 12 passasjerer i fartsområdet stor kystfart og større fart, skal oppfylle bestemmelsene for konvensjonsskip i denne forskriften. Øvrige hurtigbåter skal oppfylle bestemmelsene for ikke-konvensjonsskip.</article><article class="legalP" data-absoluteaddress="/ledd/5/" id="ledd-5">Fritidsbåter på 50 brt. og derover skal oppfylle samme bestemmelser som for lasteskip slik det fremgår av forskriftens § 8.</article><article class="legalP" data-absoluteaddress="/ledd/6/" id="ledd-6">Ved utskifting av radioutstyr eller ved forandring av radioarrangementet på skip, skal det nye utstyret/arrangementet oppfylle de bestemmelser som gjelder for skip med byggedato lik den dato endringen finner sted.</article><article class="legalP" data-absoluteaddress="/ledd/7/" id="ledd-7">Forskriften gjelder ikke for fiske- og fangstfartøy.</article><article class="legalP" data-absoluteaddress="/ledd/8/" id="ledd-8">Redningsfartøy som drives av Norsk Selskab til Skibbrudnes Redning, omfattes ikke av forskriften, men skal oppfylle bestemmelsene i gjeldende forskrift om radioanlegg og radiotjeneste i fiske- og fangstfartøy.</article><article class="legalP" data-absoluteaddress="/ledd/9/" id="ledd-9">Forsettlig eller uaktsom overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2.</article><article class="legalP" data-absoluteaddress="/ledd/10/" id="ledd-10">Forskriften trer i kraft 1. januar 1992.</article><article class="legalP" data-absoluteaddress="/ledd/11/" id="ledd-11">Fra samme dato oppheves følgende forskrifter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/11/punkt/1/" id="ledd-11-punkt-1"><span class="data-originalId">-</span><article class="legalP" data-absoluteaddress="/ledd/11/punkt/1/ledd/1/" id="ledd-11-punkt-1-ledd-1">Forskrift av 22. august 1984 nr. 1568 om radiotelegrafi og radiotelefoni.</article></article></li><li data-li-identifier="-" data-name="-"><article class="listArticle" data-absoluteaddress="/ledd/11/punkt/2/" id="ledd-11-punkt-2"><span class="data-originalId">-</span><article class="legalP" data-absoluteaddress="/ledd/11/punkt/2/ledd/1/" id="ledd-11-punkt-2-ledd-1">Forskrift av 30. juni 1987 nr. 562 om radiotelegrafi og radiotelefoni.</article></article></li></ul></article><article class="legalP" data-absoluteaddress="/ledd/12/" id="ledd-12">Forskriften vil bli inntatt i Skipskontrollens Regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, Postboks 8123 Dep., 0032 Oslo.</article></main></body></html>