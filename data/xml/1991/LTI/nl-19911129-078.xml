<!DOCTYPE html><html lang="no"><head><title>Lov om Statens Bankinvesteringsfond, endringer i lov av 15. mars 1991 nr. 2 om Statens Banksikringsfond og endringer i lov av 24. mai 1961 nr. 2 om forretningsbanker m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">LOV-1991-11-29-78</dd><dt class="dokid">DokumentID</dt><dd class="dokid">LTI/lov/1991-11-29-78</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 22</dd><dt class="changesToDocuments">Endrer</dt><dd class="changesToDocuments"><ul><li>lov/1991-03-15-2</li><li>lov/1961-05-24-2</li><li>lov/1988-06-10-40</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-12-13</dd><dt class="titleShort">Korttittel</dt><dd class="titleShort">Lov nr. 78 om Statens Bankinvesteringsfon</dd><dt class="title">Tittel</dt><dd class="title">Lov om Statens Bankinvesteringsfond, endringer i lov av 15. mars 1991 nr. 2 om Statens Banksikringsfond og endringer i lov av 24. mai 1961 nr. 2 om forretningsbanker m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.8 (1991–1992), Innst.O.nr.14 (1991–1992), Besl.O.nr.10 (1991–1992). Odels- og lagtingsvedtak hhv. 22. og 26. november 1991. Fremmet av Finans- og tolldepartementet.</dd><dt class="refid">RefID</dt><dd class="refid">lov/1991-11-29-78</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om Statens Bankinvesteringsfond, endringer i lov av 15. mars 1991 nr. 2 om Statens Banksikringsfond og endringer i lov av 24. mai 1961 nr. 2 om forretningsbanker m.v.<ul class="tocSubUl"><li>I.<ul class="tocSubUl"><li>Lov om Statens Bankinvesteringsfond<ul class="tocSubUl"><li>§ 1. Formål</li><li>§ 2. Investeringsfondets kapital</li><li>§ 3. Organisasjon og ledelse</li><li>§ 4. Forvaltning av Investeringsfondets midler, Kongens instruksjonsmyndighet m.v.</li><li>§ 5. Investeringsfondets virksomhet</li><li>§ 6. Årsoppgjør.</li><li>§ 7. Revisjon.</li><li>§ 8. Forholdet til forvaltningslovens bestemmelser m.v.</li><li>§ 9. Avvikling, omdanning</li><li>§ 10. Utfyllende regler</li></ul></li></ul></li><li>II.<ul class="tocSubUl"><li>§ 1. Formål</li></ul></li><li>III.</li><li>IV.</li><li>V.<ul class="tocSubUl"><li>Ikrafttredelse og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1991-11-29-78" id="dokument"><h1>Lov om Statens Bankinvesteringsfond, endringer i lov av 15. mars 1991 nr. 2 om Statens Banksikringsfond og endringer i lov av 24. mai 1961 nr. 2 om forretningsbanker m.v.</h1><article class="defaultP" data-text-size="small">Endring i andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 10. juni 1988 nr. 40 om finansieringsvirksomhet og finansinstitusjoner</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-11-29-78/KAPITTEL_1" data-partID="k1"><h2 data-text-align="center">I.</h2><section class="section" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/lov/1991-11-29-78/KAPITTEL_1-1" data-partID="k1-1"><h3>Lov om Statens Bankinvesteringsfond</h3><article class="legalArticle" data-lovdata-URL="LTI/lov/1991-11-29-78/§1" data-name="§1" data-partID="§1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Statens Bankinvesteringsfond (Investeringsfondet) har til formål å bidra med ansvarlig kapital til norske banker med utgangspunkt i forretningsmessige vurderinger.</article></article><article class="legalArticle" data-lovdata-URL="LTI/lov/1991-11-29-78/§2" data-name="§2" data-partID="§2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>. <span class="legalArticleTitle">Investeringsfondets kapital</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Investeringsfondets kapital bevilges av Stortinget. Fondet tilhører staten. Kongen fastsetter den årlige avkastningen av kapitalen som betales til staten.</article></article><article class="legalArticle" data-lovdata-URL="LTI/lov/1991-11-29-78/§3" data-name="§3" data-partID="§3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Organisasjon og ledelse</span></h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Investeringsfondet er et eget rettssubjekt. Statens ansvar for Investeringsfondet er begrenset til den kapital fondet har til enhver tid.</article><article class="legalP" data-absoluteaddress="/kapittel/1/kapittel/1/paragraf/3/ledd/2/" id="kapittel-1-kapittel-1-paragraf-3-ledd-2">Investeringsfondet ledes av et styre med tre medlemmer. Kongen oppnevner medlemmene og utpeker styrets leder og nestleder for en periode av tre år. Det er adgang til gjenoppnevning.</article><article class="legalP" data-absoluteaddress="/kapittel/1/kapittel/1/paragraf/3/ledd/3/" id="kapittel-1-kapittel-1-paragraf-3-ledd-3">Kongen fastsetter vedtekter for Investeringsfondet.</article></article><article class="legalArticle" data-lovdata-URL="LTI/lov/1991-11-29-78/§4" data-name="§4" data-partID="§4" data-absoluteaddress="/kapittel/1/kapittel/1/paragraf/4/" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Forvaltning av Investeringsfondets midler, Kongens instruksjonsmyndighet m.v.</span></h4><article class="legalP" data-absoluteaddress="/kapittel/1/kapittel/1/paragraf/4/ledd/1/" id="kapittel-1-kapittel-1-paragraf-4-ledd-1">Styret forestår forvaltningen av Investeringsfondets midler. Før styret treffer vedtak om anvendelse av midler, eller avhendelse av aktiva, skal saken skriftlig forelegges departementet.</article><article class="legalP" data-absoluteaddress="/kapittel/1/kapittel/1/paragraf/4/ledd/2/" id="kapittel-1-kapittel-1-paragraf-4-ledd-2">Kongen kan i særlige tilfelle instruere styret i enkeltsaker. Styret skal ha adgang til å uttale seg før Kongen treffer slikt vedtak. Stortinget skal underrettes om innholdet av Kongens vedtak.</article></article><article class="legalArticle" data-lovdata-URL="LTI/lov/1991-11-29-78/§5" data-name="§5" data-partID="§5" data-absoluteaddress="/kapittel/1/kapittel/1/paragraf/5/" id="kapittel-1-kapittel-1-paragraf-5"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Investeringsfondets virksomhet</span></h4><article class="legalP" data-absoluteaddress="/kapittel/1/kapittel/1/paragraf/5/ledd/1/" id="kapittel-1-kapittel-1-paragraf-5-ledd-1">Investeringsfondets midler kan anvendes på følgende måte:<ul class="defaultList"><li data-li-identifier="a" data-name="a"><article class="listArticle" data-absoluteaddress="/kapittel/1/kapittel/1/paragraf/5/ledd/1/punkt/1/" id="kapittel-1-kapittel-1-paragraf-5-ledd-1-punkt-1"><span class="data-originalId">a</span><article class="legalP" data-absoluteaddress="/kapittel/1/kapittel/1/paragraf/5/ledd/1/punkt/1/ledd/1/" id="kapittel-1-kapittel-1-paragraf-5-ledd-1-punkt-1-ledd-1">Erverv av nyemitterte aksjer utstedt av norske forretningsbanker.</article></article></li><li data-li-identifier="b" data-name="b"><article class="listArticle" data-absoluteaddress="/kapittel/1/kapittel/1/paragraf/5/ledd/1/punkt/2/" id="kapittel-1-kapittel-1-paragraf-5-ledd-1-punkt-2"><span class="data-originalId">b</span><article class="legalP" data-absoluteaddress="/kapittel/1/kapittel/1/paragraf/5/ledd/1/punkt/2/ledd/1/" id="kapittel-1-kapittel-1-paragraf-5-ledd-1-punkt-2-ledd-1">Erverv av nyemitterte grunnfondsbevis utstedt av norske sparebanker.</article></article></li><li data-li-identifier="c" data-name="c"><article class="listArticle" data-absoluteaddress="/kapittel/1/kapittel/1/paragraf/5/ledd/1/punkt/3/" id="kapittel-1-kapittel-1-paragraf-5-ledd-1-punkt-3"><span class="data-originalId">c</span><article class="legalP" data-absoluteaddress="/kapittel/1/kapittel/1/paragraf/5/ledd/1/punkt/3/ledd/1/" id="kapittel-1-kapittel-1-paragraf-5-ledd-1-punkt-3-ledd-1">Lån som kan regnes som ansvarlig kapital til norske forretnings- og sparebanker.</article></article></li><li data-li-identifier="d" data-name="d"><article class="listArticle" data-absoluteaddress="/kapittel/1/kapittel/1/paragraf/5/ledd/1/punkt/4/" id="kapittel-1-kapittel-1-paragraf-5-ledd-1-punkt-4"><span class="data-originalId">d</span><article class="legalP" data-absoluteaddress="/kapittel/1/kapittel/1/paragraf/5/ledd/1/punkt/4/ledd/1/" id="kapittel-1-kapittel-1-paragraf-5-ledd-1-punkt-4-ledd-1">Rentebærende kontolån til staten.</article></article></li><li data-li-identifier="e" data-name="e"><article class="listArticle" data-absoluteaddress="/kapittel/1/kapittel/1/paragraf/5/ledd/1/punkt/5/" id="kapittel-1-kapittel-1-paragraf-5-ledd-1-punkt-5"><span class="data-originalId">e</span><article class="legalP" data-absoluteaddress="/kapittel/1/kapittel/1/paragraf/5/ledd/1/punkt/5/ledd/1/" id="kapittel-1-kapittel-1-paragraf-5-ledd-1-punkt-5-ledd-1">Betaling av avkastning til staten.</article></article></li><li data-li-identifier="f" data-name="f"><article class="listArticle" data-absoluteaddress="/kapittel/1/kapittel/1/paragraf/5/ledd/1/punkt/6/" id="kapittel-1-kapittel-1-paragraf-5-ledd-1-punkt-6"><span class="data-originalId">f</span><article class="legalP" data-absoluteaddress="/kapittel/1/kapittel/1/paragraf/5/ledd/1/punkt/6/ledd/1/" id="kapittel-1-kapittel-1-paragraf-5-ledd-1-punkt-6-ledd-1">Erverv av aksjer og grunnfondsbevis i norske banker fra Statens Banksikringsfond.</article></article></li></ul></article><article class="legalP" data-absoluteaddress="/kapittel/1/kapittel/1/paragraf/5/ledd/2/" id="kapittel-1-kapittel-1-paragraf-5-ledd-2">Investeringsfondet kan ikke ta opp lån eller stille garanti for andres forpliktelser. Investeringsfondet kan likevel stille garanti i forbindelse med norske bankers emisjon av aksjer, grunnfondsbevis og ansvarlig lånekapital. Investeringsfondet kan påta seg slike forpliktelser som er nødvendig i forbindelse med ledelse og administrasjon av fondets virksomhet.</article></article><article class="legalArticle" data-lovdata-URL="LTI/lov/1991-11-29-78/§6" data-name="§6" data-partID="§6" data-absoluteaddress="/kapittel/1/kapittel/1/paragraf/6/" id="kapittel-1-kapittel-1-paragraf-6"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Årsoppgjør.</span></h4><article class="legalP" data-absoluteaddress="/kapittel/1/kapittel/1/paragraf/6/ledd/1/" id="kapittel-1-kapittel-1-paragraf-6-ledd-1">Investeringsfondet skal hvert år avgi årsoppgjør som innen utgangen av mars måned sendes departementet og danner grunnlag for informasjon fra departementet til Stortinget.</article><article class="legalP" data-absoluteaddress="/kapittel/1/kapittel/1/paragraf/6/ledd/2/" id="kapittel-1-kapittel-1-paragraf-6-ledd-2">Årsoppgjøret skal bestå av resultatregnskap, balanse og årsberetning. Bestemmelsene i aksjeloven kap. 11 gjelder tilsvarende så langt de passer.</article></article><article class="legalArticle" data-lovdata-URL="LTI/lov/1991-11-29-78/§7" data-name="§7" data-partID="§7" data-absoluteaddress="/kapittel/1/kapittel/1/paragraf/7/" id="kapittel-1-kapittel-1-paragraf-7"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Revisjon.</span></h4><article class="legalP" data-absoluteaddress="/kapittel/1/kapittel/1/paragraf/7/ledd/1/" id="kapittel-1-kapittel-1-paragraf-7-ledd-1">Investeringsfondets regnskap revideres av Riksrevisjonen.</article></article><article class="legalArticle" data-lovdata-URL="LTI/lov/1991-11-29-78/§8" data-name="§8" data-partID="§8" data-absoluteaddress="/kapittel/1/kapittel/1/paragraf/8/" id="kapittel-1-kapittel-1-paragraf-8"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Forholdet til forvaltningslovens bestemmelser m.v.</span></h4><article class="legalP" data-absoluteaddress="/kapittel/1/kapittel/1/paragraf/8/ledd/1/" id="kapittel-1-kapittel-1-paragraf-8-ledd-1">Forvaltningsloven, tjenestemannsloven og tjenestetvistloven gjelder ikke for Investeringsfondet.</article><article class="legalP" data-absoluteaddress="/kapittel/1/kapittel/1/paragraf/8/ledd/2/" id="kapittel-1-kapittel-1-paragraf-8-ledd-2">Forvaltningslovens regler om inhabilitet og taushetsplikt gjelder likevel for Investeringsfondets tillitsvalgte og eventuelle ansatte. Taushetsplikt gjelder ikke overfor departementet, Kredittilsynet og Norges Bank.</article></article><article class="legalArticle" data-lovdata-URL="LTI/lov/1991-11-29-78/§9" data-name="§9" data-partID="§9" data-absoluteaddress="/kapittel/1/kapittel/1/paragraf/9/" id="kapittel-1-kapittel-1-paragraf-9"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Avvikling, omdanning</span></h4><article class="legalP" data-absoluteaddress="/kapittel/1/kapittel/1/paragraf/9/ledd/1/" id="kapittel-1-kapittel-1-paragraf-9-ledd-1">Kongen kan beslutte at Investeringsfondet skal avvikles eller omdannes. Hele eller deler av Investeringsfondets kapital kan i tilfelle tilbakeføres til statskassen. Stortinget skal godkjenne slik beslutning.</article></article><article class="legalArticle" data-lovdata-URL="LTI/lov/1991-11-29-78/§10" data-name="§10" data-partID="§10" data-absoluteaddress="/kapittel/1/kapittel/1/paragraf/10/" id="kapittel-1-kapittel-1-paragraf-10"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Utfyllende regler</span></h4><article class="legalP" data-absoluteaddress="/kapittel/1/kapittel/1/paragraf/10/ledd/1/" id="kapittel-1-kapittel-1-paragraf-10-ledd-1">Kongen kan i forskrift fastsette nærmere regler for Investeringsfondet, dets virksomhet og administrasjon. Styret skal ha adgang til å uttale seg om slike forskrifter.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-11-29-78/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 15. mars 1991 nr. 2 om Statens Banksikringsfond gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" data-partID="§1_1" data-absoluteaddress="/kapittel/2/foreslåttparagraf/1/" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" data-absoluteaddress="/kapittel/2/foreslåttparagraf/1/ledd/1/" id="kapittel-2-foreslåttparagraf-1-ledd-1">Statens Banksikringsfond (Fondet) har til formål å yte lån på særlige vilkår (støttelån) til Forretningsbankenes sikringsfond og Sparebankenes sikringsfond, samt i særlige tilfelle å kunne erverve aksjer, grunnfondsbevis eller andre egenkapitalinstrumenter i norske banker.</article></article> <article class="defaultP" margin-top="true">§ 2 annet ledd skal lyde:</article><article class="numberedLegalP" data-numerator="2" data-absoluteaddress="/kapittel/2/nummer/1/" id="kapittel-2-nummer-1">(2) Midler som ikke ytes til støttelån eller plasseres i aksjer, grunnfondsbevis eller andre egenkapitalinstrumenter, skal plasseres som kontolån til staten og forrentes med samme rente som den staten mottar for sine innskudd på ordinær foliokonto i Norges Bank.</article> <article class="defaultP" margin-top="true">§ 3 tredje ledd skal lyde:</article><article class="numberedLegalP" data-numerator="3" data-absoluteaddress="/kapittel/2/nummer/2/" id="kapittel-2-nummer-2">(3) Styret forestår Fondets virksomhet og forvalter dets midler. Styret utpeker forretningsfører. Før styret treffer vedtak av særlig viktighet skal saken skriftlig forelegges departementet. Kongen kan i særlige tilfelle instruere styret i enkeltsaker. Fondets styre skal ha anledning til å uttale seg skriftlig før Kongen treffer vedtak etter fjerde punktum. Kongen skal underrette Stortinget om sitt vedtak. Departementet gir nærmere regler om sekretariatet, samt om Fondets regnskaps- og revisjonsordning.</article> <article class="defaultP" margin-top="true">§ 4 første ledd skal lyde:</article><article class="numberedLegalP" data-numerator="1" data-absoluteaddress="/kapittel/2/nummer/3/" id="kapittel-2-nummer-3">(1) Fondet kan yte støttelån til Forretningsbankenes sikringsfond og til Sparebankenes sikringsfond. Fondet kan i særlige tilfelle yte rentefrie støttelån. Vedtak om å yte rentefrie støttelån er bare gyldig når Stortinget har samtykket i dette. Fondet kan i særlige tilfelle erverve aksjer og grunnfondsbevis utstedt av norske banker. Departementet kan bestemme at Fondet skal kunne plassere midler i andre egenkapitalinstrumenter i norske banker.</article> <article class="defaultP" margin-top="true">§ 4 fjerde og femte ledd skal lyde:</article><article class="numberedLegalP" data-numerator="4" data-absoluteaddress="/kapittel/2/nummer/4/" id="kapittel-2-nummer-4">(4) Fondet skal forelegge spørsmål om vedtak vedrørende støttelån eller erverv av aksjer eller grunnfondsbevis, eller plassering i andre egenkapitalinstrumenter for sentralbanksjefen og kredittilsynsdirektøren til uttalelse.</article><article class="numberedLegalP" data-numerator="5" data-absoluteaddress="/kapittel/2/nummer/5/" id="kapittel-2-nummer-5">(5) Fondet kan, når det finner det hensiktsmessig, be om at Kredittilsynet fremskaffer opplysninger om medlemsbank i forbindelse med spørsmål om å yte støttelån. Tilsvarende gjelder i forbindelse med spørsmål om å erverve aksjer, grunnfondsbevis eller plassering i andre egenkapitalinstrumenter.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1991-11-29-78/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 24. mai 1961 nr. 2 om forretningsbanker gjøres følgende endringer:</article> <article class="defaultP" margin-top="true">§ 3 annet ledd nytt siste punktum skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Aksjelovens §§ 18-3 til 18-5 gjelder ikke for banker hvor Statens Banksikringsfond eier alle aksjer.</article> <article class="defaultP" margin-top="true">§ 5 annet ledd nytt fjerde og femte punktum skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Dersom kapitalen er satt ned under de beløp som er fastsatt i første ledd, kan Kongen, i den utstrekning det er nødvendig for å sikre videre drift av banken, fastsette at aksjekapitalen skal forhøyes ved nytegning av aksjer. Kongen kan i den forbindelse vedta at aksjonærenes fortrinnsrett skal fravikes, bestemme hvem som i tilfelle skal kunne tegne den nye kapitalen, og fastsette de nærmere tegningsvilkårene.</article> <article class="defaultP" margin-top="true">§ 7 første ledd nytt siste punktum skal lyde:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Bestemmelsen ovenfor gjelder ikke for banker hvor Statens Banksikringsfond eier aksjer.</article> <article class="defaultP" margin-top="true">§ 11 fjerde ledd nytt siste punktum skal lyde:</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Kravet i annet punktum om at medlemmene og varamedlemmene av representantskapet skal velges blant bankens aksjeeiere, gjelder ikke i de tilfelle der Statens Banksikringsfond er aksjeeier.</article> <article class="defaultP" margin-top="true">§ 32 nytt første ledd skal lyde:</article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Dersom det er grunn til å anta at bare 75 prosent eller mindre av aksjekapitalen kan antas å være i behold, skal styret sørge for at det straks blir utarbeidet revidert statusoppgjør og straks underrette Kredittilsynet om sitt vedtak.</article> <article class="defaultP" margin-top="true">§ 32 nytt sjette ledd skal lyde:</article><article class="legalP" data-absoluteaddress="/kapittel/3/ledd/7/" id="kapittel-3-ledd-7">Viser revidert statusoppgjør som nevnt i første eller annet ledd at bare 25 prosent eller mindre av aksjekapitalen kan antas å være i behold, skal styret i alle tilfelle straks underrette Kredittilsynet om dette. Styret kan legge frem for generalforsamlingen forslag om å vedta nedskrivning av aksjekapitalen mot tap som fremkommer i det reviderte statusoppgjøret etter forrige punktum. Treffer ikke generalforsamlingen slikt vedtak innen den tid Kredittilsynet har fastsatt, kan Kongen beslutte slik nedskrivning av aksjekapitalen i den utstrekning det reviderte statusoppgjøret viser at aksjekapitalen er tapt. Kongen kan, i den utstrekning det er nødvendig for å sikre videre drift av banken, i slike tilfelle også fastsette at aksjekapitalen skal forhøyes ved nytegning av aksjer, og kan i denne forbindelse vedta at aksjonærenes fortrinnsrett til de nye aksjene skal fravikes og bestemme hvem som i tilfelle skal kunne tegne den nye kapitalen. Kongen fastsetter de nærmere tegningsvilkårene.</article> <article class="defaultP" margin-top="true">Nåværende første, annet, tredje og fjerde ledd blir nye annet, tredje, fjerde og femte ledd.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1991-11-29-78/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 10. juni 1988 nr. 40 om finansieringsvirksomhet og finansinstitusjoner gjøres følgende endringer:</article> <article class="defaultP" margin-top="true">2-2 annet ledd nr. 6 skal lyde:<ul class="defaultList"><li data-li-identifier="6." data-name="6."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">6.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Statens Banksikringsfond og Statens Bankinvesteringsfond eier mer enn 10 prosent av aksjekapitalen i norske banker.</article></article></li></ul></article> <article class="defaultP" margin-top="true">Nåværende nr. 6 og 7 blir nye nr. 7 og 8.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1991-11-29-78/KAPITTEL_5" data-partID="k5"><h2 data-text-align="center">V.</h2><section class="section" data-section-type="default" data-absoluteaddress="/kapittel/5/kapittel/1/" id="kapittel-5-kapittel-1" data-lovdata-URL="LTI/lov/1991-11-29-78/KAPITTEL_5-1" data-partID="k5-1"><h3>Ikrafttredelse og overgangsbestemmelser</h3><article class="legalP" data-absoluteaddress="/kapittel/5/kapittel/1/ledd/1/" id="kapittel-5-kapittel-1-ledd-1">Loven trer i kraft fra den tid Kongen bestemmer.</article><article class="legalP" data-absoluteaddress="/kapittel/5/kapittel/1/ledd/2/" id="kapittel-5-kapittel-1-ledd-2">Det er adgang til å sette i kraft forskjellige deler av loven til forskjellig tid.</article><article class="legalP" data-absoluteaddress="/kapittel/5/kapittel/1/ledd/3/" id="kapittel-5-kapittel-1-ledd-3">Departementet kan gi nærmere overgangsregler.</article></section></section></main></body></html>