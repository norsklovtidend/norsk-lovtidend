<!DOCTYPE html><html lang="no"><head><title>Lov om endring i lov av 16. juni 1972 nr. 47 om kontroll med markedsføring og avtalevilkår.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">LOV-1991-06-20-34</dd><dt class="dokid">DokumentID</dt><dd class="dokid">LTI/lov/1991-06-20-34</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 11</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-07-12</dd><dt class="titleShort">Korttittel</dt><dd class="titleShort">Lov nr. 34 om endr. i lov av 16. juni 197</dd><dt class="title">Tittel</dt><dd class="title">Lov om endring i lov av 16. juni 1972 nr. 47 om kontroll med markedsføring og avtalevilkår.</dd><dt class="miscInformation">Annet om dokumentet</dt><dd class="miscInformation">Ot.prp.nr.60 (1990–1991), Innst.O.nr.61 (1990–1991), Besl.O.nr.75 (1990–1991). Odels- og Lagtingsvedtak hhv. 7. og 13. juni 1991. Fremmet av Barne- og familiedepartementet.</dd><dt class="refid">RefID</dt><dd class="refid">lov/1991-06-20-34</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov av 16. juni 1972 nr. 47 om kontroll med markedsføring og avtalevilkår.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1991-06-20-34" id="dokument"><h1>Lov om endring i lov av 16. juni 1972 nr. 47 om kontroll med markedsføring og avtalevilkår.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-06-20-34/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 16. juni 1972 nr. 47 om kontroll med markedsføring og avtalevilkår skal følgende bestemmelser lyde:</article> <article class="defaultP" margin-top="true">§ 12 første ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Markedsrådet kan forby en handling som rådet finner er i strid med en bestemmelse gitt i eller i medhold av kapittel I, når det finner at inngrep tilsies av hensyn til forbrukerne, eller, i forhold til § 1 annet ledd, av hensyn til likestilling mellom kjønnene. Markedsrådet kan også forby part for Markedsrådet å bruke vilkår som nevnt i kapittel II eller foreta handlinger som tilsikter slik bruk. Markedsrådet kan videre forby handling som rådet finner er i strid med regler som Forbrukerombudet er tillagt tilsyn med etter forskrifter gitt i medhold av lov av 21. desember 1990 nr. 77 om reklame i kringkasting m.v. § 3 tredje ledd, når det tilsies av hensyn til forbrukerne eller av hensyn til likestilling mellom kjønnene. Markedsrådet kan gi påbud om de tiltak rådet finner er nødvendige for å sikre at forbudet overholdes.</article> <article class="defaultP" margin-top="true">§ 13 nytt tredje ledd:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Forbrukerombudet fører videre, ut fra hensynet til forbrukerne og hensynet til likestilling mellom kjønnene, tilsyn med reklame i henhold til forskrifter gitt i medhold av lov av 21. desember 1990 nr. 77 om reklame i kringkasting m.v. § 3 tredje ledd.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">§ 13 nytt femte og sjette ledd:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Med samtykke av Markedsrådets formann kan Forbrukerombudet forelegge for Markedsrådet en sak av prinsipiell karakter knyttet til overtredelse av §§ 1 – 5. Dette gjelder uten hensyn til om minnelig ordning er oppnådd eller den næringsdrivende erklærer at markedsføringstiltaket er avsluttet.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Markedsrådet kan unnlate å behandle en sak fremlagt etter femte ledd dersom Markedsrådet finner at saken ikke er tilstrekkelig opplyst til at vedtak kan fattes.</article> <article class="defaultP" margin-top="true">Nåværende fjerde ledd blir nytt syvende ledd.</article> <article class="defaultP" margin-top="true">§ 14 første ledd:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Dersom Forbrukerombudet ikke oppnår frivillig ordning og ombudet for en sak etter kapittel I eller kapittel II, eller som ombudet er tillagt tilsynet med etter forskrifter gitt i medhold av lov av 21. desember 1990 nr. 77 om reklame i kringkasting m.v. § 3 tredje ledd, antar at det vil medføre ulempe eller skadevirkning å påvente Markedsrådets vedtak, kan Forbrukerombudet treffe vedtak om forbud som nevnt i § 12 første, annet og tredje punktum. Det samme gjelder for sak etter kapittel II dersom Forbrukerombudet anser vilkåret i det vesentlige identisk med et vilkår som Markedsrådet tidligere har ansett for urimelig.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-06-20-34/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft fra det tidspunkt Kongen bestemmer.</article></section></main></body></html>