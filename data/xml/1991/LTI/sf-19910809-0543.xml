<!DOCTYPE html><html lang="no"><head><title>Forskrift om gebyr på bøter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1991-08-09-543</dd><dt class="dokid">DokumentID</dt><dd class="dokid">LTI/forskrift/1991-08-09-543</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 15</dd><dt class="dateInForce">I kraft fra</dt><dd class="dateInForce">1991-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§456</li><li>lov/1976-12-17-100/§3</li></ul></dd><dt class="dateOfPublication">Kunngjort</dt><dd class="dateOfPublication">1991-09-05</dd><dt class="title">Tittel</dt><dd class="title">Forskrift om gebyr på bøter.</dd><dt class="refid">RefID</dt><dd class="refid">forskrift/1991-08-09-543</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr på bøter.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1991-08-09-543" id="dokument"><h1>Forskrift om gebyr på bøter.</h1><article class="legalP" data-absoluteaddress="/ledd/1/" id="ledd-1">Gitt av Justis- og politidepartementet 9. august 1991 i medhold av lov av 22. mai 1981 nr. 25 (straffeprosessloven) § 456 femte ledd.</article><article class="legalArticle" data-lovdata-URL="LTI/forskrift/1991-08-09-543/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Etter at bøtekravet er registrert ved Statens innkrevingssentral sendes krav til bøtelagte med angivelse av betalingsfrist. I kravet gis opplysninger om følgene av å oversitte betalingsfristen. Etter omstendighetene gis også opplysninger om avdragsbetaling, betalingsutsettelse o.l.</article></article><article class="legalArticle" data-lovdata-URL="LTI/forskrift/1991-08-09-543/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Blir boten ikke betalt innen den frist som er nevnt i kravbrevet, sendes purring til bøtelagte med betalingsoppfordring og angivelse av ny frist. Ved utstedelse av purrebrevet ilegges gebyr tilsvarende 1/2 rettsgebyr som fastsatt i lov 17. desember 1982 nr. 86 (rettsgebyrloven) § 1. Gebyret forfaller til betaling samtidig med boten. Gebyret avrundes til nærmeste ti-krone.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Blir boten ikke betalt innen den frist som er nevnt i purrebrevet, påløper rente med rentesats som fastsatt med hjemmel i lov 17. desember 1976 nr. 100 (morarenteloven) § 3.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Overføres innkrevingen til manuell behandling påløper ytterligere gebyr tilsvarende 1 rettsgebyr.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Gebyrene tilfaller statskassen.</article></article><article class="legalArticle" data-lovdata-URL="LTI/forskrift/1991-08-09-543/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Rente som nevnt i § 2 annet ledd beregnes forskuddsvis for en måned, og løper fra frist som fastsatt i purringen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Renteberegning avbrytes ved innvilget betalingsutsettelse, avtale om løpende betalingsordning, trekkpålegg og ved anmodning om soning.</article></article><article class="legalArticle" data-lovdata-URL="LTI/forskrift/1991-08-09-543/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved delinnbetaling fra bøtelagte dekkes kravene i følgende rekkefølge: 1) bot 2) gebyr 3) renter.</article></article><article class="legalArticle" data-lovdata-URL="LTI/forskrift/1991-08-09-543/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom boten fullbyrdes ved soning eller faller bort som følge av dødsfall, benådning, foreldelse o.l., bortfaller ubetalte gebyr og renter.</article></article><article class="legalArticle" data-lovdata-URL="LTI/forskrift/1991-08-09-543/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Når særlige forhold foreligger kan gebyr og renter helt eller delvis ettergis.</article></article><article class="legalArticle" data-lovdata-URL="LTI/forskrift/1991-08-09-543/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Avgjørelse etter denne forskrift kan påklages til statsadvokaten i det distrikt hvor tiltalen eller forelegget ble utferdiget. Klagen fremsettes via Statens innkrevingssentral.</article></article><article class="legalArticle" data-lovdata-URL="LTI/forskrift/1991-08-09-543/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. september 1991.</article></article></main></body></html>