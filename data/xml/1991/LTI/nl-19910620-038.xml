<!DOCTYPE html><html lang="no"><head><title>Lov om endringer i lov av 14. juni 1985 nr. 68 om oppdrett av fisk, skalldyr m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">LOV-1991-06-20-38</dd><dt class="dokid">DokumentID</dt><dd class="dokid">LTI/lov/1991-06-20-38</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1991 Nr. 11</dd><dt class="dateInForce">I kraft fra</dt><dd class="dateInForce">1991-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-14-68</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1991-07-12</dd><dt class="titleShort">Korttittel</dt><dd class="titleShort">Lov nr. 38 om endr. i lov av 14. juni 198</dd><dt class="title">Tittel</dt><dd class="title">Lov om endringer i lov av 14. juni 1985 nr. 68 om oppdrett av fisk, skalldyr m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.55 (1990–1991), Innst.O.nr.83 (1990–1991), Besl.O.nr.85 (1990–1991). Odels- og Lagtingsvedtak hhv. 13. og 17. juni 1991. Fremmet av Fiskeridepartementet.</dd><dt class="refid">RefID</dt><dd class="refid">lov/1991-06-20-38</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 14. juni 1985 nr. 68 om oppdrett av fisk, skalldyr m.v.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1991-06-20-38" id="dokument"><h1>Lov om endringer i lov av 14. juni 1985 nr. 68 om oppdrett av fisk, skalldyr m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1991-06-20-38/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 14. juni 1985 nr. 68 om oppdrett av fisk, skalldyr m.v. gjøres følgende endringer:</article> <article class="defaultP" margin-top="true">§ 1 skal lyde:<p class="leddfortsettelse"><strong>§ 1.</strong> <i>Lovens formål</i></p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Formålet med loven er å bidra til at oppdrettsnæringen kan få en balansert og bærekraftig utvikling og bli en lønnsom og livskraftig distriktsnæring.</article> <article class="defaultP" margin-top="true">§ 3 første ledd skal lyde:<p class="leddfortsettelse"><strong>§ 3.</strong> <i>Virksomhet som krever tillatelse</i></p></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Uten tillatelse av departementet må ingen bygge, innrede, utvide, erverve, drive eller eie anlegg for oppdrett av fisk og skalldyr. Oppdrett på annen måte enn ved anleggsdrift kan heller ingen drive uten tillatelse.</article> <article class="defaultP" margin-top="true">§ 6 skal lyde:<p class="leddfortsettelse"><strong>§ 6.</strong> <i>Matfiskoppdrett av laks og ørret</i></p></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Departementet fastsetter hvor mange tillatelser til matfiskoppdrett av laks og ørret som skal tildeles og gir retningslinjer for tildelingen, herunder hvilke distrikter som bør prioriteres.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved tildeling av tillatelse etter § 3 for matfiskoppdrett av laks og ørret av alle arter skal det særlig legges vekt på:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">at virksomheten medvirker til en positiv utvikling i distriktet og for næringen,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">at eierinteresser i anlegget såvidt mulig har lokal tilknytning,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">at oppdretterne har den nødvendige faglige kompetanse.</article></article></li></ul></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Departementet kan ved enkeltvedtak eller forskrift bestemme at antallet anlegg med tillatelse som innehas av en enkelt eier, skal begrenses.</article> <article class="defaultP" margin-top="true">§ 13 skal lyde:<p class="leddfortsettelse"><strong>§ 13.</strong> <i>Forskrifter</i></p></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Departementet kan gi nærmere forskrifter til utfylling og gjennomføring av reglene i loven, herunder om anleggenes størrelse, bruk av før, og krav til faglig kompetanse.</article> <article class="defaultP" margin-top="true">§ 14 skal lyde:<p class="leddfortsettelse"><strong>§ 14.</strong> <i>Orden og vern</i></p></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Det er forbudt å drive fiske nærmere akvakulturanlegg enn 100 meter og å ferdes nærmere enn 20 meter. Når særlige forhold foreligger, kan departementet innskrenke dette forbud. Departementet kan fastsette forbud mot fiske eller regulere fisket utenfor denne grense. Departementet kan også påby fiske etter rømt fisk både innenfor og utenfor grensen.</article> <article class="defaultP" margin-top="true">§ 14 a (ny) skal lyde:<p class="leddfortsettelse"><strong>§ 14 a.</strong> <i>Oppdrettsanleggenes tekniske standard</i></p></article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Anlegg som nyttes til oppdrettsvirksomhet skal ha forsvarlig teknisk standard.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Departementet kan inngå avtale med godkjente firmaer m.v. om på hvilke vilkår og i hvilken utstrekning forvaltningsorganer som har fått myndighet etter denne lov, kan benytte seg av godkjente firmaer m.v. til å fastsette spesifikasjoner og utøve kontroll etter loven.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1991-06-20-38/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft fra 1. juli 1991.</article></section></main></body></html>