<!DOCTYPE html><html lang="no"><head><title>Forskrift om torghandel, gatesalg m.v., Bamble kommune, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:03</dd><dt class="legacyID">Datokode</dt><dd class="legacyID">FOR-1997-03-25-497</dd><dt class="dokid">DokumentID</dt><dd class="dokid">LTII/forskrift/1997-03-25-497</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 5</dd><dt class="dateInForce">I kraft fra</dt><dd class="dateInForce">1997-03-25</dd><dt class="appliesTo">Gjelder for</dt><dd class="appliesTo">Bamble kommune, Telemark.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1997-06-13</dd><dt class="titleShort">Korttittel</dt><dd class="titleShort">Forskrift om torghandel, gatesalg m.v. Bamble</dd><dt class="title">Tittel</dt><dd class="title">Forskrift om torghandel, gatesalg m.v., Bamble kommune, Telemark.</dd><dt class="miscInformation">Annet om dokumentet</dt><dd class="miscInformation">Fastsatt av Bamble kommunestyre 30. januar 1997 med hjemmel i lov av 6. juni 1980 nr. 21 om handelsvirksomhet § 3-2 fjerde ledd. Stadfestet av fylkesmannen i Telemark 25. mars 1997.</dd><dt class="refid">RefID</dt><dd class="refid">forskrift/1997-03-25-497</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torghandel, gatesalg m.v., Bamble kommune, Telemark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTII/forskrift/1997-03-25-497" id="dokument"><h1>Forskrift om torghandel, gatesalg m.v., Bamble kommune, Telemark.</h1><article class="legalArticle" data-lovdata-URL="LTII/forskrift/1997-03-25-497/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Rådmannen avgjør hvilke gater, offentlige steder m.v. som kan nyttes til torghandel og annen handel.</article></article><article class="legalArticle" data-lovdata-URL="LTII/forskrift/1997-03-25-497/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Rådmannen kan delegere sin myndighet til et torgutvalg på tre medlemmer.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Et av medlemmene kan representere torghandlerne og et handelstanden, fortrinnsvis leder av handelstanden. Formann oppnevnes av Rådmannen. Ved stemmelikhet er formannens dobbeltstemme avgjørende.</article></article><article class="legalArticle" data-lovdata-URL="LTII/forskrift/1997-03-25-497/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Faste torgplasser tildeles etter søknad. Søknadene skal inneholde tidsrom og klokkeslett. Faste plasser tildeles for ett år av gangen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I tillegg til de faste plassene, kan det tildeles plasser for tilfeldig salg. Faste torgplasser som ikke er tatt i bruk innen kl. 10.00, dersom ikke annet klokkeslett er avtalt med fast leier, kan tildeles tilfeldig torghandlere.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Avslag og oppsigelser skal begrunnes og kan ankes til Formannskapet.</article></article><article class="legalArticle" data-lovdata-URL="LTII/forskrift/1997-03-25-497/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Torghandel er tillatt fra kl. 06.00 og fram til 1/2 time etter restaurantenes stengningstid.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Torghandel på søndager er ikke tillatt etter kl. 03.30. Påske-, pinse- og julaften skal alt torgsalg være avsluttet kl. 15.00.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Torghandel kan foregå 1. og 3. søndag i advent og søndager i perioden 20.06. – 20.08. fra kl. 14.00 til kl. 19.00. Rådmannen/Torgutvalget kan gi dispensasjoner angående torgsalg søndager ved særskilte arrangementer.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Dersom det blir gitt tillatelse til døgnåpent ved ett eller flere serveringssteder, skal forskriftene behandles på nytt.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Det må sørges for at virksomheten ikke skaper unødig støy for naboer.</article></article><article class="legalArticle" data-lovdata-URL="LTII/forskrift/1997-03-25-497/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Torghandel er ikke tillatt uten at Rådmann/torgutvalget har anvist plass. Ingen kan ha mer enn en torgplass, og plassen kan ikke overdras til andre.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Rådmann/torgutvalget kan dispensere fra denne regelen ved å tildele en søker plass på to forskjellige torg, dersom det er færre søkere enn antall plasser.</article></article><article class="legalArticle" data-lovdata-URL="LTII/forskrift/1997-03-25-497/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved torgtidens slutt plikter hver torghandler å fjerne fra sin plass og bringe bort fra torget alle varer, transportredskap, bord, kasser o.l. som brukes ved torghandel, samt avfall, emballasje o.l., som stammer fra torghandlerens virksomhet. Han skal også sørge for at plassen er rengjort. Torghandlere som selger mat, må sørge for rikelig med søppelkasser som skal tømmes ved stengetid.</article></article><article class="legalArticle" data-lovdata-URL="LTII/forskrift/1997-03-25-497/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Transportmidler som ikke direkte benyttes ved salget, må ikke oppta plass eller bli stående på torget.</article></article><article class="legalArticle" data-lovdata-URL="LTII/forskrift/1997-03-25-497/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Torgavgiften fastsettes samtidig med andre avgifter/gebyrer i forbindelse med budsjettbehandlingen hvert år etter forslag fra Torgutvalget.</article></article><article class="legalArticle" data-lovdata-URL="LTII/forskrift/1997-03-25-497/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av denne forskrift straffes etter lov om handelsvirksomhet § 5-1.</article></article><article class="legalArticle" data-lovdata-URL="LTII/forskrift/1997-03-25-497/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift er vedtatt i medhold av handelslovens § 3-2, 4. ledd av Kommunestyret 30. januar 1997 sak 7/97 og stadfestet av fylkesmannen 25. mars 1997. Forskriften trer i kraft 25. mars 1997. Fra samme tidspunkt oppheves forskrift av 21. mars 1985 nr. 880 om handel utenom fast utsalgssted, Bamble kommune, Telemark.</article></article></main></body></html>