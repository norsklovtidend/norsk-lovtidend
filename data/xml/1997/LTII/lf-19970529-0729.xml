<!DOCTYPE html><html lang="no"><head><title>Forskrift for handel utenom fast utsalgssted, Mandal kommune, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1997-05-29-729</dd><dt class="dokid">DokumentID</dt><dd class="dokid">LTII/forskrift/1997-05-29-729</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 7</dd><dt class="dateInForce">I kraft fra</dt><dd class="dateInForce">1997-05-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-05-13-1047</li></ul></dd><dt class="appliesTo">Gjelder for</dt><dd class="appliesTo">Mandal kommune, Vest-Agder.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1997-08-11</dd><dt class="titleShort">Korttittel</dt><dd class="titleShort">Forskrift om handel, Mandal</dd><dt class="title">Tittel</dt><dd class="title">Forskrift for handel utenom fast utsalgssted, Mandal kommune, Vest-Agder.</dd><dt class="miscInformation">Annet om dokumentet</dt><dd class="miscInformation">Fastsatt av Mandal kommunestyre 10. april 1997 med hjemmel i lov av 6. juni 1980 nr. 21 om handelsvirksomhet § 3-2. Stadfestet av fylkesmannen i Vest-Agder 29. mai 1997.</dd><dt class="refid">RefID</dt><dd class="refid">forskrift/1997-05-29-729</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for handel utenom fast utsalgssted, Mandal kommune, Vest-Agder.<ul class="tocSubUl"><li>I</li><li>Kap. 1. Alminnelige bestemmelser<ul class="tocSubUl"><li>§ 1-1.</li><li>§ 1-2.</li><li>§ 1-3.</li><li>§ 1-4.</li><li>§ 1-5.</li><li>§ 1-6.</li></ul></li><li>Kap. 2. Adgang til oppsøkende handelsvirksomhet utenom fast utsalgssted overfor forbrukerne<ul class="tocSubUl"><li>§ 2-1.</li><li>§ 2-2.</li></ul></li><li>Kap. 3. Adgang til annen handelsvirksomhet m.v. utenom fast utsalgssted<ul class="tocSubUl"><li>§ 3-1.</li><li>§ 3-2.</li></ul></li><li>Kap. 4. Salg fra torg<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li><li>§ 4-5.</li><li>§ 4-6.</li><li>§ 4-7.</li></ul></li><li>Kap. 5. Salg fra offentlige steder, portrom og annen privat grunn m.v. og fra automat<ul class="tocSubUl"><li>§ 5-1.</li><li>§ 5-2.</li><li>§ 5-3.</li><li>§ 5-4.</li><li>§ 5-5.</li><li>§ 5-6.</li><li>§ 5-7.</li><li>§ 5-8.</li></ul></li><li>Kap. 6. Straffebestemmelse<ul class="tocSubUl"><li>§ 6-1.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1997-05-29-729" id="dokument"><h1>Forskrift for handel utenom fast utsalgssted, Mandal kommune, Vest-Agder.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1997-05-29-729/KAPITTEL_1" data-partID="k1"><h2 data-text-align="center">I</h2></section><section class="section" data-name="kap1" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1997-05-29-729/KAPITTEL_2" data-partID="k2"><h2>Kap. 1. Alminnelige bestemmelser</h2><article class="legalArticle" data-lovdata-URL="LTII/forskrift/1997-05-29-729/§1-1" data-name="§1-1" data-partID="§1-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Denne forskrift gjelder handel med varer i næring (handelsvirksomhet) utenom fast utsalgssted overfor forbrukerne i Mandal kommune.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Kap. 4 gjelder også varehandel som ikke skjer i næring.</article></article><article class="legalArticle" data-lovdata-URL="LTII/forskrift/1997-05-29-729/§1-2" data-name="§1-2" data-partID="§1-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Som fast utsalgssted regnes lokaler hvor det drives handelsvirksomhet av stasjonær og regelmessig karakter, jfr. lov om handelsvirksomhet § 1-4, 1. ledd.</article></article><article class="legalArticle" data-lovdata-URL="LTII/forskrift/1997-05-29-729/§1-3" data-name="§1-3" data-partID="§1-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Oppsøkende handelsvirksomhet utenom fast utsalgssted skal være meldt til fylkesmannen i det fylket hvor foretaket har sitt forretningssted, jfr. lov om handelsvirksomhet § 3-1.</article></article><article class="legalArticle" data-lovdata-URL="LTII/forskrift/1997-05-29-729/§1-4" data-name="§1-4" data-partID="§1-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 1-4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Med de unntak som fremgår av § 2-1 er oppsøkende handelsvirksomhet med dagligvarer utenom fast utsalgssted overfor forbrukerne ikke tillatt.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Dagligvarer er i lov om handelsvirksomhet § 1-4 definert som «matvarer og andre nærings- og nytelsesmiddel, dyremat, vaske- og rengjøringsmidler, toalettartikler, husholdningsvarer av papir, plast, bone-, rense- og pussemidler.»</article></article><article class="legalArticle" data-lovdata-URL="LTII/forskrift/1997-05-29-729/§1-5" data-name="§1-5" data-partID="§1-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 1-5</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Oppsøkende handelsvirksomhet med andre varer enn dagligvarer er tillatt med de unntak som fremgår av § 2-2.</article></article><article class="legalArticle" data-lovdata-URL="LTII/forskrift/1997-05-29-729/§1-6" data-name="§1-6" data-partID="§1-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 1-6</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">All handelsvirksomhet skal utøves i samsvar med god forretningsskikk.</article></article></section><section class="section" data-name="kap2" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1997-05-29-729/KAPITTEL_3" data-partID="k3"><h2>Kap. 2. Adgang til oppsøkende handelsvirksomhet utenom fast utsalgssted overfor forbrukerne</h2><article class="legalArticle" data-lovdata-URL="LTII/forskrift/1997-05-29-729/§2-1" data-name="§2-1" data-partID="§2-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Salg av grønnsaker, poteter, frukt og bær i sin naturlige form er tillatt.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Fra særskilt innredet motorvogn (fiskebil) er det tillatt å selge fisk og fiskeprodukter. Næringsmiddeltilsynet må gi tillatelse til virksomheten.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Salg av vaske- og rengjøringsmidler, bone-, rense- og pussemidler, husholdningsartikler av papir og plast og toalettartikler og parfyme er tillatt.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Oppsøkende handelsvirksomhet med andre dagligvarer er ikke tillatt med mindre formannskapets samtykke er innhentet.</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5">Dersom det gjelder næringsmidler, må Næringsmiddeltilsynets godkjenning være gitt.</article></article><article class="legalArticle" data-lovdata-URL="LTII/forskrift/1997-05-29-729/§2-2" data-name="§2-2" data-partID="§2-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Oppsøkende handelsvirksomhet er ikke tillatt med følgende varer:</article><article class="defaultP">Klær og skotøy<p class="leddfortsettelse">Møbler og tepper</p><p class="leddfortsettelse">Alarm- og sikringsanlegg.</p></article></article></section><section class="section" data-name="kap3" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1997-05-29-729/KAPITTEL_4" data-partID="k4"><h2>Kap. 3. Adgang til annen handelsvirksomhet m.v. utenom fast utsalgssted</h2><article class="legalArticle" data-lovdata-URL="LTII/forskrift/1997-05-29-729/§3-1" data-name="§3-1" data-partID="§3-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Salg fra automat plassert utenom fast utsalgssted er tillatt med nærings- og nytelsesmidler som til enhver tid bestemt i Sosialdepartementets forskrifter for slikt salg. Videre er slikt salg tillatt med:</article><article class="defaultP">Brevpapir<p class="leddfortsettelse">Konvolutter</p><p class="leddfortsettelse">Hygieniske artikler</p><p class="leddfortsettelse">Strømper</p><p class="leddfortsettelse">Lommetørkler</p><p class="leddfortsettelse">Sanitetsbind og tamponger</p><p class="leddfortsettelse">Enklere toalettartikler</p><p class="leddfortsettelse">Lighter og fyrstikker</p><p class="leddfortsettelse">Batterier, blitzlamper og film</p><p class="leddfortsettelse">Glødelamper, sikringer og lommelykter.</p></article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Salg av nærings- og nytelsesmidler fra automat plassert utenom fast utsalgssted må godkjennes av Næringsmiddeltilsynet.</article></article><article class="legalArticle" data-lovdata-URL="LTII/forskrift/1997-05-29-729/§3-2" data-name="§3-2" data-partID="§3-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Foreninger med humanitært eller annet ideelt formål har adgang til, for å finansiere sin virksomhet eller for å støtte et bestemt allmennyttig formål, å selge merker, blomster, souvenirartikler, prydgjenstander og andre varer av begrenset verdi. Slike foreninger kan også arrangere loppemarked o.l.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Ved bruk av kommunal grunn må kommunens uttalelse innhentes før tiltak igangsettes.</article></article></section><section class="section" data-name="kap4" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1997-05-29-729/KAPITTEL_5" data-partID="k5"><h2>Kap. 4. Salg fra torg</h2><article class="legalArticle" data-lovdata-URL="LTII/forskrift/1997-05-29-729/§4-1" data-name="§4-1" data-partID="§4-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Disse forskrifter gjelder handel med varer i næring (handelsvirksomhet) overfor forbruker og innenfor det område som er betegnet Mandal Torg. Grensen for hva som skal betegnes torg avgjøres av kommunen.</article></article><article class="legalArticle" data-lovdata-URL="LTII/forskrift/1997-05-29-729/§4-2" data-name="§4-2" data-partID="§4-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Torghandel er tillatt med følgende varer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/5/paragraf/2/ledd/1/punkt/1/" id="kapittel-5-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/5/paragraf/2/ledd/1/punkt/1/ledd/1/" id="kapittel-5-paragraf-2-ledd-1-punkt-1-ledd-1">Produkter i sin naturlige form fra jord-, skog- og hagebruk samt ville urter, bær, blomster og lignende ville naturprodukter. Av husdyrprodukter kan bare selges egg. Bakervarer er tillatt.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/5/paragraf/2/ledd/1/punkt/2/" id="kapittel-5-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/5/paragraf/2/ledd/1/punkt/2/ledd/1/" id="kapittel-5-paragraf-2-ledd-1-punkt-2-ledd-1">Fisk og holdbare fiskeprodukter, samt levende krabber.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/5/paragraf/2/ledd/1/punkt/3/" id="kapittel-5-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/5/paragraf/2/ledd/1/punkt/3/ledd/1/" id="kapittel-5-paragraf-2-ledd-1-punkt-3-ledd-1">Håndverks-, husflids- og kunstgjenstander, bøker og trykksaker. Bijouterivarer etter spesiell tillatelse i hvert enkelt tilfelle.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/5/paragraf/2/ledd/1/punkt/4/" id="kapittel-5-paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/5/paragraf/2/ledd/1/punkt/4/ledd/1/" id="kapittel-5-paragraf-2-ledd-1-punkt-4-ledd-1">Militærklær og arbeidsklær, dog slik at det for disse varer kreves spesiell tillatelse i hvert enkelt tilfelle.</article></article></li></ul></article></article><article class="legalArticle" data-lovdata-URL="LTII/forskrift/1997-05-29-729/§4-3" data-name="§4-3" data-partID="§4-3" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Torghandel må ikke – uten særskilt samtykke fra kommunen – finne sted før kl. 0900 om morgenen og etter kl. 1600 om ettermiddagen. På lørdager må salg ikke finne sted etter kl. 1500. Salg må ikke finne sted på søn- og helgedager. På jul- og nyttårsaften må salg ikke finne sted etter kl. 1500.</article></article><article class="legalArticle" data-lovdata-URL="LTII/forskrift/1997-05-29-729/§4-4" data-name="§4-4" data-partID="§4-4" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Kommunen kan kreve at de som ønsker å selge varer på torget legitimerer seg på betryggende måte og oppgir personnummer.</article></article><article class="legalArticle" data-lovdata-URL="LTII/forskrift/1997-05-29-729/§4-5" data-name="§4-5" data-partID="§4-5" data-absoluteaddress="/kapittel/5/paragraf/5/" id="kapittel-5-paragraf-5"><h3 class="legalArticleHeader"><span class="legalArticleValue">§ 4-5</span>.</h3><article class="legalP" data-absoluteaddress="/kapittel/5/paragraf/5/ledd/1/" id="kapittel-5-paragraf-5-ledd-1">Forøvrig gjelder politivedtektene og næringslovgivningen.</article></article><article class="legalArticle" data-lovdata-URL="LTII/forskrift/1997-05-29-729/§4-6" data-name="§4-6" data-partID="§4-6" data-absoluteaddress="/kapittel/5/paragraf/6/" id="kapittel-5-paragraf-6"><h3 class="legalArticleHeader"><span class="legalArticleValue">§ 4-6</span>.</h3><article class="legalP" data-absoluteaddress="/kapittel/5/paragraf/6/ledd/1/" id="kapittel-5-paragraf-6-ledd-1">Som eier og utleier av Mandal Torg kan kommunen gi nærmere regler om torgsalget.</article></article><article class="legalArticle" data-lovdata-URL="LTII/forskrift/1997-05-29-729/§4-7" data-name="§4-7" data-partID="§4-7" data-absoluteaddress="/kapittel/5/paragraf/7/" id="kapittel-5-paragraf-7"><h3 class="legalArticleHeader"><span class="legalArticleValue">§ 4-7</span>.</h3><article class="legalP" data-absoluteaddress="/kapittel/5/paragraf/7/ledd/1/" id="kapittel-5-paragraf-7-ledd-1">Kommunen delegerer til styret for parkeringsselskapet å treffe avgjørelser etter disse forskrifter og med rett for styret til å delegere den praktiske gjennomføringen av forskriftene til Parkeringsetaten.</article></article></section><section class="section" data-name="kap5" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1997-05-29-729/KAPITTEL_6" data-partID="k6"><h2>Kap. 5. Salg fra offentlige steder, portrom og annen privat grunn m.v. og fra automat</h2><article class="legalArticle" data-lovdata-URL="LTII/forskrift/1997-05-29-729/§5-1" data-name="§5-1" data-partID="§5-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Salg fra salgshaller, gater, brygger eller andre offentlige steder (herunder torg utenom torgtiden) kan bare skje fra plass som teknisk utvalg godkjenner. Tilhører grunnen kommunen uten å være offentlig sted, må teknisk utvalgs tillatelse innhentes på forhånd.</article></article><article class="legalArticle" data-lovdata-URL="LTII/forskrift/1997-05-29-729/§5-2" data-name="§5-2" data-partID="§5-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Salg fra de i § 5-1 nevnte steder eller fra fartøy, tomter og annen privat grunn og innganger til sådanne, samt fra portrom og innganger til bygninger, når disse steder står i umiddelbar eller fri forbindelse med alminnelig beferdet strøk, kan foregå fra kl. 0700 til kl. 2300.</article><article class="legalP" data-absoluteaddress="/kapittel/6/paragraf/2/ledd/2/" id="kapittel-6-paragraf-2-ledd-2">Påske-, pinse-, jul- og nyttårsaften skal salget slutte kl. 1600. Første og syttende mai kan salg foregå som på hverdager. Langfredag, 1. påskedag, 1. pinsedag, 1. juledag og 1. nyttårsdag er salg ikke tillatt.</article><article class="legalP" data-absoluteaddress="/kapittel/6/paragraf/2/ledd/3/" id="kapittel-6-paragraf-2-ledd-3">Hvis særlige forhold taler for det, kan teknisk utvalg for visse tidsrom tillate salg utover de fastsatte tider.</article><article class="legalP" data-absoluteaddress="/kapittel/6/paragraf/2/ledd/4/" id="kapittel-6-paragraf-2-ledd-4">Bestemmelsene om salgstider gjelder ikke for salg av aviser, tidsskrifter, skrivesaker og ubrukte frimerker.</article></article><article class="legalArticle" data-lovdata-URL="LTII/forskrift/1997-05-29-729/§5-3" data-name="§5-3" data-partID="§5-3" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 5-3</span>.</h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Barn under 16 år må ikke drive salg som nevnt i §§ 5-1 og 5-2.</article></article><article class="legalArticle" data-lovdata-URL="LTII/forskrift/1997-05-29-729/§5-4" data-name="§5-4" data-partID="§5-4" data-absoluteaddress="/kapittel/6/paragraf/4/" id="kapittel-6-paragraf-4"><h3 class="legalArticleHeader"><span class="legalArticleValue">§ 5-4</span>.</h3><article class="legalP" data-absoluteaddress="/kapittel/6/paragraf/4/ledd/1/" id="kapittel-6-paragraf-4-ledd-1">Uten særskilt tillatelse fra teknisk utvalg kan salg fra automat ikke foregå på steder som er nevnt i §§ 4-3, 5-1 og 5-2.</article><article class="legalP" data-absoluteaddress="/kapittel/6/paragraf/4/ledd/2/" id="kapittel-6-paragraf-4-ledd-2">I de tilfeller salget omfatter nærings- og nytelsesmidler, må også Næringsmiddeltilsynet ha gitt tillatelse.</article></article><article class="legalArticle" data-lovdata-URL="LTII/forskrift/1997-05-29-729/§5-5" data-name="§5-5" data-partID="§5-5" data-absoluteaddress="/kapittel/6/paragraf/5/" id="kapittel-6-paragraf-5"><h3 class="legalArticleHeader"><span class="legalArticleValue">§ 5-5</span>.</h3><article class="legalP" data-absoluteaddress="/kapittel/6/paragraf/5/ledd/1/" id="kapittel-6-paragraf-5-ledd-1">Formannskapet kan bestemme at salg som nevnt i §§ 5-1 og 5-2 skal være forbudt i visse strøk av byen. Før slik bestemmelse treffes, skal politiets og Næringsmiddeltilsynets uttalelse være innhentet.</article></article><article class="legalArticle" data-lovdata-URL="LTII/forskrift/1997-05-29-729/§5-6" data-name="§5-6" data-partID="§5-6" data-absoluteaddress="/kapittel/6/paragraf/6/" id="kapittel-6-paragraf-6"><h3 class="legalArticleHeader"><span class="legalArticleValue">§ 5-6</span>.</h3><article class="legalP" data-absoluteaddress="/kapittel/6/paragraf/6/ledd/1/" id="kapittel-6-paragraf-6-ledd-1">Den som vil drive salg som nevnt i §§ 5-1 eller 5-2 må på forhånd skriftlig melde dette til kommunen. Når et utsalgssted flyttes eller legges ned, skal også dette meldes.</article><article class="legalP" data-absoluteaddress="/kapittel/6/paragraf/6/ledd/2/" id="kapittel-6-paragraf-6-ledd-2">I de tilfeller næringsmidler skal selges, må Næringsmiddeltilsynets godkjenning innhentes på forhånd.</article><article class="legalP" data-absoluteaddress="/kapittel/6/paragraf/6/ledd/3/" id="kapittel-6-paragraf-6-ledd-3">Det føres fortegnelse over alle mottatte meldinger og påsees at Næringsmiddeltilsynets godkjennelse er innhentet i de tilfeller den er nødvendig.</article></article><article class="legalArticle" data-lovdata-URL="LTII/forskrift/1997-05-29-729/§5-7" data-name="§5-7" data-partID="§5-7" data-absoluteaddress="/kapittel/6/paragraf/7/" id="kapittel-6-paragraf-7"><h3 class="legalArticleHeader"><span class="legalArticleValue">§ 5-7</span>.</h3><article class="legalP" data-absoluteaddress="/kapittel/6/paragraf/7/ledd/1/" id="kapittel-6-paragraf-7-ledd-1">De som driver salg som nevnt i § 5-1, skal ikke betale avgift.</article></article><article class="legalArticle" data-lovdata-URL="LTII/forskrift/1997-05-29-729/§5-8" data-name="§5-8" data-partID="§5-8" data-absoluteaddress="/kapittel/6/paragraf/8/" id="kapittel-6-paragraf-8"><h3 class="legalArticleHeader"><span class="legalArticleValue">§ 5-8</span>.</h3><article class="legalP" data-absoluteaddress="/kapittel/6/paragraf/8/ledd/1/" id="kapittel-6-paragraf-8-ledd-1">De som driver salg som nevnt i §§ 5-1, 5-2 og 5-4 må rette seg etter de pålegg som politiet gir av hensyn til den alminnelige orden og etter de påbud som blir gitt av Næringsmiddeltilsynet.</article><article class="legalP" data-absoluteaddress="/kapittel/6/paragraf/8/ledd/2/" id="kapittel-6-paragraf-8-ledd-2">De handlende må sørge for renhold på stedet i salgstiden og for at alt avfall blir fjernet ved salgstidens slutt. De må sørge for at omgivelsene ikke skjemmes eller tilsøles av virksomheten. Politiet kan pålegge dem å sette opp papirkurv.</article></article></section><section class="section" data-name="kap6" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1997-05-29-729/KAPITTEL_7" data-partID="k7"><h2>Kap. 6. Straffebestemmelse</h2><article class="legalArticle" data-lovdata-URL="LTII/forskrift/1997-05-29-729/§6-1" data-name="§6-1" data-partID="§6-1" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Overtredelse av denne forskrift straffes etter lov av 6. juni 1980 nr. 21 om handelsvirksomhet § 5-1.</article></article></section><section class="section" data-name="kapII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1997-05-29-729/KAPITTEL_8" data-partID="k8"><h2 data-text-align="center">II</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forskriften trer i kraft 29. mai 1997. Fra samme tid oppheves forskrift av 13. mai 1985 nr. 1047 om handel utenom fast utsalgssted og om torgsalg, Mandal kommune, Vest-Agder.</article></section></main></body></html>