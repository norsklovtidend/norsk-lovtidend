<!DOCTYPE html><html lang="no"><head><title>Forskrift om handel utenom fast utsalgssted, Stjørdal kommune, Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:48</dd><dt class="legacyID">Datokode</dt><dd class="legacyID">FOR-1997-07-17-869</dd><dt class="dokid">DokumentID</dt><dd class="dokid">LTII/forskrift/1997-07-17-869</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 8</dd><dt class="dateInForce">I kraft fra</dt><dd class="dateInForce">1997-10-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-04-07-368</li></ul></dd><dt class="appliesTo">Gjelder for</dt><dd class="appliesTo">Stjørdal kommune, Nord-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1997-09-04</dd><dt class="titleShort">Korttittel</dt><dd class="titleShort">Forskrift om handelsvirksomhet, Stjørdal</dd><dt class="title">Tittel</dt><dd class="title">Forskrift om handel utenom fast utsalgssted, Stjørdal kommune, Nord-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Stjørdal kommunestyre 30. januar 1997 med hjemmel i lov av 6. juni 1980 nr. 21 om handelsvirksomhet § 3-2. Stadfestet av fylkesmannen i Nord-Trøndelag 17. juli 1997.</dd><dt class="refid">RefID</dt><dd class="refid">forskrift/1997-07-17-869</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utenom fast utsalgssted, Stjørdal kommune, Nord-Trøndelag.<ul class="tocSubUl"><li>Kap. 1 Alminnelige bestemmelser<ul class="tocSubUl"><li>§ 1-1.</li><li>§ 1-2.</li><li>§ 1-3.</li></ul></li><li>Kap. 2 Adgang til oppsøkende handelsvirksomhet utenom fast utsalgssted overfor forbruker<ul class="tocSubUl"><li>§ 2-1.</li></ul></li><li>Kap. 3 Regler om salg på offentlige steder, fra portrom og fra automat, herunder gatesalg<ul class="tocSubUl"><li>§ 3-1.</li><li>§ 3-2.</li><li>§ 3-3.</li><li>§ 3-4.</li><li>§ 3-5.</li><li>§ 3-6.</li><li>§ 3-7.</li><li>§ 3-8.</li></ul></li><li>Kap. 4 Regler om torgsalg<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li><li>§ 4-5.</li><li>§ 4-6.</li><li>§ 4-7.</li></ul></li><li>Kap. 5 Godkjenning av helsemyndighet/hygienekrav<ul class="tocSubUl"><li>§ 5-1.</li><li>§ 5-2.</li></ul></li><li>Kap. 6 Straff m.v.<ul class="tocSubUl"><li>§ 6-1.</li><li>§ 6-2.</li><li>§ 6-3.</li></ul></li><li>Kap. 7 Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1997-07-17-869" id="dokument"><h1>Forskrift om handel utenom fast utsalgssted, Stjørdal kommune, Nord-Trøndelag.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1997-07-17-869/KAPITTEL_1" data-partID="k1"><h2>Kap. 1 Alminnelige bestemmelser</h2><article class="legalArticle" data-lovdata-URL="LTII/forskrift/1997-07-17-869/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder handel utenom fast utsalgssted med varer i næring (handelsvirksomhet) overfor forbrukere i Stjørdal kommune. Kap. 3 og 4 gjelder også varehandel som skjer i næring.</article></article><article class="legalArticle" data-lovdata-URL="LTII/forskrift/1997-07-17-869/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Som fast utsalgssted regnes lokale hvor det drives handelsvirksomhet av stasjonær og regelmessig karakter.</article></article><article class="legalArticle" data-lovdata-URL="LTII/forskrift/1997-07-17-869/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Oppsøkende handelsvirksomhet utenom fast utsalgssted overfor forbruker skal være meldt til fylkesmannen i det fylket hvor foretaket har sitt forretningssted, jfr. lov om handelsvirksomhet § 3-1.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1997-07-17-869/KAPITTEL_2" data-partID="k2"><h2>Kap. 2 Adgang til oppsøkende handelsvirksomhet utenom fast utsalgssted overfor forbruker</h2><article class="legalArticle" data-lovdata-URL="LTII/forskrift/1997-07-17-869/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Oppsøkende handelsvirksomhet utenom fast utsalgssted er tillatt med alle varer unntatt dagligvarer. Begrensningen gjelder ikke salg av grønnsaker, poteter, frukt og bær i sin naturlige form.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Det er anledning til å søke kommunen om dispensasjon fra forbudet mot salg av dagligvarer.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1997-07-17-869/KAPITTEL_3" data-partID="k3"><h2>Kap. 3 Regler om salg på offentlige steder, fra portrom og fra automat, herunder gatesalg</h2><article class="legalArticle" data-lovdata-URL="LTII/forskrift/1997-07-17-869/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Den som vil drive salg fra torg utenom torgtiden, gater, brygger og andre offentlige steder kan bare gjøre dette på steder godkjent av Etat Teknisk Drift. Før salgsstedet godkjennes skal etaten innhente uttalelse fra politiet. Godkjenning av salgsstedet skal gis skriftlig og den handlende plikter til enhver tid å ha godkjenningsbeviset med seg på salgsstedet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Godkjenningsbeviset skal utstedes på navn og kan ikke overdras eller framleies.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Godkjenning kan trekkes tilbake dersom den handlende ikke overholder disse forskrifter eller pålegg gitt i medhold av forskriften, jfr. § 6-2, eller krenker vilkår som måtte være satt i godkjenningen.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Tillatelsen gis midlertidig med rett for kommunen til når som helst å tilbakekalle den dersom trafikkforhold, ordensmessige forhold eller annet gjør det uønsket eller uegnet å fortsatt drive salgsvirksomhet.</article></article><article class="legalArticle" data-lovdata-URL="LTII/forskrift/1997-07-17-869/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Ved salg fra fartøy med unntak av salg nevnt i § 3-8, tomter eller annen privat grunn eller inngangen til disse steder, fra portrom eller innganger til bygninger når disse steder står i umiddelbar eller fri forbindelse med alminnelig beferdet strøk gjelder § 3-1 tilsvarende.</article></article><article class="legalArticle" data-lovdata-URL="LTII/forskrift/1997-07-17-869/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Formannskapet kan bestemme at salg som nevnt i §§ 3-1 og 3-2 skal være forbudt på visse steder eller i visse deler av tettstedet. Før slik beslutning treffes, innhente uttalelse fra politiet og næringsmiddeltilsynet.</article></article><article class="legalArticle" data-lovdata-URL="LTII/forskrift/1997-07-17-869/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Salg fra de steder som er nevnt i §§ 3-1 og 3-2 kan finne sted til tider som følger av kommunens lukningsvedtekter.</article> <article class="defaultP" margin-top="true"><i>Gatesalg</i></article></article><article class="legalArticle" data-lovdata-URL="LTII/forskrift/1997-07-17-869/§3-5" data-name="§3-5" data-partID="§3-5" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Gatesalg fra kommunale gater/veger er normalt forbudt. Ved spesielle arrangementer og de siste 14 dager før jul kan Etat Teknisk Drift gi tillatelse til salg av varer i Kjøpmannsgata.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Gateselgerne anvises plass av Etat Teknisk Drift.</article><article class="legalP" data-absoluteaddress="/kapittel/3/paragraf/5/ledd/3/" id="kapittel-3-paragraf-5-ledd-3">Forbudet mot gatesalg gjelder ikke salg på private gangarealer i gågata. Her må tillatelse etter § 3-1 og fra grunneier foreligge.</article><article class="legalP" data-absoluteaddress="/kapittel/3/paragraf/5/ledd/4/" id="kapittel-3-paragraf-5-ledd-4">For gateselgerne gjelder også bestemmelsene i §§ 4-5 og 4-6.</article></article><article class="legalArticle" data-lovdata-URL="LTII/forskrift/1997-07-17-869/§3-6" data-name="§3-6" data-partID="§3-6" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Barn under 18 år kan ikke drive salg i selvstendig næring som nevnt i §§ 3-1, 3-2 og 3-5, men kan bistå ved slikt salg hvis salgsberettiget person er tilstede.</article></article><article class="legalArticle" data-lovdata-URL="LTII/forskrift/1997-07-17-869/§3-7" data-name="§3-7" data-partID="§3-7" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>.</h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Uten særskilt tillatelse fra næringsmiddeltilsynet kan salg av næringsmidler fra automat ikke foregå på steder nevnt i §§ 3-1 og 3-2.</article></article><article class="legalArticle" data-lovdata-URL="LTII/forskrift/1997-07-17-869/§3-8" data-name="§3-8" data-partID="§3-8" data-absoluteaddress="/kapittel/3/paragraf/8/" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>.</h3><article class="legalP" data-absoluteaddress="/kapittel/3/paragraf/8/ledd/1/" id="kapittel-3-paragraf-8-ledd-1">Salg av fisk og skalldyr fra fiskefartøy direkte til forbruker tillates fra trekaia Stjørdal havn etter havnestyrets bestemmelse, forøvrig på de betingelser som næringsmiddeltilsynet fastsetter, og ellers etter de regler som fiskemyndighetene til enhver tid har for omsetning av fisk. Salgstiden er den samme som i § 4-3.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1997-07-17-869/KAPITTEL_4" data-partID="k4"><h2>Kap. 4 Regler om torgsalg</h2><article class="legalArticle" data-lovdata-URL="LTII/forskrift/1997-07-17-869/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Stjørdal torg er underlagt Etat Teknisk Drift, som bestemmer hvor torghandel kan finne sted og tildeler torgplasser.</article></article><article class="legalArticle" data-lovdata-URL="LTII/forskrift/1997-07-17-869/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Ved regulert torghandel kan omsettes:</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Produkter i sin naturlige form fra jord-, skog- og hagebruk, samt ville urter, bær, blomster og lignende ville naturprodukter, egg og spekemat. Forøvrig tillates omsatt husflidsvarer, bruks- og billedkunst, kunsthåndverk, skinn- og lærvarer, matter og tepper samt uniformseffekter.</article></article><article class="legalArticle" data-lovdata-URL="LTII/forskrift/1997-07-17-869/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Salgstiden for torghandelen skal følge kommunens lukningsvedtekter. På søn- og helligdager samt 1. og 17. mai skal det ikke foregå torgsalg.</article></article><article class="legalArticle" data-lovdata-URL="LTII/forskrift/1997-07-17-869/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Stjørdal torg er inndelt i 14 felter på ca. 60 m<sup>2</sup> . Innen hvert felt kan det tildeles 4 torgplasser (A-D). Ingen torghandler kan tildeles mer enn ett felt</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Salgsbil/vogn tillates kun brukt i østre feltrekke, og kun når hele feltet leies. Vestre feltrekke brukes kun unntaksvis til salgsvirksomhet når alle andre felt er utleid.</article><article class="legalP" data-absoluteaddress="/kapittel/4/paragraf/4/ledd/3/" id="kapittel-4-paragraf-4-ledd-3">Påse at salgsbiler med lekkasje blir fjernet og at bilene ikke går på tomgang over tid.</article></article><article class="legalArticle" data-lovdata-URL="LTII/forskrift/1997-07-17-869/§4-5" data-name="§4-5" data-partID="§4-5" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>.</h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Ingen må legge hindringer i veien for den frie adgang til utsalgsplassene eller på annen måte forstyrre handelen eller ferdselen. Salgsbord og varer skal plasseres min. 1,0 m fra torgfeltlinjene.</article></article><article class="legalArticle" data-lovdata-URL="LTII/forskrift/1997-07-17-869/§4-6" data-name="§4-6" data-partID="§4-6" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>.</h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Umiddelbart etter salgstidens slutt skal alle varer, transportredskaper, bord m.v. som er brukt ved handelen, fjernes fra torget. Innen en halvtime etter handelen er slutt, skal hver handlende ha ryddet og rengjort sin torgplass.</article></article><article class="legalArticle" data-lovdata-URL="LTII/forskrift/1997-07-17-869/§4-7" data-name="§4-7" data-partID="§4-7" data-absoluteaddress="/kapittel/4/paragraf/7/" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>.</h3><article class="legalP" data-absoluteaddress="/kapittel/4/paragraf/7/ledd/1/" id="kapittel-4-paragraf-7-ledd-1">For leie av torgplass på det kommunale torget betales forskuddsvis en avgift etter satser Stjørdal formannskap til enhver tid bestemmer.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1997-07-17-869/KAPITTEL_5" data-partID="k5"><h2>Kap. 5 Godkjenning av helsemyndighet/hygienekrav</h2><article class="legalArticle" data-lovdata-URL="LTII/forskrift/1997-07-17-869/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Enhver som vil drive lokal næringsvirksomhet skal på forhånd ha virksomheten godkjent av kommunestyret. Ved frambud av næringsmidler utenom fast utsalgssted skal virksomheten godkjennes av kommunestyret i den kommunen hvor frambudet skal skje.</article></article><article class="legalArticle" data-lovdata-URL="LTII/forskrift/1997-07-17-869/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Produksjon, pakking, lagring, transport og frambud m.v. av næringsmidler skal tilfredsstille kravene i gjeldende hygieneforskrift for produksjon og frambud m.v. av næringsmidler og hygiene bestemmelser i spesielle forskrifter for de enkelte næringsmiddelgrupper.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Ved frambud av næringsmidler ved stevner, markeder, idrettsarrangementer, lotterier og møter m.v., plikter arrangørene å ta kontakt med næringsmiddelkontrollen for å få veiledning om hvilke regler som gjelder for deres tilstelning.</article><article class="legalP" data-absoluteaddress="/kapittel/5/paragraf/2/ledd/3/" id="kapittel-5-paragraf-2-ledd-3">De handlende må sette opp papirkurver og sørge for renhold på stedet i salgstiden og umiddelbart etter at salget er avsluttet.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1997-07-17-869/KAPITTEL_6" data-partID="k6"><h2>Kap. 6 Straff m.v.</h2><article class="legalArticle" data-lovdata-URL="LTII/forskrift/1997-07-17-869/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Avslag på søknad om torgplass m.m. og tilbakekalling av tillatelsen kan påklages til komite plan og næring. Klage på torgavgiften rettes til Stjørdal formannskap.</article></article><article class="legalArticle" data-lovdata-URL="LTII/forskrift/1997-07-17-869/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Den som driver slikt salg som omhandlet i denne forskrift, plikter å rette seg etter de pålegg som kommunen v/Etat Teknisk Drift, næringsmiddeltilsynet eller politi gir ut fra ordensmessige, helsemessige eller trafikkmessige hensyn.</article></article><article class="legalArticle" data-lovdata-URL="LTII/forskrift/1997-07-17-869/§6-3" data-name="§6-3" data-partID="§6-3" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>.</h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Overtredelse av denne forskrift straffes etter § 5-1 i lov om handelsvirksomhet av 6. juni 1980 nr. 21.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1997-07-17-869/KAPITTEL_7" data-partID="k7"><h2>Kap. 7 Ikrafttredelse</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Denne forskrift trer i kraft 1 måned etter kunngjøring i Norsk Lovtidend.</article><article class="legalP" data-absoluteaddress="/kapittel/7/ledd/2/" id="kapittel-7-ledd-2">Samtidig oppheves forskrift av 7. april 1992 nr. 368 om torghandel, Stjørdal kommune, Nord-Trøndelag.</article></section></main></body></html>