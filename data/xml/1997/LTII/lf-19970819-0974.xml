<!DOCTYPE html><html lang="no"><head><title>Forskrift til lov om handelsvirksomhet, Stavanger kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:15</dd><dt class="legacyID">Datokode</dt><dd class="legacyID">FOR-1997-08-19-974</dd><dt class="dokid">DokumentID</dt><dd class="dokid">LTII/forskrift/1997-08-19-974</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 9</dd><dt class="dateInForce">I kraft fra</dt><dd class="dateInForce">1997-09-26</dd><dt class="appliesTo">Gjelder for</dt><dd class="appliesTo">Stavanger kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1997-09-26</dd><dt class="titleShort">Korttittel</dt><dd class="titleShort">Forskrift til handelsloven, Stavanger</dd><dt class="title">Tittel</dt><dd class="title">Forskrift til lov om handelsvirksomhet, Stavanger kommune, Rogaland.</dd><dt class="miscInformation">Annet om dokumentet</dt><dd class="miscInformation">Fastsatt av Stavanger bystyre 26. mai 1997 med hjemmel i lov av 6. juni 1980 nr. 21 om handelsvirksomhet § 3-2. Stadfestet av fylkesmannen i Rogaland 19. august 1997.</dd><dt class="refid">RefID</dt><dd class="refid">forskrift/1997-08-19-974</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til lov om handelsvirksomhet, Stavanger kommune, Rogaland.<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1.</li><li>§ 2.</li></ul></li><li>Kapittel 2. Oppsøkende handel utenom fast utsalgssted med varer til forbruker<ul class="tocSubUl"><li>§ 3.</li><li>§ 4.</li></ul></li><li>Kapittel 3. Ikke-oppsøkende handel utenom fast utsalgssted med varer til forbruker<ul class="tocSubUl"><li>§ 5.</li><li>§ 6.</li></ul></li><li>Kapittel 4. Krav om godkjenning fra Næringsmiddeltilsynet for Midt-Rogaland<ul class="tocSubUl"><li>§ 7.</li></ul></li><li>Kapittel 5. Søknaden, tillatelsen, tilbakekall, klage<ul class="tocSubUl"><li>§ 8.</li><li>§ 9.</li><li>§ 10.</li></ul></li><li>Kapittel 6. Straff m.v.<ul class="tocSubUl"><li>§ 11.</li></ul></li><li>Kapittel 7. Ikrafttreden<ul class="tocSubUl"><li>§ 12.</li><li>§ 13.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1997-08-19-974" id="dokument"><h1>Forskrift til lov om handelsvirksomhet, Stavanger kommune, Rogaland.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1997-08-19-974/KAPITTEL_1" data-partID="k1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTII/forskrift/1997-08-19-974/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder handel med varer i næring utenom fast utsalgssted til forbrukere i Stavanger kommune. Kapittel 3 og kapittel 4 gjelder også handel som ikke er næring, f. eks. demonstrasjon av varer, tjenester og innretninger.</article></article><article class="legalArticle" data-lovdata-URL="LTII/forskrift/1997-08-19-974/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Handel utenom fast utsalgssted til forbruker er tillatt med de begrensninger som følger av denne forskrift.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1997-08-19-974/KAPITTEL_2" data-partID="k2"><h2>Kapittel 2. Oppsøkende handel utenom fast utsalgssted med varer til forbruker</h2><article class="legalArticle" data-lovdata-URL="LTII/forskrift/1997-08-19-974/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Oppsøkende handel utenom fast utsalgssted er tillatt med de begrensninger som følger for dagligvarer og av bestemmelsene i kapittel 4.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Den som vil drive handel utenom fast utsalgssted med dagligvarer, må søke Stavanger kommune om tillatelse. Tillatelsen skal fremvises ved salgsvirksomhet. Søknaden kan bare innvilges når forbrukernes interesser tilsier det.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Kommunal tillatelse er ikke nødvendig for oppsøkende handel med grønnsaker, poteter, frukt og bær i sin naturlige form.</article></article><article class="legalArticle" data-lovdata-URL="LTII/forskrift/1997-08-19-974/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Ved oppsøkende handel utenom fast utsalgssted skal det gis melding til fylkesmannen i det fylket hvor foretaket har sitt forretningssted, jfr. handelslovens § 3-1.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1997-08-19-974/KAPITTEL_3" data-partID="k3"><h2>Kapittel 3. Ikke-oppsøkende handel utenom fast utsalgssted med varer til forbruker</h2><article class="legalArticle" data-lovdata-URL="LTII/forskrift/1997-08-19-974/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Den som vil drive handel fra salgshaller, torg, gater, brygger og andre offentlige steder må søke Stavanger kommune om tillatelse. Tillatelse skal fremvises ved salgsvirksomhet. Søknad om tillatelse kan avslås når politi-, ordens-, trafikk- eller hygienemessige hensyn tilsier det. Ut fra samme hensyn kan det i tillatelsen settes vilkår om vareutvalg, salgstider, renhold m.v.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Faste innretninger og byggemeldingspliktige arbeider skal på forhånd være godkjent av plan- og bygningsmyndighetene.</article></article><article class="legalArticle" data-lovdata-URL="LTII/forskrift/1997-08-19-974/§6" data-name="§6" data-partID="§6" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Stavanger kommune tildeler torgplasser etter søknad. Torghandel er bare tillatt med tradisjonelle torgprodukter. Stavanger kommune kan dispensere fra denne bestemmelsen. Stavanger kommunes torgarealer står under daglig tilsyn av en torgoppsynsmann. Torghandlerne plikter å rette seg etter torgoppsynsmannens anvisninger.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1997-08-19-974/KAPITTEL_4" data-partID="k4"><h2>Kapittel 4. Krav om godkjenning fra Næringsmiddeltilsynet for Midt-Rogaland</h2><article class="legalArticle" data-lovdata-URL="LTII/forskrift/1997-08-19-974/§7" data-name="§7" data-partID="§7" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Den som vil drive handel utenom fast utsalgssted med næringsmidler til forbruker må på forhånd ha fått virksomheten godkjent av Næringsmiddeltilsynet.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Handel med egg, honning og grønnsaker, poteter, frukt og bær i sin naturlige form er unntatt fra krav om godkjenning fra Næringsmiddeltilsynet. Frembud kan likevel nektes dersom det drives hygiensk uforsvarlig.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1997-08-19-974/KAPITTEL_5" data-partID="k5"><h2>Kapittel 5. Søknaden, tillatelsen, tilbakekall, klage</h2><article class="legalArticle" data-lovdata-URL="LTII/forskrift/1997-08-19-974/§8" data-name="§8" data-partID="§8" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Søknad om tillatelse til handel utenom fast utsalgssted sendes til Stavanger kommune v/kommunaldirektør for tekniske driftstjenester, evt. kommunaldirektør kultur, idrett og kirke, bygg- bolig- og eiendomssjef eller havnesjef.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Søknaden skal inneholde opplysninger om søkeren, salgsstedet, varesortiment og evt. godkjennelse fra Næringsmiddeltilsynet. Søkeren kan pålegges å fremvise de produkter som skal selges.</article></article><article class="legalArticle" data-lovdata-URL="LTII/forskrift/1997-08-19-974/§9" data-name="§9" data-partID="§9" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Søknaden avgjøres av rådmannen eller den rådmannen bemyndiger. Tillatelsen kan tilbakekalles hvis den handlende ikke overholder bestemmelsene i denne forskrift eller vilkår fastsatt i medhold av denne.</article></article><article class="legalArticle" data-lovdata-URL="LTII/forskrift/1997-08-19-974/§10" data-name="§10" data-partID="§10" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Kommunens vedtak etter § 9 kan påklages etter forvaltningslovens regler.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1997-08-19-974/KAPITTEL_6" data-partID="k6"><h2>Kapittel 6. Straff m.v.</h2><article class="legalArticle" data-lovdata-URL="LTII/forskrift/1997-08-19-974/§11" data-name="§11" data-partID="§11" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Overtredelse av denne forskrift straffes etter § 5-1 i lov om handelsvirksomhet.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1997-08-19-974/KAPITTEL_7" data-partID="k7"><h2>Kapittel 7. Ikrafttreden</h2><article class="legalArticle" data-lovdata-URL="LTII/forskrift/1997-08-19-974/§12" data-name="§12" data-partID="§12" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Denne forskrift trer i kraft fra kunngjøringstidspunktet.</article></article><article class="legalArticle" data-lovdata-URL="LTII/forskrift/1997-08-19-974/§13" data-name="§13" data-partID="§13" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Ved ikrafttreden av denne forskrift oppheves forskrift vedtatt av bystyret 3. oktober 1977 med senere endringer <sup class="footnotereference" data-footnotereferencevalue="1" data-unique-footnote-counter="1">1</sup>.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></section></main></body></html>