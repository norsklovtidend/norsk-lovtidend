<!DOCTYPE html><html lang="no"><head><title>Forskrift for separat innsamling av matrester fra storkjøkken i BiR kommunene, for Bergen kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:47</dd><dt class="legacyID">Datokode</dt><dd class="legacyID">FOR-1997-09-22-1187</dd><dt class="dokid">DokumentID</dt><dd class="dokid">LTII/forskrift/1997-09-22-1187</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 12</dd><dt class="dateInForce">I kraft fra</dt><dd class="dateInForce">1997-09-22</dd><dt class="appliesTo">Gjelder for</dt><dd class="appliesTo">Bergen kommune, Hordaland.</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§30</li><li>lov/1981-03-13-6/§33</li><li>lov/1981-03-13-6/§34</li><li>lov/1981-03-13-6/§79</li><li>lov/1981-03-13-6/§83</li></ul></dd><dt class="dateOfPublication">Kunngjort</dt><dd class="dateOfPublication">1997-12-09</dd><dt class="titleShort">Korttittel</dt><dd class="titleShort">Forskrift om storkjøkkenavfall, Bergen</dd><dt class="title">Tittel</dt><dd class="title">Forskrift for separat innsamling av matrester fra storkjøkken i BiR kommunene, for Bergen kommune, Hordaland.</dd><dt class="miscInformation">Annet om dokumentet</dt><dd class="miscInformation">Fastsatt av Bergen bystyre 22. september 1997 med hjemmel i lov av 13. mars 1981 nr. 6 om vern mot forurensninger og om avfall (forurensningsloven) § 30, § 33, § 34 § 79 og § 83.</dd><dt class="refid">RefID</dt><dd class="refid">forskrift/1997-09-22-1187</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for separat innsamling av matrester fra storkjøkken i BiR kommunene, for Bergen kommune, Hordaland.</li></ul></dd></dl></header><main class="documentBody" data-lovdata-URL="LTII/forskrift/1997-09-22-1187" id="dokument"><h1>Forskrift for separat innsamling av matrester fra storkjøkken i BiR kommunene, for Bergen kommune, Hordaland.</h1><article class="marginIdArticle" data-partID="a1" data-absoluteaddress="/punkt/1/" id="punkt-1"><span class="data-marginOriginalId">1.</span><span class="miscHeadline"><i>Formål</i></span></article><article class="marginIdArticle" data-partID="a1.1" data-absoluteaddress="/punkt/2/" id="punkt-2"><span class="data-marginOriginalId">1.1</span><article class="legalP" data-absoluteaddress="/punkt/2/ledd/1/" id="punkt-2-ledd-1">For å fremme avfallsminimering og gjenbruk, samt redusere miljøbelastningen under transport og ved sluttbehandlingen av avfallet, skal det iverksettes organisert innsamling av matrester fra storkjøkken.</article></article><article class="marginIdArticle" data-partID="a1.2" data-absoluteaddress="/punkt/3/" id="punkt-3"><span class="data-marginOriginalId">1.2</span><article class="legalP" data-absoluteaddress="/punkt/3/ledd/1/" id="punkt-3-ledd-1">Forskriftene skal sikre at matrestene blir benyttet til dyrefôr etter sterilisering, eller til kompostering om økonomiske eller andre grunner tilsier dette, og skal ivareta en hygienisk forsvarlig oppbevaring, innsamling og transport av denne avfallskategorien.</article></article><article class="marginIdArticle" data-partID="a2" data-absoluteaddress="/punkt/4/" id="punkt-4"><span class="data-marginOriginalId">2.</span><span class="miscHeadline"><i>Virkeområde</i></span></article><article class="marginIdArticle" data-partID="a2.1" data-absoluteaddress="/punkt/5/" id="punkt-5"><span class="data-marginOriginalId">2.1</span><article class="legalP" data-absoluteaddress="/punkt/5/ledd/1/" id="punkt-5-ledd-1">Ordningen gjelder innsamling og transport av matrester fra storkjøkken, samt annen virksomhet under pkt. 3.2.</article></article><article class="marginIdArticle" data-partID="a3" data-absoluteaddress="/punkt/6/" id="punkt-6"><span class="data-marginOriginalId">3.</span><span class="miscHeadline"><i>Definisjoner</i></span></article><article class="marginIdArticle" data-partID="a3.1" data-absoluteaddress="/punkt/7/" id="punkt-7"><span class="data-marginOriginalId">3.1</span><article class="legalP" data-absoluteaddress="/punkt/7/ledd/1/" id="punkt-7-ledd-1">Med matrester menes kasserte rester og levninger fra produksjon, tillaging, og servering/salg av matvareprodukter, herunder brukt frityrolje.</article></article><article class="marginIdArticle" data-partID="a3.2" data-absoluteaddress="/punkt/8/" id="punkt-8"><span class="data-marginOriginalId">3.2</span><article class="legalP" data-absoluteaddress="/punkt/8/ledd/1/" id="punkt-8-ledd-1">Med storkjøkken menes virksomheter som lager mat for andre med henblikk på forpleinings- eller ervervsvirksomhet, som institusjons-, restaurant- og hotellkjøkken, ferger, cruise-skip, fly, tog, kantiner, kaserner, cateringsvirksomhet, etc.</article></article><article class="marginIdArticle" data-partID="a3.3" data-absoluteaddress="/punkt/9/" id="punkt-9"><span class="data-marginOriginalId">3.3</span><article class="legalP" data-absoluteaddress="/punkt/9/ledd/1/" id="punkt-9-ledd-1">Med leverandør menes de virksomheter som har restprodukter i henhold til pkt. 3.1.</article></article><article class="marginIdArticle" data-partID="a3.4" data-absoluteaddress="/punkt/10/" id="punkt-10"><span class="data-marginOriginalId">3.4</span><article class="legalP" data-absoluteaddress="/punkt/10/ledd/1/" id="punkt-10-ledd-1">Med innsamler menes den som henter matrester fra storkjøkken: Bergensområdets interkommunale Renovasjonsselskap D.A., (BiR); eller annen innsamler med godkjenning fra BiR.</article></article><article class="marginIdArticle" data-partID="a4" data-absoluteaddress="/punkt/11/" id="punkt-11"><span class="data-marginOriginalId">4.</span><span class="miscHeadline"><i>Innsamlers plikter</i></span></article><article class="marginIdArticle" data-partID="a4.1" data-absoluteaddress="/punkt/12/" id="punkt-12"><span class="data-marginOriginalId">4.1</span><article class="legalP" data-absoluteaddress="/punkt/12/ledd/1/" id="punkt-12-ledd-1">Innsamler stiller beholdere til disposisjon for leverandør i tilstrekkelig antall for produksjonens størrelse, og i forhold til hentefrekvens.</article></article><article class="marginIdArticle" data-partID="a4.2" data-absoluteaddress="/punkt/13/" id="punkt-13"><span class="data-marginOriginalId">4.2</span><article class="legalP" data-absoluteaddress="/punkt/13/ledd/1/" id="punkt-13-ledd-1">Beholderne skal hentes av innsamler minst én gang pr. uke (hvis oppbevart i kjølerom), eller to ganger pr. uke (hvis oppbevart ukjølt).</article></article><article class="marginIdArticle" data-partID="a4.3" data-absoluteaddress="/punkt/14/" id="punkt-14"><span class="data-marginOriginalId">4.3</span><article class="legalP" data-absoluteaddress="/punkt/14/ledd/1/" id="punkt-14-ledd-1">Ved henting av fylte beholdere utplasserer innsamler erstatningsbeholdere, som er rengjorte ved hettvannsspyling.</article></article><article class="marginIdArticle" data-partID="a4.4" data-absoluteaddress="/punkt/15/" id="punkt-15"><span class="data-marginOriginalId">4.4</span><article class="legalP" data-absoluteaddress="/punkt/15/ledd/1/" id="punkt-15-ledd-1">Innsamler leverer matrestene til steriliseringsanlegg eller annet anlegg godkjent av relevant myndighet.</article></article><article class="marginIdArticle" data-partID="a4.5" data-absoluteaddress="/punkt/16/" id="punkt-16"><span class="data-marginOriginalId">4.5</span><article class="legalP" data-absoluteaddress="/punkt/16/ledd/1/" id="punkt-16-ledd-1">Vedtak om iverksettelse kunngjøres i direkte skriv til leverandør samt i lokalpressen.</article></article><article class="marginIdArticle" data-partID="a5" data-absoluteaddress="/punkt/17/" id="punkt-17"><span class="data-marginOriginalId">5.</span><span class="miscHeadline"><i>Leverandørens plikter</i></span></article><article class="marginIdArticle" data-partID="a5.1" data-absoluteaddress="/punkt/18/" id="punkt-18"><span class="data-marginOriginalId">5.1</span><article class="legalP" data-absoluteaddress="/punkt/18/ledd/1/" id="punkt-18-ledd-1">Fra tidspunktet for forskriftenes ikrafttredelse, kfr. pkt. 10.1, er storkjøkkener og andre under virkeområdet i pkt. 2.1 tilsluttet ordningen.</article></article><article class="marginIdArticle" data-partID="a5.2" data-absoluteaddress="/punkt/19/" id="punkt-19"><span class="data-marginOriginalId">5.2</span><article class="legalP" data-absoluteaddress="/punkt/19/ledd/1/" id="punkt-19-ledd-1">Matrester skal legges i tildelte beholdere, plassert i rom som kan godkjennes til formålet av Kontor for Teknisk Hygiene.</article></article><article class="marginIdArticle" data-partID="a5.3" data-absoluteaddress="/punkt/20/" id="punkt-20"><span class="data-marginOriginalId">5.3</span><article class="legalP" data-absoluteaddress="/punkt/20/ledd/1/" id="punkt-20-ledd-1">Leverandør plikter å hindre at forurensinger som bestikk, glass, porselen, folie og plast kommer i beholderen.</article></article><article class="marginIdArticle" data-partID="a6" data-absoluteaddress="/punkt/21/" id="punkt-21"><span class="data-marginOriginalId">6.</span><span class="miscHeadline"><i>Bruk av beholdere</i></span></article><article class="marginIdArticle" data-partID="a6.1" data-absoluteaddress="/punkt/22/" id="punkt-22"><span class="data-marginOriginalId">6.1</span><article class="legalP" data-absoluteaddress="/punkt/22/ledd/1/" id="punkt-22-ledd-1">Det må kun benyttes beholdere tildelt av innsamler.</article></article><article class="marginIdArticle" data-partID="a6.2" data-absoluteaddress="/punkt/23/" id="punkt-23"><span class="data-marginOriginalId">6.2</span><article class="legalP" data-absoluteaddress="/punkt/23/ledd/1/" id="punkt-23-ledd-1">Beholdere må ikke fylles i høyere enn 3/4 av innvendig høyde, eller nærmest mulig merket «høyeste fyllingsnivå».</article></article><article class="marginIdArticle" data-partID="a6.3" data-absoluteaddress="/punkt/24/" id="punkt-24"><span class="data-marginOriginalId">6.3</span><article class="legalP" data-absoluteaddress="/punkt/24/ledd/1/" id="punkt-24-ledd-1">Beholdere må ikke inneholde fraksjoner som er uegnet som dyrefôr.</article></article><article class="marginIdArticle" data-partID="a6.4" data-absoluteaddress="/punkt/25/" id="punkt-25"><span class="data-marginOriginalId">6.4</span><article class="legalP" data-absoluteaddress="/punkt/25/ledd/1/" id="punkt-25-ledd-1">Brukt frityrolje skal ikke helles i beholderen, men leveres mottaket i Rådalen, fortrinnsvis i 20 liters kanner.</article></article><article class="marginIdArticle" data-partID="a7" data-absoluteaddress="/punkt/26/" id="punkt-26"><span class="data-marginOriginalId">7.</span><span class="miscHeadline"><i>Dispensasjon</i></span></article><article class="marginIdArticle" data-partID="a7.1" data-absoluteaddress="/punkt/27/" id="punkt-27"><span class="data-marginOriginalId">7.1</span><article class="legalP" data-absoluteaddress="/punkt/27/ledd/1/" id="punkt-27-ledd-1">Innsamler kan frita leverandør fra ordningen dersom mengden av oppståtte matrester er under 25 liter pr. uke.</article></article><article class="marginIdArticle" data-partID="a7.2" data-absoluteaddress="/punkt/28/" id="punkt-28"><span class="data-marginOriginalId">7.2</span><article class="legalP" data-absoluteaddress="/punkt/28/ledd/1/" id="punkt-28-ledd-1">Fritak fra ordningen kan gis dersom virksomhetens beliggenhet eller andre forhold gjør innsamlingen uforholdsmessig vanskelig eller kostbar.</article></article><article class="marginIdArticle" data-partID="a8" data-absoluteaddress="/punkt/29/" id="punkt-29"><span class="data-marginOriginalId">8.</span><span class="miscHeadline"><i>Gebyrer</i></span></article><article class="marginIdArticle" data-partID="a8.1" data-absoluteaddress="/punkt/30/" id="punkt-30"><span class="data-marginOriginalId">8.1</span><article class="legalP" data-absoluteaddress="/punkt/30/ledd/1/" id="punkt-30-ledd-1">Kommunestyret/bystyret kan kreve gebyr fra storkjøkken og annen virksomhet som plikter å delta i ordningen.</article></article><article class="marginIdArticle" data-partID="a8.2" data-absoluteaddress="/punkt/31/" id="punkt-31"><span class="data-marginOriginalId">8.2</span><article class="legalP" data-absoluteaddress="/punkt/31/ledd/1/" id="punkt-31-ledd-1">Gebyret skal dekke de faktiske kostnadene ved driften av ordningen, uten fortjeneste.</article></article><article class="marginIdArticle" data-partID="a8.3" data-absoluteaddress="/punkt/32/" id="punkt-32"><span class="data-marginOriginalId">8.3</span><article class="legalP" data-absoluteaddress="/punkt/32/ledd/1/" id="punkt-32-ledd-1">Gebyrets størrelse fastsettes årlig av BiR styret.</article></article><article class="marginIdArticle" data-partID="a9" data-absoluteaddress="/punkt/33/" id="punkt-33"><span class="data-marginOriginalId">9.</span><span class="miscHeadline"><i>Straff</i></span></article><article class="marginIdArticle" data-partID="a9.1" data-absoluteaddress="/punkt/34/" id="punkt-34"><span class="data-marginOriginalId">9.1</span><article class="legalP" data-absoluteaddress="/punkt/34/ledd/1/" id="punkt-34-ledd-1">Overtredelse av forskriftene straffes med bøter etter forurensningslovens § 79, annet ledd.</article></article><article class="marginIdArticle" data-partID="a10" data-absoluteaddress="/punkt/35/" id="punkt-35"><span class="data-marginOriginalId">10.</span><span class="miscHeadline"><i>Ikrafttreden</i></span></article><article class="marginIdArticle" data-partID="a10.1" data-absoluteaddress="/punkt/36/" id="punkt-36"><span class="data-marginOriginalId">10.1</span><article class="legalP" data-absoluteaddress="/punkt/36/ledd/1/" id="punkt-36-ledd-1">Forskriften trer i kraft fra vedtaksdato i de enkelte kommunestyrer, og etter lovlig kunngjøring.</article></article></main></body></html>