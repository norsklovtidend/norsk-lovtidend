<!DOCTYPE html><html lang="no"><head><title>Forskrift om politivedtekt, Dønna kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-1997-11-03-1197</dd><dt class="dokid">DokumentID</dt><dd class="dokid">LTII/forskrift/1997-11-03-1197</dd><dt class="ministry">Departement</dt><dd class="ministry"><ul><li>PV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 12</dd><dt class="dateInForce">I kraft fra</dt><dd class="dateInForce">1997-12-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-11-16-1141</li></ul></dd><dt class="appliesTo">Gjelder for</dt><dd class="appliesTo">Dønna kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1995-08-04-53/§14</li></ul></dd><dt class="dateOfPublication">Kunngjort</dt><dd class="dateOfPublication">1997-12-09</dd><dt class="titleShort">Korttittel</dt><dd class="titleShort">Forskrift om politivedtekt, Dønna</dd><dt class="title">Tittel</dt><dd class="title">Forskrift om politivedtekt, Dønna kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Dønna kommunestyre 2. juli 1997 med hjemmel i lov av 4. august 1995 nr. 53 om politiet § 14. Stadfestet av Justis- og politidepartementet 3. november 1997.</dd><dt class="refid">RefID</dt><dd class="refid">forskrift/1997-11-03-1197</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Dønna kommune, Nordland.<ul class="tocSubUl"><li>Kapittel I. Alminnelige bestemmelser<ul class="tocSubUl"><li>§ 1. Offentlig sted</li><li>§ 2. Fester, bruker, leier eller bestyrer av hus eller grunn</li></ul></li><li>Kapittel II. Orden på offentlig sted<ul class="tocSubUl"><li>§ 3. Ro og orden på offentlig sted</li><li>§ 4. Sang og musikk, reklame m.v.</li><li>§ 5. Farlig eller skremmende virksomhet</li></ul></li><li>Kapittel III. Sikring av ferdselen<ul class="tocSubUl"><li>§ 6. Hindringer</li><li>§ 7. Sport, lek</li><li>§ 8. Avsperring av fortau m.v.</li><li>§ 9. Sprengningsarbeid</li><li>§ 10. Diverse arbeid</li><li>§ 11. Vedlikehold av bygninger m.v.</li><li>§ 12. Avvisere</li><li>§ 13. Fjerning av sperrer</li><li>§ 14. Ferdsel på islagt vann eller sjø</li></ul></li><li>Kapittel IV. Renhold på offentlig sted<ul class="tocSubUl"><li>§ 15. Vannavløp</li></ul></li><li>Kapittel V. Hindre tilgrising<ul class="tocSubUl"><li>§ 16. Hindre tilgrising o.l.</li><li>§ 17. Avfall</li></ul></li><li>Kapittel VI. Offentlige anlegg<ul class="tocSubUl"><li>§ 18. Kirkegård</li></ul></li><li>Kapittel VII. Dyr<ul class="tocSubUl"><li>§ 19. Husdyr m.v.</li><li>§ 20. Farlige hunder</li><li>§ 21. Båndtvang m.v.</li><li>§ 22. Salg, avliving o.a.</li></ul></li><li>Kapittel VIII. Arrangementer på offentlig sted m.v.<ul class="tocSubUl"><li>§ 23. Søknadsplikt for arrangementer på offentlig sted</li><li>§ 24. Meldeplikt for allment tilgjengelige arrangement utenfor offentlig sted m.v.</li></ul></li><li>Kapittel IX. Barn<ul class="tocSubUl"><li>§ 25. Offentlig dans e.l.</li></ul></li><li>Kapittel X. Forskjellige bestemmelser<ul class="tocSubUl"><li>§ 26. Pliktforsømmelse</li><li>§ 27. Straff</li><li>§ 28. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1997-11-03-1197" id="dokument"><h1>Forskrift om politivedtekt, Dønna kommune, Nordland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1997-11-03-1197/KAPITTEL_1" data-partID="k1"><h2>Kapittel I. Alminnelige bestemmelser</h2><article class="legalArticle" data-lovdata-URL="LTII/forskrift/1997-11-03-1197/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Offentlig sted</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentlig sted forstås gate, vei, herunder fortau, sti, park, torg e.l., plass, bru, brygge, kai, strand, anlegg eller annet sted som er alminnelig beferdet eller bestemt for alminnelig ferdsel.</article></article><article class="legalArticle" data-lovdata-URL="LTII/forskrift/1997-11-03-1197/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Fester, bruker, leier eller bestyrer av hus eller grunn</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Plikter som er lagt på eier av hus eller grunn, hviler også på den som fester, bruker, leier eller bestyrer hus eller grunn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1997-11-03-1197/KAPITTEL_2" data-partID="k2"><h2>Kapittel II. Orden på offentlig sted</h2><article class="legalArticle" data-lovdata-URL="LTII/forskrift/1997-11-03-1197/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ro og orden på offentlig sted</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">På eller i umiddelbar nærhet av offentlig sted må ingen delta i oppløp, sammenstimling, støy eller bråk som forstyrrer den alminnelige orden eller ferdsel.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Samles mange mennesker ved inngangen til forsamlingslokale, sportsplass, utsalgssted, holdeplass e.l., skal de stille seg i kø og for øvrig rette seg etter de pålegg som politiet eller arrangøren gir for å opprettholde den alminnelige orden eller regulere ferdselen.</article></article><article class="legalArticle" data-lovdata-URL="LTII/forskrift/1997-11-03-1197/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sang og musikk, reklame m.v.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Den som på eller ut mot offentlig sted vil framføre sang eller musikk, stelle til oppvisning eller framvisning eller gjøre bruk av høyttaler, må sende melding til politiet.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Det samme gjelder den som på eller i nærheten av offentlig sted ønsker å dele ut eller spre opprop, annonser, reklame e.l., eller gjøre bruk av gående, kjørende eller flygende reklame.</article></article><article class="legalArticle" data-lovdata-URL="LTII/forskrift/1997-11-03-1197/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Farlig eller skremmende virksomhet</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">På, ut over eller i umiddelbar nærhet av offentlig sted er det forbudt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/ledd/1/punkt/1/" id="kapittel-2-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/ledd/1/punkt/1/ledd/1/" id="kapittel-2-paragraf-3-ledd-1-punkt-1-ledd-1">å skyte med gevær eller annet skytevåpen eller med bue, sprettert e.l.,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/ledd/1/punkt/2/" id="kapittel-2-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/ledd/1/punkt/2/ledd/1/" id="kapittel-2-paragraf-3-ledd-1-punkt-2-ledd-1">å brenne av krutt, fyrverkeri eller eksplosive stoffer uten politiets tillatelse,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/ledd/1/punkt/3/" id="kapittel-2-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/ledd/1/punkt/3/ledd/1/" id="kapittel-2-paragraf-3-ledd-1-punkt-3-ledd-1">å kaste eller slippe stein, snøball eller annet som kan være til skade eller ulempe for dem som ferdes der.</article></article></li></ul></article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Det er forbudt å bære ladd skytevåpen på offentlig sted.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1997-11-03-1197/KAPITTEL_3" data-partID="k3"><h2>Kapittel III. Sikring av ferdselen</h2><article class="legalArticle" data-lovdata-URL="LTII/forskrift/1997-11-03-1197/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hindringer</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På eller ut over offentlig sted er det forbudt å sette eller henge noe som kan være til hinder eller ulempe for ferdselen.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Markiser skal være anbragt så høyt at underkanten er minst 2,50 m over bakken.</article></article><article class="legalArticle" data-lovdata-URL="LTII/forskrift/1997-11-03-1197/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Sport, lek</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Politiet kan forby aking og annen form for sport, lek eller spill på bestemt offentlig sted når dette er påkrevet av hensyn til ferdselen eller den alminnelige orden.</article></article><article class="legalArticle" data-lovdata-URL="LTII/forskrift/1997-11-03-1197/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Avsperring av fortau m.v.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Er det påkrevet på grunn av byggearbeid e.l. at en gate, vei eller et annet offentlig sted blir helt eller delvis sperret for et begrenset tidsrom, må det på forhånd innhentes tillatelse fra politiet, som i tilfelle fastsetter nærmere vilkår.</article></article><article class="legalArticle" data-lovdata-URL="LTII/forskrift/1997-11-03-1197/§9" data-name="§9" data-partID="§9" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Sprengningsarbeid</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Sprengningsarbeid på eller i umiddelbar nærhet av offentlig sted skal på forhånd meldes til politiet, som kan påby særskilte sikkerhetstiltak.</article></article><article class="legalArticle" data-lovdata-URL="LTII/forskrift/1997-11-03-1197/§10" data-name="§10" data-partID="§10" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Diverse arbeid</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Oppføring, nedriving eller reparasjon av bygning, graving eller annet arbeid på eller ut mot offentlig sted som kan medføre fare for ferdselen, skal på forhånd meldes til politiet. Politiet kan bestemme hvorledes arbeidsstedet skal holdes avsperret og påby andre sikkerhetstiltak til vern for publikum.</article></article><article class="legalArticle" data-lovdata-URL="LTII/forskrift/1997-11-03-1197/§11" data-name="§11" data-partID="§11" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Vedlikehold av bygninger m.v.</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Ved vedlikehold av bygninger m.v. på eller ut mot offentlig sted plikter ansvarshavende for arbeidet å sette opp avvisere som gjør det tydelig at ferdselen er forbundet med fare eller ulempe.</article></article><article class="legalArticle" data-lovdata-URL="LTII/forskrift/1997-11-03-1197/§12" data-name="§12" data-partID="§12" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Avvisere</span></h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Når snø eller is truer med å falle fra hustak mot offentlig sted, skal eieren straks sette opp avvisere som gjør det tydelig at ferdselen er forbundet med fare eller ulempe og snarest sørge for at taket blir ryddet.</article></article><article class="legalArticle" data-lovdata-URL="LTII/forskrift/1997-11-03-1197/§13" data-name="§13" data-partID="§13" data-absoluteaddress="/kapittel/3/paragraf/8/" id="kapittel-3-paragraf-8"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fjerning av sperrer</span></h3><article class="legalP" data-absoluteaddress="/kapittel/3/paragraf/8/ledd/1/" id="kapittel-3-paragraf-8-ledd-1">Avsperringer, avvisere, stiger e.l. fjernes når det arbeid som er nevnt i §§ 9, 10 og 11 er utført eller den fare eller ulempe som er nevnt i § 12 ikke lenger er til stede.</article></article><article class="legalArticle" data-lovdata-URL="LTII/forskrift/1997-11-03-1197/§14" data-name="§14" data-partID="§14" data-absoluteaddress="/kapittel/3/paragraf/9/" id="kapittel-3-paragraf-9"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ferdsel på islagt vann eller sjø</span></h3><article class="legalP" data-absoluteaddress="/kapittel/3/paragraf/9/ledd/1/" id="kapittel-3-paragraf-9-ledd-1">Politiet kan forby eller gi regulerende bestemmelser for ferdselen på islagt vann eller sjø av sikkerhetsgrunner.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1997-11-03-1197/KAPITTEL_4" data-partID="k4"><h2>Kapittel IV. Renhold på offentlig sted</h2><article class="legalArticle" data-lovdata-URL="LTII/forskrift/1997-11-03-1197/§15" data-name="§15" data-partID="§15" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Vannavløp</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Eier av hus eller grunn mot offentlig sted skal sørge for at vannavløp i fortau, rennestein, grøft e.l. holdes åpne.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1997-11-03-1197/KAPITTEL_5" data-partID="k5"><h2>Kapittel V. Hindre tilgrising</h2><article class="legalArticle" data-lovdata-URL="LTII/forskrift/1997-11-03-1197/§16" data-name="§16" data-partID="§16" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Hindre tilgrising o.l.</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">På, ut over eller i umiddelbar nærhet av offentlig sted er det forbudt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/1/ledd/1/punkt/1/" id="kapittel-5-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/1/ledd/1/punkt/1/ledd/1/" id="kapittel-5-paragraf-1-ledd-1-punkt-1-ledd-1">å kaste glass, flasker, spiker, papir, fruktskall eller annet avfall,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/1/ledd/1/punkt/2/" id="kapittel-5-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/1/ledd/1/punkt/2/ledd/1/" id="kapittel-5-paragraf-1-ledd-1-punkt-2-ledd-1">å grise til med maling, tusj, sprayprodukter e.l. på enhver overflate mot offentlig sted, herunder på eller ved bygning, gate, vei, park, anlegg, innretninger og transportmidler,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/paragraf/1/ledd/1/punkt/3/" id="kapittel-5-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/paragraf/1/ledd/1/punkt/3/ledd/1/" id="kapittel-5-paragraf-1-ledd-1-punkt-3-ledd-1">å henge opp kunngjøringer, plakater e.l. uten politiets tillatelse.</article><article class="legalP" data-absoluteaddress="/kapittel/5/paragraf/1/ledd/1/punkt/3/ledd/2/" id="kapittel-5-paragraf-1-ledd-1-punkt-3-ledd-2">Dette gjelder ikke oppslag på tavler e.l. som er godkjent av kommunen til slikt bruk, eller oppslag på eiendom om forhold som bare vedkommer eiendommen eller næringsvirksomheten til dem som bor der.</article><article class="legalP" data-absoluteaddress="/kapittel/5/paragraf/1/ledd/1/punkt/3/ledd/3/" id="kapittel-5-paragraf-1-ledd-1-punkt-3-ledd-3">Det er forbudt å rive, skade eller skjemme oppslag som er lovlig satt opp.</article><article class="legalP" data-absoluteaddress="/kapittel/5/paragraf/1/ledd/1/punkt/3/ledd/4/" id="kapittel-5-paragraf-1-ledd-1-punkt-3-ledd-4">Oppslag skal fjernes når de er foreldet.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/paragraf/1/ledd/1/punkt/4/" id="kapittel-5-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/paragraf/1/ledd/1/punkt/4/ledd/1/" id="kapittel-5-paragraf-1-ledd-1-punkt-4-ledd-1">å urinere.</article></article></li></ul></article></article><article class="legalArticle" data-lovdata-URL="LTII/forskrift/1997-11-03-1197/§17" data-name="§17" data-partID="§17" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Avfall</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Den som driver salg fra portrom, kiosk e.l., eller driver annen lignende næringsvirksomhet på eller ut mot offentlig sted, skal sørge for at området ikke skjemmes eller tilsmusses av virksomheten, og plikter å sørge for at det blir satt opp et tilstrekkelig antall kurver for papir og avfall.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Den som arrangerer tilstelning på offentlig sted, skal sørge for at papir og annet avfall blir fjernet etter arrangementet.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1997-11-03-1197/KAPITTEL_6" data-partID="k6"><h2>Kapittel VI. Offentlige anlegg</h2><article class="legalArticle" data-lovdata-URL="LTII/forskrift/1997-11-03-1197/§18" data-name="§18" data-partID="§18" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Kirkegård</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">På kirkegård er det forbudt å sykle og ake eller å drive sport, lek eller annet som ikke sømmer seg der.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">Det er forbudt å trenge seg inn på kirkegård når den er stengt for besøk.</article><article class="legalP" data-absoluteaddress="/kapittel/6/paragraf/1/ledd/3/" id="kapittel-6-paragraf-1-ledd-3">Løse hunder må ikke slippes inn eller tas med på kirkegård.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1997-11-03-1197/KAPITTEL_7" data-partID="k7"><h2>Kapittel VII. Dyr</h2><article class="legalArticle" data-lovdata-URL="LTII/forskrift/1997-11-03-1197/§19" data-name="§19" data-partID="§19" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Husdyr m.v.</span></h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Det er forbudt å la hest, storfe, sau eller geit gå løs på eller ved offentlig sted uten forsvarlig tilsyn.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Sirkusdyr eller ville dyr må ikke føres på offentlig sted uten politiets tillatelse.</article></article><article class="legalArticle" data-lovdata-URL="LTII/forskrift/1997-11-03-1197/§20" data-name="§20" data-partID="§20" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Farlige hunder</span></h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Politiet kan bestemme at hund som kan forulempe mennesker eller dyr på offentlig sted, skal holdes i bånd eller være forsynt med munnkurv.</article></article><article class="legalArticle" data-lovdata-URL="LTII/forskrift/1997-11-03-1197/§21" data-name="§21" data-partID="§21" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Båndtvang m.v.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/3/punkt/1/" id="kapittel-7-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/3/punkt/1/ledd/1/" id="kapittel-7-paragraf-3-punkt-1-ledd-1">På offentlig sted er det forbudt å la tispe gå løs i løpetiden.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/3/punkt/2/" id="kapittel-7-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/3/punkt/2/ledd/1/" id="kapittel-7-paragraf-3-punkt-2-ledd-1">Hund skal være utstyrt med halsbånd med navn, adresse og telefonnummer til eieren eller den som har ansvaret for hunden eller være lovlig merket på annen måte.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/paragraf/3/punkt/3/" id="kapittel-7-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/7/paragraf/3/punkt/3/ledd/1/" id="kapittel-7-paragraf-3-punkt-3-ledd-1">Eier eller den som har ansvar for hund plikter straks å fjerne ekskrementer som hunden etterlater seg på offentlig sted.</article></article></li></ul></article><article class="legalArticle" data-lovdata-URL="LTII/forskrift/1997-11-03-1197/§22" data-name="§22" data-partID="§22" data-absoluteaddress="/kapittel/7/paragraf/4/" id="kapittel-7-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Salg, avliving o.a.</span></h3><article class="legalP" data-absoluteaddress="/kapittel/7/paragraf/4/ledd/1/" id="kapittel-7-paragraf-4-ledd-1">Politiet kan ta i forvaring hund som går løs i strid med bestemmelsene i §§ 20 og 21. Unnlater eier eller besitter av hunden å hente hunden innen en uke etter at han eller hun er varslet personlig eller ved kunngjøring i pressen, kan politiet la hunden selges eller avlives.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1997-11-03-1197/KAPITTEL_8" data-partID="k8"><h2>Kapittel VIII. Arrangementer på offentlig sted m.v.</h2><article class="legalArticle" data-lovdata-URL="LTII/forskrift/1997-11-03-1197/§23" data-name="§23" data-partID="§23" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Søknadsplikt for arrangementer på offentlig sted</span></h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Den som på offentlig sted vil holde arrangement som overveiende er av underholdningsmessig, kunstnerisk, selskapelig eller kommersiell art, og som har et omfang som åpenbart vil medføre behov for betydelige ferdselsreguleringer eller vakthold, må innen en frist som politiet setter, søke om dette. Politiloven § 11 får tilsvarende anvendelse.</article></article><article class="legalArticle" data-lovdata-URL="LTII/forskrift/1997-11-03-1197/§24" data-name="§24" data-partID="§24" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Meldeplikt for allment tilgjengelige arrangement utenfor offentlig sted m.v.</span></h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Den som vil holde et arrangement som er allment tilgjengelig, må sende melding i god tid til politiet selv om arrangementet ikke skjer på offentlig sted, når dets art eller størrelse gjør det sannsynlig at politioppsyn blir nødvendig av hensyn til ro og orden eller avvikling av trafikken.</article><article class="legalP" data-absoluteaddress="/kapittel/8/paragraf/2/ledd/2/" id="kapittel-8-paragraf-2-ledd-2">Meldeplikten gjelder også sammenkomst med dans eller annen tilstelning av overveiende selskapelig eller underholdende art for medlemmer av en forening eller lignende sammenslutning. Politiloven § 11 gjelder tilsvarende.</article></article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1997-11-03-1197/KAPITTEL_9" data-partID="k9"><h2>Kapittel IX. Barn</h2><article class="legalArticle" data-lovdata-URL="LTII/forskrift/1997-11-03-1197/§25" data-name="§25" data-partID="§25" data-absoluteaddress="/kapittel/9/paragraf/1/" id="kapittel-9-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Offentlig dans e.l.</span></h3><article class="legalP" data-absoluteaddress="/kapittel/9/paragraf/1/ledd/1/" id="kapittel-9-paragraf-1-ledd-1">Barn under 15 år har ikke adgang til offentlig dans eller lignende allmennt tilgjengelig tilstelning uten i følge med foreldre eller andre foresatte.</article></article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1997-11-03-1197/KAPITTEL_10" data-partID="k10"><h2>Kapittel X. Forskjellige bestemmelser</h2><article class="legalArticle" data-lovdata-URL="LTII/forskrift/1997-11-03-1197/§26" data-name="§26" data-partID="§26" data-absoluteaddress="/kapittel/10/paragraf/1/" id="kapittel-10-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Pliktforsømmelse</span></h3><article class="legalP" data-absoluteaddress="/kapittel/10/paragraf/1/ledd/1/" id="kapittel-10-paragraf-1-ledd-1">Unnlater noen å utføre det vedkommende har plikt til etter vedtektene eller pålegg gitt med hjemmel i vedtektene, kan politiet la det utføre på vedkommendes bekostning.</article></article><article class="legalArticle" data-lovdata-URL="LTII/forskrift/1997-11-03-1197/§27" data-name="§27" data-partID="§27" data-absoluteaddress="/kapittel/10/paragraf/2/" id="kapittel-10-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Straff</span></h3><article class="legalP" data-absoluteaddress="/kapittel/10/paragraf/2/ledd/1/" id="kapittel-10-paragraf-2-ledd-1">Overtredelser av vedtekten eller pålegg gitt i medhold av vedtekten, straffes etter politiloven § 30 nr. 4, hvis ikke forholdet går inn under en strengere straffebestemmelse.</article></article><article class="legalArticle" data-lovdata-URL="LTII/forskrift/1997-11-03-1197/§28" data-name="§28" data-partID="§28" data-absoluteaddress="/kapittel/10/paragraf/3/" id="kapittel-10-paragraf-3"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/10/paragraf/3/ledd/1/" id="kapittel-10-paragraf-3-ledd-1">Denne vedtekt trer i kraft en måned etter at den er stadfestet av Justis- og politidepartementet.</article><article class="legalP" data-absoluteaddress="/kapittel/10/paragraf/3/ledd/2/" id="kapittel-10-paragraf-3-ledd-2">Fra samme tid oppheves forskrift av 16. november 1989 nr. 1141 om politivedtekt, Dønna kommune, Nordland.</article></article></section></main></body></html>