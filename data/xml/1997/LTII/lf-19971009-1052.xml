<!DOCTYPE html><html lang="no"><head><title>Forskrift om handel utenom fast utsalgssted overfor forbrukere (oppsøkende handelsvirksomhet), Tolga kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:15</dd><dt class="legacyID">Datokode</dt><dd class="legacyID">FOR-1997-10-09-1052</dd><dt class="dokid">DokumentID</dt><dd class="dokid">LTII/forskrift/1997-10-09-1052</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 10</dd><dt class="dateInForce">I kraft fra</dt><dd class="dateInForce">1997-11-28</dd><dt class="appliesTo">Gjelder for</dt><dd class="appliesTo">Tolga kommune, Hedmark.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1997-10-28</dd><dt class="titleShort">Korttittel</dt><dd class="titleShort">Forskrift handel utenom fast utsalgssted, Tolga</dd><dt class="title">Tittel</dt><dd class="title">Forskrift om handel utenom fast utsalgssted overfor forbrukere (oppsøkende handelsvirksomhet), Tolga kommune, Hedmark.</dd><dt class="miscInformation">Annet om dokumentet</dt><dd class="miscInformation">Fastsatt av Tolga kommunestyre 29. mai 1997 med hjemmel i lov av 6. juni 1980 nr. 21 om handelsvirksomhet § 3-2. Stadfestet av fylkesmannen i Hedmark 9. oktober 1997.</dd><dt class="refid">RefID</dt><dd class="refid">forskrift/1997-10-09-1052</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utenom fast utsalgssted overfor forbrukere (oppsøkende handelsvirksomhet), Tolga kommune, Hedmark.<ul class="tocSubUl"><li>I</li><li>A. Fellesbestemmelser</li><li>B. Salgsformer</li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1997-10-09-1052" id="dokument"><h1>Forskrift om handel utenom fast utsalgssted overfor forbrukere (oppsøkende handelsvirksomhet), Tolga kommune, Hedmark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1997-10-09-1052/KAPITTEL_1" data-partID="k1"><h2 data-text-align="center">I</h2></section><section class="section" data-name="kapA" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1997-10-09-1052/KAPITTEL_2" data-partID="k2"><h2>A. Fellesbestemmelser</h2><article class="marginIdArticle" data-partID="a1.1" data-absoluteaddress="/kapittel/2/punkt/1/" id="kapittel-2-punkt-1"><span class="data-marginOriginalId">1.1</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Forskriften regulerer handel utenom fast utsalgssted, f.eks. oppsøkende handel, handel fra torg, gater, haller og andre offentlige steder. Forskriften regulerer også slik handel når den foregår fra tomter og annen privat grunn o.l., når disse steder står i umiddelbar eller fri forbindelse med alminnelig beferdet strøk.</article></article><article class="marginIdArticle" data-partID="a1.2" data-absoluteaddress="/kapittel/2/punkt/2/" id="kapittel-2-punkt-2"><span class="data-marginOriginalId">1.2</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Salg av grønnsaker, poteter, frukt og bær i sin naturlige form er uansett tillatt og omfattes ikke av forskriften.</article></article><article class="marginIdArticle" data-partID="a1.3" data-absoluteaddress="/kapittel/2/punkt/3/" id="kapittel-2-punkt-3"><span class="data-marginOriginalId">1.3</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">Handelsvirksomhet utenom fast utsalgssted overfor forbruker tillates dersom det ikke kommer i konkurranse med den stasjonære handelsvirksomhet. Dersom vareutvalget er delvis overlappende med det regionale tilbud, skal vareutvalget begrenses. For dagligvarer vil tillatelsen kun gjelde produkter innen en varegruppe.</article></article><article class="marginIdArticle" data-partID="a1.4" data-absoluteaddress="/kapittel/2/punkt/4/" id="kapittel-2-punkt-4"><span class="data-marginOriginalId">1.4</span><article class="legalP" data-absoluteaddress="/kapittel/2/punkt/4/ledd/1/" id="kapittel-2-punkt-4-ledd-1">Tillatelse til salg utenom fast utsalgssted krever at selger er myndig, har handelsrett i Norge og ikke er under konkursbehandling. Søkeren må på forhånd melde salgstider til kommunen sammen med registreringsnummer for merverdiavgift.</article></article><article class="marginIdArticle" data-partID="a1.5" data-absoluteaddress="/kapittel/2/punkt/5/" id="kapittel-2-punkt-5"><span class="data-marginOriginalId">1.5</span><article class="legalP" data-absoluteaddress="/kapittel/2/punkt/5/ledd/1/" id="kapittel-2-punkt-5-ledd-1">Alle matvarer som tilbys for salg skal være friske og ubedervete. Selger plikter på forlangende å gi opplysninger om vedkommende vares opprinnelse til kontrollmyndigheter etter næringsmiddelloven.</article></article><article class="marginIdArticle" data-partID="a1.6" data-absoluteaddress="/kapittel/2/punkt/6/" id="kapittel-2-punkt-6"><span class="data-marginOriginalId">1.6</span><article class="legalP" data-absoluteaddress="/kapittel/2/punkt/6/ledd/1/" id="kapittel-2-punkt-6-ledd-1">Salg er tillatt alle hverdager. Salgstidene skal til enhver tid følge Tolga kommunes lukkingsvedtekter. Salg er ikke tillatt på helligdager, 1. og 17. mai.</article></article><article class="marginIdArticle" data-partID="a1.7" data-absoluteaddress="/kapittel/2/punkt/7/" id="kapittel-2-punkt-7"><span class="data-marginOriginalId">1.7</span><article class="legalP" data-absoluteaddress="/kapittel/2/punkt/7/ledd/1/" id="kapittel-2-punkt-7-ledd-1">Rådmannen har avgjørelsesmyndighet i enkeltsaker som gjelder dispensasjon fra lov om handelsvirksomhet av 6. juni 1980 nr. 21 § 3-2 2. ledd.</article></article><article class="marginIdArticle" data-partID="a1.8" data-absoluteaddress="/kapittel/2/punkt/8/" id="kapittel-2-punkt-8"><span class="data-marginOriginalId">1.8</span><article class="legalP" data-absoluteaddress="/kapittel/2/punkt/8/ledd/1/" id="kapittel-2-punkt-8-ledd-1">Overtredelse av denne forskrift straffes etter handelslovens § 5-1.</article></article></section><section class="section" data-name="kapB" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1997-10-09-1052/KAPITTEL_3" data-partID="k3"><h2>B. Salgsformer</h2><article class="marginIdArticle" data-partID="a1" data-absoluteaddress="/kapittel/3/punkt/1/" id="kapittel-3-punkt-1"><span class="data-marginOriginalId">1.</span><span class="miscHeadline"><i>Oppsøkende salg</i></span></article><article class="marginIdArticle" data-partID="a1.1_1" data-absoluteaddress="/kapittel/3/punkt/2/" id="kapittel-3-punkt-2"><span class="data-marginOriginalId">1.1</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Selger skal respektere skilt som sier at dørselgere er uønsket.</article></article><article class="marginIdArticle" data-partID="a1.2_1" data-absoluteaddress="/kapittel/3/punkt/3/" id="kapittel-3-punkt-3"><span class="data-marginOriginalId">1.2</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">Søkere må kunne vise fram registreringsbekreftelse fra en av landets fylkesmenn.</article></article><article class="marginIdArticle" data-partID="a2" data-absoluteaddress="/kapittel/3/punkt/4/" id="kapittel-3-punkt-4"><span class="data-marginOriginalId">2.</span><span class="miscHeadline"><i>Salg fra torg og annen utendørs plassering</i></span></article><article class="marginIdArticle" data-partID="a2.1" data-absoluteaddress="/kapittel/3/punkt/5/" id="kapittel-3-punkt-5"><span class="data-marginOriginalId">2.1</span><article class="legalP" data-absoluteaddress="/kapittel/3/punkt/5/ledd/1/" id="kapittel-3-punkt-5-ledd-1">Anvisning av salgsplass foretas av rådmannen. Salget skal primært skje fra boder. Ingen selger tildeles mer enn 10 m<sup>2</sup>. Parkering kan kun skje på anviste plasser. Biler som er spesialinnredet for salg, kan tillates parkert på salgsplassen. Eieren plikter å sørge for at plassen ikke søles til av oljelekkasje fra kjøretøyet.</article></article><article class="marginIdArticle" data-partID="a2.2" data-absoluteaddress="/kapittel/3/punkt/6/" id="kapittel-3-punkt-6"><span class="data-marginOriginalId">2.2</span><article class="legalP" data-absoluteaddress="/kapittel/3/punkt/6/ledd/1/" id="kapittel-3-punkt-6-ledd-1">Selgere må ordne sine utsalg slik de blir pålagt av rådmannen og ellers følge politiets ordensforskrifter. Den som ikke følger politiets ordensforskrifter, kan politiet vise bort fra torget. Selgere som ikke følger pålegg fra kommunen eller andre offentlige kontrollmyndigheter, kan av rådmannen seinere nektes salgsplass.</article></article><article class="marginIdArticle" data-partID="a2.3" data-absoluteaddress="/kapittel/3/punkt/7/" id="kapittel-3-punkt-7"><span class="data-marginOriginalId">2.3</span><article class="legalP" data-absoluteaddress="/kapittel/3/punkt/7/ledd/1/" id="kapittel-3-punkt-7-ledd-1">Alle matvarer som selges utildekket eller uinnpakket, skal anbringes i en høyde av minst 60 cm over bakken.</article></article><article class="marginIdArticle" data-partID="a2.4" data-absoluteaddress="/kapittel/3/punkt/8/" id="kapittel-3-punkt-8"><span class="data-marginOriginalId">2.4</span><article class="legalP" data-absoluteaddress="/kapittel/3/punkt/8/ledd/1/" id="kapittel-3-punkt-8-ledd-1">Når salgstiden er slutt skal alle varer, samt kjøretøyer, bord o.l. straks fjernes, og selgerne skal rydde etter seg. Det er ikke tillatt å kaste emballasje, avfall o.l. på torget.</article></article><article class="marginIdArticle" data-partID="a2.5" data-absoluteaddress="/kapittel/3/punkt/9/" id="kapittel-3-punkt-9"><span class="data-marginOriginalId">2.5</span><article class="legalP" data-absoluteaddress="/kapittel/3/punkt/9/ledd/1/" id="kapittel-3-punkt-9-ledd-1">Leie for salgsplass på kommunal grunn betales med de til enhver tid fastsatte satser. Avgiften betales forskuddsvis før plassen tas i bruk for det tidspunkt som er tildelt.</article></article><article class="marginIdArticle" data-partID="a3" data-absoluteaddress="/kapittel/3/punkt/10/" id="kapittel-3-punkt-10"><span class="data-marginOriginalId">3.</span><span class="miscHeadline"><i>Salg fra lokaler</i></span></article><article class="marginIdArticle" data-partID="a3.1" data-absoluteaddress="/kapittel/3/punkt/11/" id="kapittel-3-punkt-11"><span class="data-marginOriginalId">3.1</span><article class="legalP" data-absoluteaddress="/kapittel/3/punkt/11/ledd/1/" id="kapittel-3-punkt-11-ledd-1">Nærmere regler for innendørs salg fra lokaler med offentlig adgang, avtales med utleier.</article></article></section><section class="section" data-name="kapII" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1997-10-09-1052/KAPITTEL_4" data-partID="k4"><h2 data-text-align="center">II</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Forskriften trer i kraft én måned etter kunngjøring.</article></section></main></body></html>