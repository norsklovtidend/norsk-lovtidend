<!DOCTYPE html><html lang="no"><head><title>Forskrift om endring av forskrift om regulering av fiske og taretråling, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-1997-06-24-735</dd><dt class="dokid">DokumentID</dt><dd class="dokid">LTII/forskrift/1997-06-24-735</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 7</dd><dt class="dateInForce">I kraft fra</dt><dd class="dateInForce">1995-03-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-09-30-981</li></ul></dd><dt class="appliesTo">Gjelder for</dt><dd class="appliesTo">Sogn og Fjordane</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>forskrift/1995-07-13-642/§13</li></ul></dd><dt class="dateOfPublication">Kunngjort</dt><dd class="dateOfPublication">1997-08-11</dd><dt class="titleShort">Korttittel</dt><dd class="titleShort">Endr. i fiske og taretråling, Sogn og Fjordane</dd><dt class="title">Tittel</dt><dd class="title">Forskrift om endring av forskrift om regulering av fiske og taretråling, Sogn og Fjordane.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 24. juni 1997 med hjemmel i lov av 3. juni 1983 nr. 40 om saltvannsfiske m.v. § 4 bokstav 1 og forskrift av 4. mars 1988 om bemyndigelse til Fiskeridirektøren § 1, jf. kgl.res. av 13. juli 1995 nr. 642 om høsting av tang og tare § 13 tredje ledd.</dd><dt class="refid">RefID</dt><dd class="refid">forskrift/1997-06-24-735</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om regulering av fiske og taretråling, Sogn og Fjordane.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1997-06-24-735" id="dokument"><h1>Forskrift om endring av forskrift om regulering av fiske og taretråling, Sogn og Fjordane.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1997-06-24-735/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 16. mars 1995 om regulering av fiske og taretråling, Sogn og Fjordane er det 24. juni 1997 gjort endringer i § 6 og § 7.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften er ikke tidligere kunngjort og lyder i sin helhet:</article><article class="legalArticle" data-lovdata-URL="LTII/forskrift/1997-06-24-735/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder for de taretrålingsfelt i Sogn og Fjordane som er angitt på kartblader.</article></article><article class="legalArticle" data-lovdata-URL="LTII/forskrift/1997-06-24-735/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det er forbudt å drive taretråling på dypere vann enn 20 meter.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Et tarefelt som har vært trålt ett år, skal være fredet mot taretråling de neste fire årene.</article></article><article class="legalArticle" data-lovdata-URL="LTII/forskrift/1997-06-24-735/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Når taretråling foregår på et felt skal trålingen så vidt mulig drives kontinuerlig til feltet er ferdigtrålt.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Fiske skal kunne drives innenfor de utlagte felter for taretråling i den utstrekning det ikke kommer til fortrengsel for trålerne.</article></article><article class="legalArticle" data-lovdata-URL="LTII/forskrift/1997-06-24-735/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Følgende fiskerier skal kunne drives uhindret på tarefelt som er utlagt for tråling:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/4/ledd/1/punkt/1/" id="kapittel-1-paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/4/ledd/1/punkt/1/ledd/1/" id="kapittel-1-paragraf-4-ledd-1-punkt-1-ledd-1">Notfiske etter sei og makrell.</article><article class="legalP" data-absoluteaddress="/kapittel/1/paragraf/4/ledd/1/punkt/1/ledd/2/" id="kapittel-1-paragraf-4-ledd-1-punkt-1-ledd-2">Taretrålerne må vike på steder hvor det skal kastes eller hvor det foregår kasting.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/4/ledd/1/punkt/2/" id="kapittel-1-paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/4/ledd/1/punkt/2/ledd/1/" id="kapittel-1-paragraf-4-ledd-1-punkt-2-ledd-1">Krabbefiske og rusefiske etter torsk, samt hummerfiske.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/4/ledd/1/punkt/3/" id="kapittel-1-paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/4/ledd/1/punkt/3/ledd/1/" id="kapittel-1-paragraf-4-ledd-1-punkt-3-ledd-1">Garnfiske etter lyr og torsk.</article><article class="legalP" data-absoluteaddress="/kapittel/1/paragraf/4/ledd/1/punkt/3/ledd/2/" id="kapittel-1-paragraf-4-ledd-1-punkt-3-ledd-2">Taretrålerne må innrette seg etter dette og tråle på steder hvor disse fiskeriene ikke drives.</article></article></li></ul></article></article><article class="legalArticle" data-lovdata-URL="LTII/forskrift/1997-06-24-735/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Taretrålerne skal sende melding til Fiskerisjefen i Sogn og Fjordane i god tid før taretrålingen tar til.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Det skal månedlig gis melding til fiskerisjefen om hvilke felt som skal tråles og tidsrommet for trålingen. Dessuten skal det gis melding om hvilke felt som er ferdigtrålt.</article></article><article class="legalArticle" data-lovdata-URL="LTII/forskrift/1997-06-24-735/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">I årene 1993–2002 er følgende felt utlagt for tarehøsting, jf. kartbladene:</article><article class="defaultP">1/10-1993 – 30/9-1994, feltene merket C<p class="leddfortsettelse">1/10-1994 – 30/9-1995, feltene merket D</p><p class="leddfortsettelse">1/10-1995 – 30/9-1996, feltene merket E</p><p class="leddfortsettelse">1/10-1996 – 30/9-1997, feltene merket A</p><p class="leddfortsettelse">1/10-1997 – 30/9-1998, feltene merket B</p><p class="leddfortsettelse">1/10-1998 – 30/9-1999, feltene merket C</p><p class="leddfortsettelse">1/10-1999 – 30/9-2000, feltene merket D</p><p class="leddfortsettelse">1/10-2000 – 30/9-2001, feltene merket E</p><p class="leddfortsettelse">1/10-2001 – 30/9-2002, feltene merket A</p></article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">I området innenfor en linje fra Sleneset til Vissholmen i Bremangerpollen, Bremanger kommune, er det forbudt å høste etter tare i tiden fra og med 15. februar til og med 30. april.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Tarehøsting utenfor de utlagte felt for det angjeldende år er ikke tillatt.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Skifte av felt skjer 1. oktober hvert år.</article></article><article class="legalArticle" data-lovdata-URL="LTII/forskrift/1997-06-24-735/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Den som forsettlig eller uaktsom overtrer bestemmelser gitt i denne forskrift straffes i henhold til § 4 i lov av 21. juni 1963 nr. 12 om vitenskapelig utforskning og undersøkelse etter og utnyttelse av andre undersjøiske naturforekomster enn petroleumsforekomster og i henhold til § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTII/forskrift/1997-06-24-735/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Denne forskrift trer i kraft 16. mars 1995 og gjelder inntil videre.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Samtidig oppheves forskrift av 30. september 1993 nr. 981 om regulering av fiske og taretråling, Sogn og Fjordane.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1997-06-24-735/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>