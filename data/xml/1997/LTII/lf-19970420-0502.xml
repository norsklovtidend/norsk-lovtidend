<!DOCTYPE html><html lang="no"><head><title>Forskrift om fisketider og -redskap i vassdrag hvor det går laks og sjøaure, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:14</dd><dt class="legacyID">Datokode</dt><dd class="legacyID">FOR-1997-04-20-502</dd><dt class="dokid">DokumentID</dt><dd class="dokid">LTII/forskrift/1997-04-20-502</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 5</dd><dt class="dateInForce">I kraft fra</dt><dd class="dateInForce">1997-04-20</dd><dt class="appliesTo">Gjelder for</dt><dd class="appliesTo">Aust-Agder</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>lov/1992-05-15-47/§34</li><li>forskrift/1992-11-27-877</li></ul></dd><dt class="dateOfPublication">Kunngjort</dt><dd class="dateOfPublication">1997-06-13</dd><dt class="titleShort">Korttittel</dt><dd class="titleShort">Forskr om fisketider mm i vassdrag, Aust-Agder</dd><dt class="title">Tittel</dt><dd class="title">Forskrift om fisketider og -redskap i vassdrag hvor det går laks og sjøaure, Aust-Agder.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Aust-Agder 20. april 1997 med hjemmel i lov av 15. mai 1992 nr. 47 om laksefisk og innlandsfisk m.v. § 33 og § 34, jf. kgl.res. av 27. november 1992 nr. 877 om åpning av fisket etter anadrome laksefisk.</dd><dt class="refid">RefID</dt><dd class="refid">forskrift/1997-04-20-502</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fisketider og -redskap i vassdrag hvor det går laks og sjøaure, Aust-Agder.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTII/forskrift/1997-04-20-502" id="dokument"><h1>Forskrift om fisketider og -redskap i vassdrag hvor det går laks og sjøaure, Aust-Agder.</h1><article class="defaultP"><i>Fiske etter laks og sjøaure</i></article><article class="legalArticle" data-lovdata-URL="LTII/forskrift/1997-04-20-502/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er tillatt å fiske laks og sjøaure i følgende vassdrag:<table><tbody><tr><td data-text-align="left" data-vertical-align="top">Nidelva:</td><td data-text-align="left" data-vertical-align="top">1. juni – 30. september</td></tr><tr><td data-text-align="left" data-vertical-align="top">Tovdalselva:</td><td data-text-align="left" data-vertical-align="top">1. juni – 15. september</td></tr><tr><td data-text-align="left" data-vertical-align="top">Storelva (Vegårvassdraget)</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Fra Lagstrømmen til og med Songevann:</td><td data-text-align="left" data-vertical-align="top">15. mai – 31. august. I tida 15. mai – 14. juli kan det bare fiskes etter sjøaure.</td></tr><tr><td data-text-align="left" data-vertical-align="top">Fra Sundstrømmen til Klova:</td><td data-text-align="left" data-vertical-align="top">1. juni – 20. september. I tida 1. juni – 14. juli er det bare tillatt å fiske etter sjøaure om natta (kl. 2300 – 0600) med mark og flue.</td></tr><tr><td data-text-align="left" data-vertical-align="top">Gjerstadvassdraget:</td><td data-text-align="left" data-vertical-align="top">1. juni – 20. september</td></tr><tr><td data-text-align="left" data-vertical-align="top">Langangsvassdraget:</td><td data-text-align="left" data-vertical-align="top">1. juni – 1. september</td></tr><tr><td data-text-align="left" data-vertical-align="top">Landvikvassdraget:</td><td data-text-align="left" data-vertical-align="top">1. juni – 15. september</td></tr></tbody></table></article></article><article class="legalArticle" data-lovdata-URL="LTII/forskrift/1997-04-20-502/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Til fangst av laks og sjøaure kan det ikke benyttes stang eller håndsnøre med mer enn til sammen tre kroker (en trippelkrok regnes som tre kroker). Det er ikke tillatt å bruke flere stenger eller håndsnører samtidig. Det er forbudt å bruke stang og håndsnøre på en slik måte at fisken sannsynligvis vil krøkes. Stang og håndsnøre skal ikke forlates under fiske. Avstanden mellom krokstammen og krokspissen skal ikke være større enn 12 mm (krok nr. 2/0), for enkeltkrok ikke større enn 15 mm (krok nr. 4/0). Som agn er det bare tillatt å bruke: mark, flue, spinner, wobbler og flue hvor flytende dupp eller fluesnøre, unntatt rene blyliner, utgjør kastevekten. I vassdrag er bruk av søkke bare tillatt ved markfiske.</article></article><article class="legalArticle" data-lovdata-URL="LTII/forskrift/1997-04-20-502/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I lakse- og sjøaureførende deler av Hammartjennbekken, Risør er det ikke tillatt å fiske.</article></article><article class="legalArticle" data-lovdata-URL="LTII/forskrift/1997-04-20-502/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I vassdrag som fører laks eller sjøaure, men som ikke er nevnt i §§ 1 eller 3, er det tillatt å fiske i tida 1. juni – 17. august.</article> <article class="defaultP" margin-top="true"><i>Fiske etter innlandsfisk</i></article></article><article class="legalArticle" data-lovdata-URL="LTII/forskrift/1997-04-20-502/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I vassdrag hvor det går laks og sjøaure gjelder de fiskeregler som er fastsatt for laks og sjøaure også for fiske av innlandsfisk, inkludert ål, med de unntak som er nevnt i §§ 6-9 i denne forskrift. Følgende innsjøer regnes som innlandsvann: Reddalsvann, Temse, Rore, Syndle og Trevann (Nidelva) og Kleivekilen i Ubergsvann (Storelva).</article></article><article class="legalArticle" data-lovdata-URL="LTII/forskrift/1997-04-20-502/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Stangfiske etter gjedde er tillatt fra og med 15. april til og med 30. september i Vegårvassdraget (Storelva) fra og med Lundevann til Fosstveit. Så lenge laks og sjøaure er fredet er slikt fiske bare tillatt med wobbler større enn 15 cm.</article></article><article class="legalArticle" data-lovdata-URL="LTII/forskrift/1997-04-20-502/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Uten hensyn til § 1 er det i innsjøer, og i Nidelva ovenfor Rygene dam, i tidsrommet 1. januar til 15. oktober tillatt å fiske etter innlandsfisk med følgende redskap (gjelder også saltvannsfisk i innsjøer der disse forekommer):<ul class="defaultList"><li><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Garn opptil 29 mm maskevidde (22 omfar) med lengde inntil 30 m og med avstand 50 m mellom garna. Garna må stå på bunnen med alle korker neddykket.</article></article></li><li><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Stangfiske fra land, jfr. § 2.</article></article></li><li><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">Isfiske med håndsnøre.</article></article></li><li><article class="listArticle" data-absoluteaddress="/paragraf/7/ledd/1/punkt/4/" id="paragraf-7-ledd-1-punkt-4"><article class="legalP" data-absoluteaddress="/paragraf/7/ledd/1/punkt/4/ledd/1/" id="paragraf-7-ledd-1-punkt-4-ledd-1">Teiner uten ledegarn.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">I fredningstida for anadrome fisk er alt fiske forbudt nærmere enn 200 m fra inn- og utløpsos til elver og bekker hvor det går opp laks eller sjøaure. I disse områdene er bruk av garn forbudt til enhver tid.</article></article><article class="legalArticle" data-lovdata-URL="LTII/forskrift/1997-04-20-502/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fylkesmannen kan gi tillatelse til å bruke innretninger som er konstruert for fiske etter ål.</article></article><article class="legalArticle" data-lovdata-URL="LTII/forskrift/1997-04-20-502/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Dersom det blir fanget laks eller sjøaure i fredningstida for disse, skal den straks slippes ut igjen, om mulig uskadd.</article></article><article class="legalArticle" data-lovdata-URL="LTII/forskrift/1997-04-20-502/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Garn, ruser eller teiner skal være tydelig merket med eierens navn og adresse.</article></article><article class="legalArticle" data-lovdata-URL="LTII/forskrift/1997-04-20-502/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Brudd på denne forskrift er straffbart, jf. lov om laksefisk og innlandsfisk m.v., § 49.</article></article><article class="legalArticle" data-lovdata-URL="LTII/forskrift/1997-04-20-502/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Forskriften trer i kraft straks. Samtidig oppheves forskrift av 15. mai 1996 nr. 543 om fisketider og -redskap i vassdrag hvor det går laks og sjøaure, Aust-Agder.</article></article></main></body></html>