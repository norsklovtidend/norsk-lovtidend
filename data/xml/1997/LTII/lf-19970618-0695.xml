<!DOCTYPE html><html lang="no"><head><title>Forskrift om gebyr for behandling av delesaker og privat innsendte plansaker i henhold til plan- og bygningsloven § 109, Skedsmo kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1997-06-18-695</dd><dt class="dokid">DokumentID</dt><dd class="dokid">LTII/forskrift/1997-06-18-695</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 6</dd><dt class="dateInForce">I kraft fra</dt><dd class="dateInForce">1997-06-18</dd><dt class="appliesTo">Gjelder for</dt><dd class="appliesTo">Skedsmo kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§109</li></ul></dd><dt class="dateOfPublication">Kunngjort</dt><dd class="dateOfPublication">1997-07-11</dd><dt class="titleShort">Korttittel</dt><dd class="titleShort">Forskrift om gebyr for plansaker mm, Skedsmo</dd><dt class="title">Tittel</dt><dd class="title">Forskrift om gebyr for behandling av delesaker og privat innsendte plansaker i henhold til plan- og bygningsloven § 109, Skedsmo kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Skedsmo kommunestyre 18. juni 1997 med hjemmel i plan- og bygningsloven 14. juni 1985 nr. 77 § 109.</dd><dt class="refid">RefID</dt><dd class="refid">forskrift/1997-06-18-695</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for behandling av delesaker og privat innsendte plansaker i henhold til plan- og bygningsloven § 109, Skedsmo kommune, Akershus.<ul class="tocSubUl"><li>1. Plansaker</li><li>Gebyrfastleggelse<ul class="tocSubUl"><li>A. Privat innsendt forslag til reguleringsplan jfr. plan- og bygningsloven (pbl) § 30</li><li>B. Privat innsendt forslag om endring av reguleringsplan jfr. pbls § 28-1 (jfr. § 30)</li><li>C. Privat innsendt forslag om mindre vesentlig reguleringsendring jfr. pbls § 28-1 (jfr. § 30)</li><li>D. Privat innsendt forslag til bebyggelsesplan og tomtedelingsplan jfr. pbls § 28-1 og § 28-2 (jfr. § 30).<ul class="tocSubUl"><li>2. Delesaker</li><li>3. Regulering av gebyr</li><li>4. Avslag</li><li>5. Betaling</li><li>6. Redusert gebyr</li><li>7. Klageadgang</li><li>8. Ikrafttredelse</li></ul></li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1997-06-18-695" id="dokument"><h1>Forskrift om gebyr for behandling av delesaker og privat innsendte plansaker i henhold til plan- og bygningsloven § 109, Skedsmo kommune, Akershus.</h1><article class="legalArticle" data-lovdata-URL="LTII/forskrift/1997-06-18-695/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Plansaker</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For behandling av privat innsendte arealplaner beregnes gebyrer for de områdene som reguleres til<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">byggeområder</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">fellesområder</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">annen privat arealbruk alene eller i kombinasjon med andre formål.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Unntatt fra gebyrer er de områdene som reguleres til offentlige byggeområder, landbruksområder, spesialområde bevaring/vern og andre formål som ikke regnes som privat arealbruk.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1997-06-18-695/KAPITTEL_1" data-partID="k1"><h2>Gebyrfastleggelse</h2><section class="section" data-name="kapA" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTII/forskrift/1997-06-18-695/KAPITTEL_1-1" data-partID="k1-1"><h3>A. Privat innsendt forslag til reguleringsplan jfr. plan- og bygningsloven (pbl) § 30</h3><article class="defaultP"><table><tbody><tr><td data-text-align="left" data-vertical-align="top">For arealer til og med 5 da.</td><td data-text-align="left" data-vertical-align="top">(0 –   5 da.)</td><td data-text-align="left" data-vertical-align="top">kr. 10.000,-</td></tr><tr><td data-text-align="left" data-vertical-align="top">For arealer over 5 da. til og med 10 da.</td><td data-text-align="left" data-vertical-align="top">(5 – 10 da.)</td><td data-text-align="left" data-vertical-align="top">kr. 15.000,-</td></tr><tr><td data-text-align="left" data-vertical-align="top">For arealer over 10 da. til og med 20 da.</td><td data-text-align="left" data-vertical-align="top">(10 – 20 da.)</td><td data-text-align="left" data-vertical-align="top">kr. 20.000,-</td></tr><tr><td data-text-align="left" data-vertical-align="top">For areal utover dette pr. påbegynt 5 da.</td><td data-text-align="left" data-vertical-align="top">kr.  2.500,-</td><td data-text-align="left" data-vertical-align="top" /></tr><tr><td data-text-align="left" data-vertical-align="top">maksimumsgebyr = kr. 30.000,- (for areal over 35 da.)</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article></section><section class="section" data-name="kapB" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTII/forskrift/1997-06-18-695/KAPITTEL_1-2" data-partID="k1-2"><h3>B. Privat innsendt forslag om endring av reguleringsplan jfr. pbls § 28-1 (jfr. § 30)</h3><article class="legalP" data-absoluteaddress="/kapittel/1/kapittel/2/ledd/1/" id="kapittel-1-kapittel-2-ledd-1">Som punkt A.</article></section><section class="section" data-name="kapC" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTII/forskrift/1997-06-18-695/KAPITTEL_1-3" data-partID="k1-3"><h3>C. Privat innsendt forslag om mindre vesentlig reguleringsendring jfr. pbls § 28-1 (jfr. § 30)</h3><article class="legalP" data-absoluteaddress="/kapittel/1/kapittel/3/ledd/1/" id="kapittel-1-kapittel-3-ledd-1">For mindre vesentlige endringer av regulerings- eller bebyggelsesplaner, samt innvilget dispensasjon(er) fra arealplan kr. 2000,-.</article><article class="legalP" data-absoluteaddress="/kapittel/1/kapittel/3/ledd/2/" id="kapittel-1-kapittel-3-ledd-2">Dog kreves det ikke gebyr for trafokiosk eller for garasje, som ved dispensasjon skal plasseres på eller mot veigrunn.</article><article class="legalP" data-absoluteaddress="/kapittel/1/kapittel/3/ledd/3/" id="kapittel-1-kapittel-3-ledd-3">For saker som omfatter både endring/dispensasjon og deling, bortfaller gebyret for deling.</article></section><section class="section" data-name="kapD" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTII/forskrift/1997-06-18-695/KAPITTEL_1-4" data-partID="k1-4"><h3>D. Privat innsendt forslag til bebyggelsesplan og tomtedelingsplan jfr. pbls § 28-1 og § 28-2 (jfr. § 30).</h3><article class="legalP" data-absoluteaddress="/kapittel/1/kapittel/4/ledd/1/" id="kapittel-1-kapittel-4-ledd-1">Gebyret er 50% av hva reguleringsplangebyret ville ha vært for tilsvarende areal. Hvis det allerede er betalt gebyr for privat innsendt reguleringsplan, er dog gebyret 25% for en påfølgende bebyggelsesplan innen samme reguleringsområde.</article><article class="legalArticle" data-lovdata-URL="LTII/forskrift/1997-06-18-695/2" data-name="2" data-partID="2" data-absoluteaddress="/kapittel/1/kapittel/4/paragraf/1/" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">2</span>. <span class="legalArticleTitle">Delesaker</span></h4><article class="legalP" data-absoluteaddress="/kapittel/1/kapittel/4/paragraf/1/ledd/1/" id="kapittel-1-kapittel-4-paragraf-1-ledd-1">For behandling av delesaker, i henhold til plan- og bygningslovens § 63, gjelder følgende gebyrer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/4/paragraf/1/ledd/1/punkt/1/" id="kapittel-1-kapittel-4-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/4/paragraf/1/ledd/1/punkt/1/ledd/1/" id="kapittel-1-kapittel-4-paragraf-1-ledd-1-punkt-1-ledd-1">behandling av søknad om grensejustering   kr.   750,-</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/4/paragraf/1/ledd/1/punkt/2/" id="kapittel-1-kapittel-4-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/4/paragraf/1/ledd/1/punkt/2/ledd/1/" id="kapittel-1-kapittel-4-paragraf-1-ledd-1-punkt-2-ledd-1">behandling av søknad om fradeling   kr. 1.500,-</article></article></li></ul></article><article class="legalP" data-absoluteaddress="/kapittel/1/kapittel/4/paragraf/1/ledd/2/" id="kapittel-1-kapittel-4-paragraf-1-ledd-2">Gebyret for fradeling er stykkpris pr. tomt som oppstår ved delingen, også ved samtidig fradeling av flere tomter fra samme eiendom. Maksimalgebyr 4.500,-.</article><article class="legalP" data-absoluteaddress="/kapittel/1/kapittel/4/paragraf/1/ledd/3/" id="kapittel-1-kapittel-4-paragraf-1-ledd-3">Oppmålingsavdelingens ordinære gebyrer, som for kart- og delingsforretning, kommer i tillegg.</article></article><article class="legalArticle" data-lovdata-URL="LTII/forskrift/1997-06-18-695/3" data-name="3" data-partID="3" data-absoluteaddress="/kapittel/1/kapittel/4/paragraf/2/" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">3</span>. <span class="legalArticleTitle">Regulering av gebyr</span></h4><article class="legalP" data-absoluteaddress="/kapittel/1/kapittel/4/paragraf/2/ledd/1/" id="kapittel-1-kapittel-4-paragraf-2-ledd-1">Gebyrsatsene reguleres årlig pr. 1. januar i samsvar med konsumprisindeksen.</article></article><article class="legalArticle" data-lovdata-URL="LTII/forskrift/1997-06-18-695/4" data-name="4" data-partID="4" data-absoluteaddress="/kapittel/1/kapittel/4/paragraf/3/" id="kapittel-1-kapittel-4-paragraf-3"><h4 class="legalArticleHeader"><span class="legalArticleValue">4</span>. <span class="legalArticleTitle">Avslag</span></h4><article class="legalP" data-absoluteaddress="/kapittel/1/kapittel/4/paragraf/3/ledd/1/" id="kapittel-1-kapittel-4-paragraf-3-ledd-1">For delesaker som ikke godkjennes og for innsendte planforslag som forkastes ved politisk behandling, reduseres gebyret med 50%. Dersom det nedlegges bygge- og deleforbud i forbindelse med saken, tilbakebetales gebyret i sin helhet.</article><article class="legalP" data-absoluteaddress="/kapittel/1/kapittel/4/paragraf/3/ledd/2/" id="kapittel-1-kapittel-4-paragraf-3-ledd-2">Dersom kommunen fremsetter et alternativt forslag til det private innsendte utkast, og kommunens forslag blir vedtatt, kan gebyret reduseres med inntil 25%.</article></article><article class="legalArticle" data-lovdata-URL="LTII/forskrift/1997-06-18-695/5" data-name="5" data-partID="5" data-absoluteaddress="/kapittel/1/kapittel/4/paragraf/4/" id="kapittel-1-kapittel-4-paragraf-4"><h4 class="legalArticleHeader"><span class="legalArticleValue">5</span>. <span class="legalArticleTitle">Betaling</span></h4><article class="legalP" data-absoluteaddress="/kapittel/1/kapittel/4/paragraf/4/ledd/1/" id="kapittel-1-kapittel-4-paragraf-4-ledd-1">For plansaker skal foreløpig beregnet gebyr være betalt før saken førstegangsbehandles av det faste utvalget for plansaker. Endelig gebyr for plansaker utstedes på det tidspunkt planen vedtas, etter de satser som gjelder på dette tidspunktet.</article><article class="legalP" data-absoluteaddress="/kapittel/1/kapittel/4/paragraf/4/ledd/2/" id="kapittel-1-kapittel-4-paragraf-4-ledd-2">For delesaker skal foreløpig beregnet gebyr være betalt før søknaden tas opp til behandling.</article><article class="legalP" data-absoluteaddress="/kapittel/1/kapittel/4/paragraf/4/ledd/3/" id="kapittel-1-kapittel-4-paragraf-4-ledd-3">Endelig gebyr for delesaker utstedes på det tidspunkt vedtak fattes, etter de satser som gjelder på dette tidspunktet.</article></article><article class="legalArticle" data-lovdata-URL="LTII/forskrift/1997-06-18-695/6" data-name="6" data-partID="6" data-absoluteaddress="/kapittel/1/kapittel/4/paragraf/5/" id="kapittel-1-kapittel-4-paragraf-5"><h4 class="legalArticleHeader"><span class="legalArticleValue">6</span>. <span class="legalArticleTitle">Redusert gebyr</span></h4><article class="legalP" data-absoluteaddress="/kapittel/1/kapittel/4/paragraf/5/ledd/1/" id="kapittel-1-kapittel-4-paragraf-5-ledd-1">Dersom gebyret anses å bli åpenbart urimelig i forhold til det arbeid planmyndigheten har hatt med saken, kan kommunen fastsette passende gebyr.</article></article><article class="legalArticle" data-lovdata-URL="LTII/forskrift/1997-06-18-695/7" data-name="7" data-partID="7" data-absoluteaddress="/kapittel/1/kapittel/4/paragraf/6/" id="kapittel-1-kapittel-4-paragraf-6"><h4 class="legalArticleHeader"><span class="legalArticleValue">7</span>. <span class="legalArticleTitle">Klageadgang</span></h4><article class="legalP" data-absoluteaddress="/kapittel/1/kapittel/4/paragraf/6/ledd/1/" id="kapittel-1-kapittel-4-paragraf-6-ledd-1">Gebyr som er ilagt etter regulativet er, med unntak av punkt 4, andre ledd og punkt 6, ikke gjenstand for klage. Gebyr fastsatt etter punkt 4, andre ledd og punkt 6 kan påklages i henhold til forvaltningslovens § 28.</article></article><article class="legalArticle" data-lovdata-URL="LTII/forskrift/1997-06-18-695/8" data-name="8" data-partID="8" data-absoluteaddress="/kapittel/1/kapittel/4/paragraf/7/" id="kapittel-1-kapittel-4-paragraf-7"><h4 class="legalArticleHeader"><span class="legalArticleValue">8</span>. <span class="legalArticleTitle">Ikrafttredelse</span></h4><article class="legalP" data-absoluteaddress="/kapittel/1/kapittel/4/paragraf/7/ledd/1/" id="kapittel-1-kapittel-4-paragraf-7-ledd-1">Forskriften trer i kraft fra kunngjøringsdato.</article></article></section></section></main></body></html>