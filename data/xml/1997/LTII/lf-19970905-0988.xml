<!DOCTYPE html><html lang="no"><head><title>Forskrift om åpningstider for utsalgssteder, Åmot kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1997-09-05-988</dd><dt class="dokid">DokumentID</dt><dd class="dokid">LTII/forskrift/1997-09-05-988</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 9</dd><dt class="dateInForce">I kraft fra</dt><dd class="dateInForce">1997-09-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-10-03-1842</li></ul></dd><dt class="appliesTo">Gjelder for</dt><dd class="appliesTo">Åmot kommune, Hedmark.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20/§1</li><li>lov/1985-04-26-20/§3</li></ul></dd><dt class="dateOfPublication">Kunngjort</dt><dd class="dateOfPublication">1997-09-26</dd><dt class="titleShort">Korttittel</dt><dd class="titleShort">Forskrift om åpningstider, Åmot</dd><dt class="title">Tittel</dt><dd class="title">Forskrift om åpningstider for utsalgssteder, Åmot kommune, Hedmark.</dd><dt class="miscInformation">Annet om dokumentet</dt><dd class="miscInformation">Fastsatt av Åmot kommunestyre 30. januar 1997 med hjemmel i lov av 26. april 1985 nr. 20 om åpningstid for utsalgssteder § 1 og § 3. Stadfestet av fylkesmannen i Hedmark 5. september 1997.</dd><dt class="refid">RefID</dt><dd class="refid">forskrift/1997-09-05-988</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstider for utsalgssteder, Åmot kommune, Hedmark.<ul class="tocSubUl"><li>§ 1.</li><li>§ 2.</li><li>§ 3. Dispensasjoner</li><li>§ 4.</li><li>§ 5.</li><li>§ 6. Vedtaksmyndighet</li><li>§ 7. Ikrafttredelse/opphevelse</li></ul></li></ul></dd></dl></header><main class="documentBody" data-lovdata-URL="LTII/forskrift/1997-09-05-988" id="dokument"><h1>Forskrift om åpningstider for utsalgssteder, Åmot kommune, Hedmark.</h1><article class="legalArticle" data-lovdata-URL="LTII/forskrift/1997-09-05-988/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utsalgssteder som omfattes av lov om åpningstid for utsalgssteder skal på ukens fem første hverdager (mandag-fredag) være lukket mellom kl. 20.00 og kl. 06.00. Utsalgssteder skal være lukket fra kl. 18.00 på dager før søn- og helligdager og frem til kl. 06.00 den nærmeste påfølgende hverdag.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Påske-, pinse-, jul- og nyttårsaften skal utsalgssteder være lukket etter kl. 15.00.</article></article><article class="legalArticle" data-lovdata-URL="LTII/forskrift/1997-09-05-988/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">1. juledag, 1. påskedag, 1. pinsedag og langfredag skal det være lukket.</article></article><article class="legalArticle" data-lovdata-URL="LTII/forskrift/1997-09-05-988/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjoner</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Mandag-Lørdag.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Når spesielle forhold tilsier det kan det gis dispensasjon til å holde åpent i tiden kl. 06.00 – kl. 22.00.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Tidsrommet for salg av øl settes til den alminnelige åpningstid, dog ikke utover kl. 20.00 på hverdager og kl. 18.00 på lørdager. Søndager er det ikke tillatt med salg av øl.</article></article></li></ul></article><article class="legalArticle" data-lovdata-URL="LTII/forskrift/1997-09-05-988/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I lukningstiden skal utsalgssteder holdes avlåst og kunder skal ikke slippes inn. Kunder som er kommet inn i lovlig åpningstid, skal ekspederes.</article></article><article class="legalArticle" data-lovdata-URL="LTII/forskrift/1997-09-05-988/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som forsettlig overtrer disse forskrifter, straffes med bøter, jfr. åpningstidslovens § 7.</article></article><article class="legalArticle" data-lovdata-URL="LTII/forskrift/1997-09-05-988/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vedtaksmyndighet</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avgjørelsesmyndigheten i søknader som omhandler dispensasjoner m.v. etter denne forskrift delegeres fra kommunestyret til rådmannen. Delegeringen er i medhold av kommunelovens § 23, 4. ledd og gjøres gjeldende fra den dato fylkesmannen godkjenner og inntil videre.</article></article><article class="legalArticle" data-lovdata-URL="LTII/forskrift/1997-09-05-988/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse/opphevelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft fra dato for kunngjøring i Norsk Lovtidend. Fra samme tid oppheves forskrift av 3. oktober 1985 nr. 1842 om åpningstider for utsalgssteder, Åmot kommune, Hedmark.</article></article></main></body></html>