<!DOCTYPE html><html lang="no"><head><title>Forskrift for tilskudd til mindre forbedringstiltak i byfornyelse m.v., Oslo kommune, Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1997-08-11-1125</dd><dt class="dokid">DokumentID</dt><dd class="dokid">LTII/forskrift/1997-08-11-1125</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 11</dd><dt class="dateInForce">I kraft fra</dt><dd class="dateInForce">1997-08-11</dd><dt class="appliesTo">Gjelder for</dt><dd class="appliesTo">Oslo kommune, Oslo.</dd><dt class="basedOn">Hjemmel</dt><dd class="basedOn"><ul><li>lov/1946-03-01-3/§1</li><li>lov/1946-03-01-3/§26</li><li>forskrift/1995-12-20-1130/§3</li><li>forskrift/1995-12-20-1129/§5</li></ul></dd><dt class="dateOfPublication">Kunngjort</dt><dd class="dateOfPublication">1997-11-21</dd><dt class="titleShort">Korttittel</dt><dd class="titleShort">Forskrift for tilskudd til byfornyelse, Oslo</dd><dt class="title">Tittel</dt><dd class="title">Forskrift for tilskudd til mindre forbedringstiltak i byfornyelse m.v., Oslo kommune, Oslo.</dd><dt class="miscInformation">Annet om dokumentet</dt><dd class="miscInformation">Fastsatt av Oslo byråd 11. august 1997 med hjemmel i byrådsvedtak 1522/97 punkt 4. Jf. lov av 1. mars 1946 nr. 3 om Den Norske Stats Husbank § 1, første ledd b) og § 26, forskrift av 20. desember 1995 nr. 1130 om tilskudd til byfornyelse fra Den Norske Stats Husbank § 3 annet ledd, første punktum, forskrift av 20. desember 1995 nr. 1129 om tilskudd til boligkvalitet fra Den Norske Stats Husbank § 5, annet ledd, tredje punktum og Oslo bystyres vedtak av 4. desember 1996 Endret strategi for ny byfornyelse pkt. B, 4, i) og j).</dd><dt class="refid">RefID</dt><dd class="refid">forskrift/1997-08-11-1125</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskudd til mindre forbedringstiltak i byfornyelse m.v., Oslo kommune, Oslo.<ul class="tocSubUl"><li>§ 1. Formål</li><li>§ 2. Hvem kan få tilskudd</li><li>§ 3. Til hvilke formål kan det gis tilskudd</li><li>§ 4. Vilkår for tilskudd</li><li>§ 5. Tilskuddsutmåling</li><li>§ 6. Prioritering</li><li>§ 7. Finansiering</li><li>§ 8. Klage</li><li>§ 9. Administrasjon</li><li>§ 10. Fullmakt</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1997-08-11-1125" id="dokument"><h1>Forskrift for tilskudd til mindre forbedringstiltak i byfornyelse m.v., Oslo kommune, Oslo.</h1><article class="legalArticle" data-lovdata-URL="LTII/forskrift/1997-08-11-1125/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskudd med hjemmel i nærværende forskrift skal ha som mål å bidra til gjennomføring av kvalitetsheving og mindre forbedringstiltak på bomiljøer. Det kan gis tilskudd til tiltak som hever bomiljøstandarden utover kravene i kommunal utbedringsstandard.</article></article><article class="legalArticle" data-lovdata-URL="LTII/forskrift/1997-08-11-1125/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem kan få tilskudd</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskuddet kan gis til sameier, borettslag, boligaksjeselskaper, stiftelser, kommunen og private gårdeiere.</article></article><article class="legalArticle" data-lovdata-URL="LTII/forskrift/1997-08-11-1125/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Til hvilke formål kan det gis tilskudd</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskudd kan gis til bolig- og miljøforbedringstiltak som er viktige ut i fra samfunnsmessige hensyn, herunder følgende og lignende tiltak:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Utredninger/forprosjekter, byggeledelse</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Miljøtiltak og estetiske tiltak i tilknytning til fellesarealer</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Spesielle byggtekniske forbedringstiltak</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Ekstrakostnader forbundet med utbedring av verneverdig bygning</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Tiltak til forbedring av sikkerhet og tilgjengelighet</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Økologiske tiltak</article></article></li></ul></article></article><article class="legalArticle" data-lovdata-URL="LTII/forskrift/1997-08-11-1125/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for tilskudd</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom tiltaket er byggemeldingspliktig kan byggemelding kreves fremlagt.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kommunen kan stille krav om at det benyttes kvalifisert konsulent ved prosjektering og gjennomføring av prosjektet. Som hovedregel stilles krav om fremleggelse av regnskap for prosjektet før utbetaling av tilskudd, dog slik at betinget tilsagn om tilskudd gis før igangsetting av prosjektet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det kan stilles vilkår som bidrar til å sikre kvalitet på prosjektet, samt fremtidig forvaltning, drift og vedlikehold av eiendommen eller anlegget.</article></article><article class="legalArticle" data-lovdata-URL="LTII/forskrift/1997-08-11-1125/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskuddsutmåling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskuddets størrelse skal avhenge av tiltakets art, og kan ikke overstige 80% av godkjente kostnader. Tilskuddets størrelse vil bli gjenstand for konkret vurdering i den enkelte sak, og vil normalt utgjøre mellom 20-50% av godkjente kostnader. Oslo kommunes andel skal normalt ikke overstige 50% av det utmålte tilskudd.</article></article><article class="legalArticle" data-lovdata-URL="LTII/forskrift/1997-08-11-1125/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Prioritering</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunen vil prioritere mellom søknader på grunnlag av det enkelte prosjekts samfunnsmessige nytte. Kommunen kan prioritere nærmere angitte geografiske områder innenfor kommunen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Tilskuddsordningen vil bli kunngjort i dagspressen med en frist for å søke tilskudd etter ordningen. Det vil bli fastsatt en øvre beløpsramme for den enkelte søkerunde. Rettigheter etter tilskuddsordningen er således også begrenset av bevilget tilskuddsramme. Det kan derfor prioriteres mellom søkere som tilfredsstiller kravene etter ordningen.</article></article><article class="legalArticle" data-lovdata-URL="LTII/forskrift/1997-08-11-1125/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Finansiering</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tilskudd ytes innenfor rammen av de årlige budsjetter.</article></article><article class="legalArticle" data-lovdata-URL="LTII/forskrift/1997-08-11-1125/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vedtak etter denne forskrift kan påklages etter forvaltningslovens regler.</article></article><article class="legalArticle" data-lovdata-URL="LTII/forskrift/1997-08-11-1125/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Administrasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Søknad om tilskudd rettes til etat for eiendom og utbygging som fatter vedtak i saker etter denne forskrift.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Etaten vil utarbeide årsregnskap og årsmelding for ordningen som vil bli fremlagt for bystyret av byrådet.</article></article><article class="legalArticle" data-lovdata-URL="LTII/forskrift/1997-08-11-1125/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fullmakt</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Byråden med ansvar for byutvikling har fullmakt til å fastsette eventuelle utfyllende retningslinjer. Fagbyråden har fullmakt til å fatte vedtak etter de aktuelle bestemmelser i nærværende forskrift.</article></article><article class="legalArticle" data-lovdata-URL="LTII/forskrift/1997-08-11-1125/§9" data-name="§9" data-partID="§9_1" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks.</article></article></main></body></html>