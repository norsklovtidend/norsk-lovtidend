<!DOCTYPE html><html lang="no"><head><title>Forskrift om utvidet fiske etter rømt oppdrettslaks i sjøen, Hordaland, deler av Nord-Trøndelag, Nordland og Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1997-07-21-871</dd><dt class="dokid">DokumentID</dt><dd class="dokid">LTII/forskrift/1997-07-21-871</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 8</dd><dt class="dateInForce">I kraft fra</dt><dd class="dateInForce">1997-07-21</dd><dt class="appliesTo">Gjelder for</dt><dd class="appliesTo">Hordaland, deler av Nord-Trøndelag, Nordland og Troms</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§33</li><li>forskrift/1992-11-27-864</li><li>forskrift/1992-11-27-877</li><li>forskrift/1993-02-15-112</li></ul></dd><dt class="dateOfPublication">Kunngjort</dt><dd class="dateOfPublication">1997-09-04</dd><dt class="titleShort">Korttittel</dt><dd class="titleShort">Forskr om fiske etter rømt laks, Hordaland mm</dd><dt class="title">Tittel</dt><dd class="title">Forskrift om utvidet fiske etter rømt oppdrettslaks i sjøen, Hordaland, deler av Nord-Trøndelag, Nordland og Troms.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 21. juli 1997 med hjemmel i lov av 15. mai 1992 nr. 47 om laksefisk og innlandsfisk m.v. § 33, jf. kgl.res. av 27. november 1992 nr. 864, forskrift av 27. november 1992 nr. 877 om åpning for fiske etter anadrome laksefisk, og forskrift av 15. februar 1993 nr. 112 om definisjon, utforming og bruk av redskap til fangst av anadrome laksefisk.</dd><dt class="refid">RefID</dt><dd class="refid">forskrift/1997-07-21-871</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utvidet fiske etter rømt oppdrettslaks i sjøen, Hordaland, deler av Nord-Trøndelag, Nordland og Troms.<ul class="tocSubUl"><li>§ 1. Utvidet fiske etter rømt oppdrettslaks</li><li>§ 2. Ukentlig fisketid</li><li>§ 3. Unntak for fredningssoner</li><li>§ 4. Fangst av vill anadrom laksefisk (laks, sjøørret og sjørøye)</li><li>§ 5. Registrering</li><li>§ 6. Oppgaveplikt</li><li>§ 7. Straffebestemmelse</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1997-07-21-871" id="dokument"><h1>Forskrift om utvidet fiske etter rømt oppdrettslaks i sjøen, Hordaland, deler av Nord-Trøndelag, Nordland og Troms.</h1><article class="legalArticle" data-lovdata-URL="LTII/forskrift/1997-07-21-871/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Utvidet fiske etter rømt oppdrettslaks</span></h2> <article class="defaultP" margin-top="true"><i>Hordaland fylke</i></article><article class="legalP" data-absoluteaddress="/paragraf/1/ledd/1/" id="paragraf-1-ledd-1"><i>Utvidet, fiske med alminnelige laksefiskeredskaper</i></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I perioden fra og med 1. september til og med 30. september 1997 åpnes det for fiske med stang og håndsnøre (redskap med en enkel, dobbel eller trippelkrok), laksedorg, oter, kilenot, lakseverp (sitjenot) og krokgarn.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">(Dette fisket kommer i tillegg til det høst/vinterfiske som er tillatt med alminnelige laksefiskeredskaper fra og med 1. oktober til og med 28. februar, jfr. forskrift om fisketider for fiske etter anadrome laksefisk i sjøen av 11. mars 1997 nr. 244).</article><article class="legalP" data-absoluteaddress="/paragraf/1/ledd/4/" id="paragraf-1-ledd-4"><i>Fiske med andre redskaper</i></article><article class="legalP" data-absoluteaddress="/paragraf/1/ledd/5/" id="paragraf-1-ledd-5">I perioden fra og med 1. oktober 1997 til og med 31. januar 1998 åpnes det i Hordaland fylke for fiske med:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/5/punkt/1/" id="paragraf-1-ledd-5-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/5/punkt/1/ledd/1/" id="paragraf-1-ledd-5-punkt-1-ledd-1">annen garnredskap enn krokgarn (eks. settegarn og drivgarn). Alle maskevidder tillates.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/5/punkt/2/" id="paragraf-1-ledd-5-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/5/punkt/2/ledd/1/" id="paragraf-1-ledd-5-punkt-2-ledd-1">andre dorgeredskaper enn stang, håndsnøre og laksedorg.</article></article></li></ul></article><article class="legalP" data-absoluteaddress="/paragraf/1/ledd/6/" id="paragraf-1-ledd-6">(Dette fisket kommer i tillegg til fiske med de redskaper som er tillatt etter forskrift om fisketider for fiske etter anadrome laksefisk i sjøen av 11. mars 1997 nr. 244).</article> <article class="defaultP" margin-top="true"><i>Nord-Trøndelag unntatt Trondheimsfjorden, Nordland, Troms fylke</i></article><article class="legalP" data-absoluteaddress="/paragraf/1/ledd/7/" id="paragraf-1-ledd-7">Utvidet fiske med alminnelige laksefiskeredskaper</article><article class="legalP" data-absoluteaddress="/paragraf/1/ledd/8/" id="paragraf-1-ledd-8">I perioden fra og med 20 august til og med 30. september 1997 åpnes det for fiske med stang og håndsnøre (redskap med en enkel, dobbel eller trippelkrok), laksedorg, oter, kilenot, lakseverp (sitjenot) og krokgarn.</article><article class="legalP" data-absoluteaddress="/paragraf/1/ledd/9/" id="paragraf-1-ledd-9">(Dette fisket kommer i tillegg til det høst/vinterfiske som er tillatt med alminnelige lakseredskaper fra og med 1. oktober til og med 28. februar, jfr. forskrift om fisketider for fiske etter anadrome laksefisk i sjøen av 11. mars 1997).</article></article><article class="legalArticle" data-lovdata-URL="LTII/forskrift/1997-07-21-871/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ukentlig fisketid</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiske etter rømt oppdrettsfisk kan skje alle dager.</article></article><article class="legalArticle" data-lovdata-URL="LTII/forskrift/1997-07-21-871/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak for fredningssoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det åpnes ikke for fiske i fredningssoner utenfor vassdrag, jfr. lov om laksefisk og innlandsfisk, eller nærmere enn 100 meter fra elvemunning (grense elv/sjø) der det ikke er fastsatt særskilt fredningssone.</article></article><article class="legalArticle" data-lovdata-URL="LTII/forskrift/1997-07-21-871/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fangst av vill anadrom laksefisk (laks, sjøørret og sjørøye)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Villfisk som fanges under fiske etter rømt oppdrettslaks kan beholdes.</article></article><article class="legalArticle" data-lovdata-URL="LTII/forskrift/1997-07-21-871/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Registrering</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Alle som ønsker å fiske etter rømt oppdrettsfisk med lakseverp (sitjenot), kilenot og krokgarn og som ikke er registrert tidligere denne sesongen, skal registrere seg hos fylkesmannen før fisket tar til, jfr. forskrift om oppgaveplikt og registrering av 30. desember 1992 nr. 1231.</article></article><article class="legalArticle" data-lovdata-URL="LTII/forskrift/1997-07-21-871/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppgaveplikt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiske etter rømt oppdrettsfisk skal rapporteres til Statistisk sentralbyrå og fylkesmannen senest 1 måned etter at fisket er over, jfr. forskrift om oppgaveplikt og registrering av redskap av 30. desember 1992 nr. 1231.</article></article><article class="legalArticle" data-lovdata-URL="LTII/forskrift/1997-07-21-871/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straffebestemmelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiske etter anadrome laksefisk utenom oppgitte fisketider og/eller med redskapstyper som ikke er nevnt i denne forskriften, er straffbart, jf laks- og innlandsfisklovens § 49.</article></article><article class="legalArticle" data-lovdata-URL="LTII/forskrift/1997-07-21-871/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskriften trer i kraft straks.</article></article></main></body></html>