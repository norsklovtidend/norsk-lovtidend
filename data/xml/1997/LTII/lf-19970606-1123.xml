<!DOCTYPE html><html lang="no"><head><title>Forskrift om endring av forskrift for Skaupsjøen/Hardangerjøkulen landskapsvernområde, Eidfjord og Ulvik kommunar, Hordaland, Hol, Nore og Uvdal kommunar, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:23</dd><dt class="legacyID">Datokode</dt><dd class="legacyID">FOR-1997-06-06-1123</dd><dt class="dokid">DokumentID</dt><dd class="dokid">LTII/forskrift/1997-06-06-1123</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 11</dd><dt class="dateInForce">I kraft fra</dt><dd class="dateInForce">1998-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-04-10-4829</li></ul></dd><dt class="appliesTo">Gjelder for</dt><dd class="appliesTo">Eidfjord og Ulvik kommunar, Hordaland, Hol, Nore og Uvdalkommunar, Buskerud.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63/§5</li><li>lov/1970-06-19-63/§6</li><li>lov/1970-06-19-63/§21</li><li>lov/1970-06-19-63/§22</li><li>lov/1970-06-19-63/§23</li></ul></dd><dt class="dateOfPublication">Kunngjort</dt><dd class="dateOfPublication">1997-11-21</dd><dt class="titleShort">Korttittel</dt><dd class="titleShort">Endr. av forskrift om vern for Skaupsjøen m.fl.</dd><dt class="title">Tittel</dt><dd class="title">Forskrift om endring av forskrift for Skaupsjøen/Hardangerjøkulen landskapsvernområde, Eidfjord og Ulvik kommunar, Hordaland, Hol, Nore og Uvdal kommunar, Buskerud.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. 6. juni 1997 med heimel i lov av 19. juni 1970 nr. 63 om naturvern § 5, jf. § 6, § 21, § 22 og § 23.</dd><dt class="refid">RefID</dt><dd class="refid">forskrift/1997-06-06-1123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift for Skaupsjøen/Hardangerjøkulen landskapsvernområde, Eidfjord og Ulvik kommunar, Hordaland, Hol, Nore og Uvdal kommunar, Buskerud.<ul class="tocSubUl"><li>I. Storleik og grenser</li><li>II. Reglar<ul class="tocSubUl"><li>1. Føremål</li><li>2. Rettstilhøve</li><li>3. Forvalting</li><li>4. Vernereglar</li><li>5. Generelle reglar om unntak</li><li>6. Iverksetting</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1997-06-06-1123" id="dokument"><h1>Forskrift om endring av forskrift for Skaupsjøen/Hardangerjøkulen landskapsvernområde, Eidfjord og Ulvik kommunar, Hordaland, Hol, Nore og Uvdal kommunar, Buskerud.</h1><article class="legalP" data-absoluteaddress="/ledd/1/" id="ledd-1">I forskrift av 10. april 1981 nr. 4829 om vern for Skaupsjøen/Hardangerjøkulen landskapsvernområde, Eidfjord og Ulvik kommunar, Hordaland, Hol, Nore og Uvdal kommunar, Buskerud er det gjort endringar ved kgl.res. 6. juni 1997. Forskrifta lyder etter dette:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1997-06-06-1123/KAPITTEL_1" data-partID="k1"><h2>I. Storleik og grenser</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Landskapsvernområdet omfattar delar av statsallmenningane Eidfjord, Ulvik og Øvre Numedal og delar av følgjande gnr./bnr.:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Eidfjord kommune: Gnr./bnr. 26/1, 2, 3, 4, 5, 6, 7, 8 – 27/1, 2, 3, 4, 5 – 28/1, 2, 3, 4, 5, 6, 7, 8.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Hol kommune: Gnr./bnr. 44/2, 6, 17 – 45/1 – 46/1 – 47/2, 3, 23 – 48/1 – 49/4, 15 – 50/1 – 51/1, 3, 4 – 52/1, 3, 6, 8, 10, 13, 188, 364 – 53/4 – 54/1, 3 – 55/1, 2, 4, 5, 7, 8, 53 – 56/1, 2, 4, 6 – 57/1, 3, 6, 7, 16 – 58/3, 7 – 59/1, 2, 5, 15 – 60/2, 5, 7, 9, 17 – 61/1, 5, 6 – 62/4 – 63/1, 3 – 64/1, 2, 3, 7, 8, 12 – 64/1 – 66/1, 6, 19, 93 – 67/1, 2, 4, 5, 6 – 68/1, 5 – 69/2, 14 – 70/1 – 71/1 – 72/1, 2, 3, 5 – 76/1 – 77/1 – 78/1 – 79/1 – 80/1 – 81/1, 3, 4 – 82/1, 2 – 83/1, 2 – 84/1 – 85/1 – 86/1 – 87/18 – 88/1 – 89/1 – 90/1 – 91/1, 5 – 92/1, 2, 3 – 93/1.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Nore og Uvdal kommune: Gnr. bnr. 5/1 – 7/1 – 30/2 – 36/1 – 38/1 – 41/3 – 45/1, 3.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Det samla areal for landskapsvernområdet er ca 551 km<sup>2</sup>. Av dette ligg omlag 390 km<sup>2</sup> i Hordaland fylke og dei resterande 161 km<sup>2</sup> i Buskerud fylke.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Landskapsvernområdet har følgjande grenser: Grensa tek utgangspunkt på store Grønenuten h. 1384 (69) i Hol kommune og går nordvestover til Krekkjaheii h. 1335 (70). Derifra går grensa nord-nordvestover til utlaupet av Grøna i Lægreidvatnet (71) og følgjer vestbredden av Ørterenmagasinet (Lægreidvatn, Ørteren og nedre Trestiklan) ved h.r.v. 1146,0 til nordlegaste bredd av nedre Trestiklan (72). Grensa går vidare mot nord-nordvest fram til Bergsmulen h. 1496 (73) og følgjer derifrå fylkesgrensa mellom Buskerud og Hordaland fram til h. 1470 (74) nordvest for Bergsmulnut. Derifrå vest-nordvestleg til store Hansbunuten h. 1476 (75) og nordover til lille Hansbunuten h. 1367 (76). Grensa går vidare nordaustover til Ustekveikja der Tveraa munnar ut (77) og følgjer det nordlegaste laup til vassdraget til utlaupet av Ustekveikja i Finsevatnet (78) og følgjer vassdraget i same retning til vestenden av Ustekveikvats (79). Derifra nordvestover til Memorge, h. 1412 (80) og så sydvestover til Brakanut h. 1311 (81) og sørover langs grensa for statsallmenninga til Luranuten h. 1637 (82). Grensa går vidare syd-sydvestover ca 1200 meter i retning av Rembesdalseter langs ein morenerygg, og går i enden av denne (83) søraustover til Moldnut h. 1270 (84) og vidare til store Tresnut h. 1672 (85) der ein kjem inn på grensa til statsallmenninga att. Grensa følgjer så statsallmenningsgrensa sydaustover til knekkpunkt ved h. 1569 (86) sydvest av vesle Leirbotnskåki. Derifrå går grensa sydaust til vestenden av Leirvatnet (87) og vidare til Smyttenutane h. 1214 (88). Grensa går så sydaustover til punkt der statsallmenningen har knekkpunkt sydaustover i Kjeldovassdraget (89). Derifrå følgjer grensa statsallmenningsgrensa ned til Steinbunuten h. 1371, Hella blå, Håsteinen og til slutt Hyttehaugen h. 1321 (65). Derifrå går grensa nordaustover saman med nasjonalparkgrensa til Nibbesnuten h. 1325 (66) og austover til Skyttarbuhovda h. 1267 (67). Grensa går derifra nordover til ho i eit punkt møter grensa mellom kommunane Hol og Nore og Uvdal på austbredden av øvre Hein (68). Derifrå går grensa aust-nordaustover attende til utgangspunktet store Grønenuten h. 1384 (69).</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dei nøyaktige grensene skal oppmerkjast i marka og då hovudsakleg ved markering av grensepunkta. Grensene er innteikna på eit kart i målestokk 1:100000 datert Miljøverndepartementet mars 1981. Kartet blir oppbevart i kommunane, hjå fylkesmennene, skogforvaltninga og i Miljøverndepartementet.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Kartet svarar til følgjande kart i M 711-serien (1:50000), 1314 I Høldal, 1315 I Ullensvang, 1315 II Ringedalsvatn, 1414 I Songevatn, 1414 IV Haukelisæter, 1415 I Bjoreio, 1415 II Nordmannslågen, 1415 III Hårteigen, 1415 IV Eidfjord, 1416 II Hardangerjøkulen, 1416 III Myrdal, 1514 I Frøystul, 1514 IV Møsstrand, 1515 I Skurdalen, 1515 II Kalhovd, 1515 III Lågaros, 1515 IV Hein, 1516 III Hallingskarvet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1997-06-06-1123/KAPITTEL_2" data-partID="k2"><h2>II. Reglar</h2><section class="section" data-name="kap1" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTII/forskrift/1997-06-06-1123/KAPITTEL_2-1" data-partID="k2-1"><h3>1. <i>Føremål</i></h3><article class="legalP" data-absoluteaddress="/kapittel/2/kapittel/1/ledd/1/" id="kapittel-2-kapittel-1-ledd-1">Føremålet er å verne eit særmerkt og vakkert naturlandskap med mange kulturminne i tilknytning til Hardangervidda nasjonalpark.</article></section><section class="section" data-name="kap2" data-section-type="default" data-absoluteaddress="/kapittel/2/kapittel/2/" id="kapittel-2-kapittel-2" data-lovdata-URL="LTII/forskrift/1997-06-06-1123/KAPITTEL_2-2" data-partID="k2-2"><h3>2. <i>Rettstilhøve</i></h3><article class="legalP" data-absoluteaddress="/kapittel/2/kapittel/2/ledd/1/" id="kapittel-2-kapittel-2-ledd-1">Grunneigarar og andre rettshavarar skal framleis ha eigedomsrett og bruksrett i landskapsvernområdet og kan nytte rettane i den grad det ikkje kjem i strid med desse reglane. Det same gjeld bruk av allmenningsrettar etter fjellova. Der vernereglane gjev løyve til bruk, gjeld dette berre i høve til vernet og gjev ikkje løyve til bruk eller utnytting i strid med rettar eller lovreglar.</article></section><section class="section" data-name="kap3" data-section-type="default" data-absoluteaddress="/kapittel/2/kapittel/3/" id="kapittel-2-kapittel-3" data-lovdata-URL="LTII/forskrift/1997-06-06-1123/KAPITTEL_2-3" data-partID="k2-3"><h3>3. <i>Forvalting</i></h3><article class="legalP" data-absoluteaddress="/kapittel/2/kapittel/3/ledd/1/" id="kapittel-2-kapittel-3-ledd-1">Desse reglane vert forvalta av Direktoratet for naturforvaltning, fylkesmennene i Buskerud og Hordaland og statlege fylkesvise tilsynsutval for dei fylka som har areal i landskapsvernområdet og nasjonalparken. Dessutan skal det vere eit samarbeidsråd for Hardangervidda.</article><article class="marginIdArticle" data-partID="a3.1" data-absoluteaddress="/kapittel/2/kapittel/3/punkt/1/" id="kapittel-2-kapittel-3-punkt-1"><span class="data-marginOriginalId">3.1</span><span class="miscHeadline"><i>Fylkesmannen</i></span><article class="legalP" data-absoluteaddress="/kapittel/2/kapittel/3/punkt/1/ledd/1/" id="kapittel-2-kapittel-3-punkt-1-ledd-1">Fylkemannen er forvaltningsstyresmakt for dei vernereglane som ikkje vert forvalta av tilsynsutvala.</article><article class="legalP" data-absoluteaddress="/kapittel/2/kapittel/3/punkt/1/ledd/2/" id="kapittel-2-kapittel-3-punkt-1-ledd-2">Fylkesmannen skal gje tilsynsutvalet høve til å uttale seg før det vert truffe vedtak i prinsippsaker.</article></article><article class="marginIdArticle" data-partID="a3.2" data-absoluteaddress="/kapittel/2/kapittel/3/punkt/2/" id="kapittel-2-kapittel-3-punkt-2"><span class="data-marginOriginalId">3.2</span><span class="miscHeadline"><i>Tilsynsutval</i></span><article class="legalP" data-absoluteaddress="/kapittel/2/kapittel/3/punkt/2/ledd/1/" id="kapittel-2-kapittel-3-punkt-2-ledd-1">I kvart fylke skal det velgjast eit tilsynsutval for landskapsvernområdet med 5, 7 eller 9 personar. Det skal vere same tilsynsutval for landskapsvernområdet og nasjonalparken. Kommunestyret i kvar kommune som har areal i landskapsvernområdet, skal for kvar valperiode peike ut personar med vararepresentantar som kan ivareta dei ulike interessene som er knytt til forvaltinga av landskapsvernområdet. Representantane frå Ulvik herad har stemmerett berre i saker som vedkjem landskapsvernområdet. Utvala skal oppnemnast av Direktoratet for naturforvaltning.</article><article class="legalP" data-absoluteaddress="/kapittel/2/kapittel/3/punkt/2/ledd/2/" id="kapittel-2-kapittel-3-punkt-2-ledd-2">Utvalet vel sjølv leiar og oppnemner eigen sekretær. Alle saker som skal handsamast i utvalet skal på førehand sendast til sekretæren.</article><article class="legalP" data-absoluteaddress="/kapittel/2/kapittel/3/punkt/2/ledd/3/" id="kapittel-2-kapittel-3-punkt-2-ledd-3">Tilsynsutvalet skal følgje med i utviklinga i sin del av landskapsvernområdet og gje råd og uttale i saker som vedkjem forvaltninga av denne. Tilsynsutvala er forvaltningsstyresmakt for punkta 4.1.3. a og c i verneføresegnene.</article><article class="legalP" data-absoluteaddress="/kapittel/2/kapittel/3/punkt/2/ledd/4/" id="kapittel-2-kapittel-3-punkt-2-ledd-4">Fylkesmannen har møte- og talerett på utvalsmøter og kan påklage tilsynsutvala sine vedtak.</article></article><article class="marginIdArticle" data-partID="a3.3" data-absoluteaddress="/kapittel/2/kapittel/3/punkt/3/" id="kapittel-2-kapittel-3-punkt-3"><span class="data-marginOriginalId">3.3</span><span class="miscHeadline"><i>Samarbeidsrådet for Hardangervidda</i></span><article class="legalP" data-absoluteaddress="/kapittel/2/kapittel/3/punkt/3/ledd/1/" id="kapittel-2-kapittel-3-punkt-3-ledd-1">Miljøverndepartementet skal peike ut eit samarbeidsråd for Hardangervidda samansett av leiar, nestleiar, ein representant frå Direktoratet for naturforvaltning, Landbruksdepartementet, ein representant frå kvar fylkesmann og kvart tilsynsutval, to representantar frå Samarbeidsrådet for naturvernsaker og to representantar frå dei sentrale landbruksorganisasjonane. Alle peikar sjølv ut sin representant. Fylkesmannen skal vere sekretær for rådet.</article><article class="legalP" data-absoluteaddress="/kapittel/2/kapittel/3/punkt/3/ledd/2/" id="kapittel-2-kapittel-3-punkt-3-ledd-2">Samarbeidsrådet for Hardangervidda skal ha følgjande oppgåver i landskapsvernområdet:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/kapittel/3/punkt/3/ledd/2/punkt/1/" id="kapittel-2-kapittel-3-punkt-3-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/2/kapittel/3/punkt/3/ledd/2/punkt/1/ledd/1/" id="kapittel-2-kapittel-3-punkt-3-ledd-2-punkt-1-ledd-1">Sjå til at det vert ei einskapleg forvalting av landskapsvernområdet.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/kapittel/3/punkt/3/ledd/2/punkt/2/" id="kapittel-2-kapittel-3-punkt-3-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/2/kapittel/3/punkt/3/ledd/2/punkt/2/ledd/1/" id="kapittel-2-kapittel-3-punkt-3-ledd-2-punkt-2-ledd-1">Følgje med utviklinga i landskapsvernområdet, spesielt med omsyn til praktiseringa av verneføresegnene.</article></article></li></ul></article></article><article class="marginIdArticle" data-partID="a3.4" data-absoluteaddress="/kapittel/2/kapittel/3/punkt/4/" id="kapittel-2-kapittel-3-punkt-4"><span class="data-marginOriginalId">3.4</span><span class="miscHeadline"><i>Nærare reglar for forvaltningsorgana</i></span><article class="legalP" data-absoluteaddress="/kapittel/2/kapittel/3/punkt/4/ledd/1/" id="kapittel-2-kapittel-3-punkt-4-ledd-1">Direktoratet for naturforvaltning kan fastsetje nærare reglar for forvaltningsorgana si organisering, utøving av myndighet og arbeid elles.</article><article class="legalP" data-absoluteaddress="/kapittel/2/kapittel/3/punkt/4/ledd/2/" id="kapittel-2-kapittel-3-punkt-4-ledd-2">Fylkesmennene skal utarbeide ein forvaltningsplan for landskapsvernområdet i samråd med tilsynsutvala. Planen skal godkjennast av Direktoratet for naturforvaltning.</article></article></section><section class="section" data-name="kap4" data-section-type="default" data-absoluteaddress="/kapittel/2/kapittel/4/" id="kapittel-2-kapittel-4" data-lovdata-URL="LTII/forskrift/1997-06-06-1123/KAPITTEL_2-4" data-partID="k2-4"><h3>4. <i>Vernereglar</i></h3><article class="marginIdArticle" data-partID="a4.1" data-absoluteaddress="/kapittel/2/kapittel/4/punkt/1/" id="kapittel-2-kapittel-4-punkt-1"><span class="data-marginOriginalId">4.1</span><span class="miscHeadline"><i>Landskapet</i></span></article><article class="marginIdArticle" data-partID="a4.1.1" data-absoluteaddress="/kapittel/2/kapittel/4/punkt/2/" id="kapittel-2-kapittel-4-punkt-2"><span class="data-marginOriginalId">4.1.1</span><article class="legalP" data-absoluteaddress="/kapittel/2/kapittel/4/punkt/2/ledd/1/" id="kapittel-2-kapittel-4-punkt-2-ledd-1">Landskapet skal vere verna mot utbyggingar, anlegg og andre inngrep av alle slag, medrekna vegbygging, nydyrking, gjødsling, drenering og anna form for tørrlegging, bergverksdrift, massetak, vassdragsreguleringar, framføring av kraft- og telefonliner, taubaner, heiser, oppføring eller ombygging av bygningar, parkering av campingvogner, brakker o.l. Kulturminne må ikkje påførast skade. Det er heller ikkje tillate å utføre forundersøkingar for tekniske inngrep. Opplistinga er ikkje uttømmande.</article></article><article class="marginIdArticle" data-partID="a4.1.2" data-absoluteaddress="/kapittel/2/kapittel/4/punkt/3/" id="kapittel-2-kapittel-4-punkt-3"><span class="data-marginOriginalId">4.1.2</span><article class="legalP" data-absoluteaddress="/kapittel/2/kapittel/4/punkt/3/ledd/1/" id="kapittel-2-kapittel-4-punkt-3-ledd-1">Reglane under pkt. 4.1.1 skal ikkje vere til hinder for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/kapittel/4/punkt/3/ledd/1/punkt/1/" id="kapittel-2-kapittel-4-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/kapittel/4/punkt/3/ledd/1/punkt/1/ledd/1/" id="kapittel-2-kapittel-4-punkt-3-ledd-1-punkt-1-ledd-1">Vedlikehald av bygningar, anlegg, bruer og klopper.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/kapittel/4/punkt/3/ledd/1/punkt/2/" id="kapittel-2-kapittel-4-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/kapittel/4/punkt/3/ledd/1/punkt/2/ledd/1/" id="kapittel-2-kapittel-4-punkt-3-ledd-1-punkt-2-ledd-1">Naudsynt inngjerding av samlekve.</article></article></li></ul></article><article class="legalP" data-absoluteaddress="/kapittel/2/kapittel/4/punkt/3/ledd/2/" id="kapittel-2-kapittel-4-punkt-3-ledd-2">Alle skal oppføre seg omsynsfullt og varsamt for ikkje å skade natur- og kulturverdiane eller vere til ulempe for andre. Det er ikkje tillate å forsøple naturen.</article></article><article class="marginIdArticle" data-partID="a4.1.3" data-absoluteaddress="/kapittel/2/kapittel/4/punkt/4/" id="kapittel-2-kapittel-4-punkt-4"><span class="data-marginOriginalId">4.1.3</span><article class="legalP" data-absoluteaddress="/kapittel/2/kapittel/4/punkt/4/ledd/1/" id="kapittel-2-kapittel-4-punkt-4-ledd-1">Forvaltningsstyresmakta kan gje løyve til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/kapittel/4/punkt/4/ledd/1/punkt/1/" id="kapittel-2-kapittel-4-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/kapittel/4/punkt/4/ledd/1/punkt/1/ledd/1/" id="kapittel-2-kapittel-4-punkt-4-ledd-1-punkt-1-ledd-1">Ombygging av bygningar innafor eksisterande grunnflate.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/kapittel/4/punkt/4/ledd/1/punkt/2/" id="kapittel-2-kapittel-4-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/kapittel/4/punkt/4/ledd/1/punkt/2/ledd/1/" id="kapittel-2-kapittel-4-punkt-4-ledd-1-punkt-2-ledd-1">Mindre tilbygg til bygningar dersom ikkje endringa vil innebere auka overnattingskapasitet, ferdsle eller endra bruk av bygningen.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/kapittel/4/punkt/4/ledd/1/punkt/3/" id="kapittel-2-kapittel-4-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/kapittel/4/punkt/4/ledd/1/punkt/3/ledd/1/" id="kapittel-2-kapittel-4-punkt-4-ledd-1-punkt-3-ledd-1">Riving av gamle bygningar og oppføring av nye med same storleik og for same bruk.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/kapittel/4/punkt/4/ledd/1/punkt/4/" id="kapittel-2-kapittel-4-punkt-4-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/2/kapittel/4/punkt/4/ledd/1/punkt/4/ledd/1/" id="kapittel-2-kapittel-4-punkt-4-ledd-1-punkt-4-ledd-1">Bygging av naust for opplag av båt og utstyr til fiske.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/kapittel/4/punkt/4/ledd/1/punkt/5/" id="kapittel-2-kapittel-4-punkt-4-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/2/kapittel/4/punkt/4/ledd/1/punkt/5/ledd/1/" id="kapittel-2-kapittel-4-punkt-4-ledd-1-punkt-5-ledd-1">Naudsynt merking og kvisting av ski og turistløyper der dette er gjort tidlegare.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/kapittel/4/punkt/4/ledd/1/punkt/6/" id="kapittel-2-kapittel-4-punkt-4-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/2/kapittel/4/punkt/4/ledd/1/punkt/6/ledd/1/" id="kapittel-2-kapittel-4-punkt-4-ledd-1-punkt-6-ledd-1">Bygging av bruer og klopper.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/2/kapittel/4/punkt/4/ledd/1/punkt/7/" id="kapittel-2-kapittel-4-punkt-4-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/2/kapittel/4/punkt/4/ledd/1/punkt/7/ledd/1/" id="kapittel-2-kapittel-4-punkt-4-ledd-1-punkt-7-ledd-1">Restaurering av steinbuer som kulturminne i samråd med kulturstyresmaktene.</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/2/kapittel/4/punkt/4/ledd/1/punkt/8/" id="kapittel-2-kapittel-4-punkt-4-ledd-1-punkt-8"><span class="data-originalId">h)</span><article class="legalP" data-absoluteaddress="/kapittel/2/kapittel/4/punkt/4/ledd/1/punkt/8/ledd/1/" id="kapittel-2-kapittel-4-punkt-4-ledd-1-punkt-8-ledd-1">Oppføring av eit husvære for jakt, fiske eller beite på eigen grunn. Ein føresetnad er at grunneigar driv gardsbruk med meir enn 5 da dyrka mark og ikkje har naudsynt husvære frå før. Bestemmelsen gjeld ikkje eigedomar som er frådelte etter at verneområda blei oppretta.</article></article></li></ul></article><article class="legalP" data-absoluteaddress="/kapittel/2/kapittel/4/punkt/4/ledd/2/" id="kapittel-2-kapittel-4-punkt-4-ledd-2">Det kan setjast vilkår for løyvet.</article></article><article class="marginIdArticle" data-partID="a4.2" data-absoluteaddress="/kapittel/2/kapittel/4/punkt/5/" id="kapittel-2-kapittel-4-punkt-5"><span class="data-marginOriginalId">4.2</span><span class="miscHeadline"><i>Ferdsle m.m.</i></span></article><article class="marginIdArticle" data-partID="a4.2.1" data-absoluteaddress="/kapittel/2/kapittel/4/punkt/6/" id="kapittel-2-kapittel-4-punkt-6"><span class="data-marginOriginalId">4.2.1</span><article class="legalP" data-absoluteaddress="/kapittel/2/kapittel/4/punkt/6/ledd/1/" id="kapittel-2-kapittel-4-punkt-6-ledd-1">Idrettsarrangement og organiserte teltleirar må ha særskilt løyve. Det same gjeld organisert køyring med hundespann og organiserte ride- eller køyreturar med hest.</article></article><article class="marginIdArticle" data-partID="a4.2.2" data-absoluteaddress="/kapittel/2/kapittel/4/punkt/7/" id="kapittel-2-kapittel-4-punkt-7"><span class="data-marginOriginalId">4.2.2</span><article class="legalP" data-absoluteaddress="/kapittel/2/kapittel/4/punkt/7/ledd/1/" id="kapittel-2-kapittel-4-punkt-7-ledd-1">Militær øvingsaktivitet krev løyve frå forvaltingsstyresmakta. Reglane er ikkje til hinder for gjennomføring av militær operativ verksemd.</article></article></section><section class="section" data-name="kap5" data-section-type="default" data-absoluteaddress="/kapittel/2/kapittel/5/" id="kapittel-2-kapittel-5" data-lovdata-URL="LTII/forskrift/1997-06-06-1123/KAPITTEL_2-5" data-partID="k2-5"><h3>5. <i>Generelle reglar om unntak</i></h3><article class="legalP" data-absoluteaddress="/kapittel/2/kapittel/5/ledd/1/" id="kapittel-2-kapittel-5-ledd-1">Forvaltningsstyresmakta kan gjere unnatak frå reglane i pkt. 4<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/kapittel/5/ledd/1/punkt/1/" id="kapittel-2-kapittel-5-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/kapittel/5/ledd/1/punkt/1/ledd/1/" id="kapittel-2-kapittel-5-ledd-1-punkt-1-ledd-1">for tiltak ut frå vesentlege samfunnsmessige omsyn,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/kapittel/5/ledd/1/punkt/2/" id="kapittel-2-kapittel-5-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/kapittel/5/ledd/1/punkt/2/ledd/1/" id="kapittel-2-kapittel-5-ledd-1-punkt-2-ledd-1">for vitskapelege føremål,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/kapittel/5/ledd/1/punkt/3/" id="kapittel-2-kapittel-5-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/kapittel/5/ledd/1/punkt/3/ledd/1/" id="kapittel-2-kapittel-5-ledd-1-punkt-3-ledd-1">når føremålet med fredinga krev det og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/kapittel/5/ledd/1/punkt/4/" id="kapittel-2-kapittel-5-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/2/kapittel/5/ledd/1/punkt/4/ledd/1/" id="kapittel-2-kapittel-5-ledd-1-punkt-4-ledd-1">i særlege tilfelle når det ikkje er i strid med føremålet med landskapsvernområdet.</article></article></li></ul></article></section><section class="section" data-name="kap6" data-section-type="default" data-absoluteaddress="/kapittel/2/kapittel/6/" id="kapittel-2-kapittel-6" data-lovdata-URL="LTII/forskrift/1997-06-06-1123/KAPITTEL_2-6" data-partID="k2-6"><h3>6. <i>Iverksetting</i></h3><article class="legalP" data-absoluteaddress="/kapittel/2/kapittel/6/ledd/1/" id="kapittel-2-kapittel-6-ledd-1">Departementet avgjer når desse reglane skal ta til å gjelde.</article></section></section></main></body></html>