<!DOCTYPE html><html lang="no"><head><title>Forskrift om vern av Kvanndalen landskapsvernområde med plantelivsfreding, Suldal kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:03</dd><dt class="legacyID">Datokode</dt><dd class="legacyID">FOR-1997-09-26-1043</dd><dt class="dokid">DokumentID</dt><dd class="dokid">LTII/forskrift/1997-09-26-1043</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 10</dd><dt class="dateInForce">I kraft fra</dt><dd class="dateInForce">1997-09-26</dd><dt class="appliesTo">Gjelder for</dt><dd class="appliesTo">Suldal kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63/§5</li><li>lov/1970-06-19-63/§6</li><li>lov/1970-06-19-63/§13</li><li>lov/1970-06-19-63/§21</li><li>lov/1970-06-19-63/§22</li><li>lov/1970-06-19-63/§23</li></ul></dd><dt class="dateOfPublication">Kunngjort</dt><dd class="dateOfPublication">1997-10-28</dd><dt class="titleShort">Korttittel</dt><dd class="titleShort">Forskrift om Kvanndalen landskapsvernområde</dd><dt class="title">Tittel</dt><dd class="title">Forskrift om vern av Kvanndalen landskapsvernområde med plantelivsfreding, Suldal kommune, Rogaland.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. 26. september 1997 med heimel i lov av 19. juni 1970 nr. 63 om naturvern § 5, § 6 og § 13, jf. § 21, § 22 og § 23. Fremja av Miljøverndepartementet.</dd><dt class="refid">RefID</dt><dd class="refid">forskrift/1997-09-26-1043</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vern av Kvanndalen landskapsvernområde med plantelivsfreding, Suldal kommune, Rogaland.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTII/forskrift/1997-09-26-1043" id="dokument"><h1>Forskrift om vern av Kvanndalen landskapsvernområde med plantelivsfreding, Suldal kommune, Rogaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1997-09-26-1043/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhald av lov om naturvern av 19. juni 1970 nr. 63 §§ 5, 6 og 13 sjå §§ 21,22 og 23, er eit område i Suldal kommune, Rogaland fylke, verna ved kgl.res. av 26. september 1997 som landskapsvernområde med plantelivsfreding under namnet «Kvanndalen landskapsvernområde».</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1997-09-26-1043/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det verna området omfattar heile eller delar av følgjande gnr./bnr. i Suldal kommune: 68/1, 16, 26, 53, 69/1, 3.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Landskapsvernområdet dekker eit areal på omlag 84 km<sup>2</sup> .</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Grensene for landskapsvernområdet går fram av kart i målestokk 1:62000, datert Miljøverndepartementet september 1997. Kart og verneforskrift blir oppbevart i Suldal kommune, hos fylkesmannen i Rogaland, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Dei nøyaktige grensene for verneområdet skal avmerkast i marka. Knekkpunkta bør koordinatfestast.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1997-09-26-1043/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Føremålet med landskapsvernet er å ta vare på eit særmerkt fjellområde med urørt natur, rikt planteliv med m.a. bergjunker, verdifulle stølsområde, beitelandskap og eldre og nyare kulturminne etter støling, heibeiting, jakt, fiske og fangst. Føremålet er også å ta vare på viktige leveområde for viltet, spesielt å sikre eit samanhengande fjellområde og delar av livsgrunnlaget for den sørlegaste villreinstamma i Europa.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1997-09-26-1043/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For landskapsvernområdet gjeld følgjande reglar:</article><article class="marginIdArticle" data-partID="a1" data-absoluteaddress="/kapittel/4/punkt/1/" id="kapittel-4-punkt-1"><span class="data-marginOriginalId">1.</span><span class="miscHeadline"><i>Landskapet</i></span></article><article class="marginIdArticle" data-partID="a1.1" data-absoluteaddress="/kapittel/4/punkt/2/" id="kapittel-4-punkt-2"><span class="data-marginOriginalId">1.1.</span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">Det må ikkje gjerast inngrep som vesentleg kan endra eller innverka på landskapet sin art eller karakter. I dette medrekna:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/2/ledd/1/punkt/1/" id="kapittel-4-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/2/ledd/1/punkt/1/ledd/1/" id="kapittel-4-punkt-2-ledd-1-punkt-1-ledd-1">Oppføring av bygningar, anlegg og faste innretningar, veg, parkerings- og rasteplassar, oppsetting av autovern, merking og rydding av stiar og løyper, sprenging, uttak, utfylling eller oppfylling av masse, drenering eller tørrlegging, ny utføring av kloakk eller andre konsentrerte forureiningstilførsler, framføring av luftleidningar eller røyrgater, vasstandsreguleringar, plassering av campingvogner, kalking, gjødsling, bruk av kjemiske bekjempningsmiddel e.l. Opplistinga er ikkje fullstendig.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/punkt/2/ledd/1/punkt/2/" id="kapittel-4-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/punkt/2/ledd/1/punkt/2/ledd/1/" id="kapittel-4-punkt-2-ledd-1-punkt-2-ledd-1">Nydyrking, treslagsskifte, granplanting, skogreising og snauhogst er forbode. Det er forbode å felle særmerkte og dekorative tre, gaddar og daude tre som er med på å prega landskapet.</article></article></li></ul></article></article><article class="marginIdArticle" data-partID="a1.2" data-absoluteaddress="/kapittel/4/punkt/3/" id="kapittel-4-punkt-3"><span class="data-marginOriginalId">1.2.</span><article class="legalP" data-absoluteaddress="/kapittel/4/punkt/3/ledd/1/" id="kapittel-4-punkt-3-ledd-1">Reglane i punkt 1.1 er ikkje til hinder for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/3/ledd/1/punkt/1/" id="kapittel-4-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/3/ledd/1/punkt/1/ledd/1/" id="kapittel-4-punkt-3-ledd-1-punkt-1-ledd-1">Vanleg drift av landbruksareala i landskapsvernområdet som ikkje bryt med verneføremålet, herunder oppsetting av gjerde, kve o.l. som er naudsynt for fedrifta, uttak av skog som motsvarar den årlege tilveksten, hogstflater som er mindre enn 2 dekar og som ligg meir enn 40 meter frå kvarandre, vanleg vedlikehald av bygningar og andre anlegg når dette vert tilpassa landskapet og er i tråd med lokal byggeskikk.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/punkt/3/ledd/1/punkt/2/" id="kapittel-4-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/punkt/3/ledd/1/punkt/2/ledd/1/" id="kapittel-4-punkt-3-ledd-1-punkt-2-ledd-1">Vedlikehald av eksisterande stiar og løyper. Forvaltningsstyresmakta kan nekte vedlikehald av eksisterande stiar og løyper når det av omsyn til føremålet med vernet er ønskjeleg å redusere ferdsla i einskilde område.</article></article></li></ul></article></article><article class="marginIdArticle" data-partID="a1.3" data-absoluteaddress="/kapittel/4/punkt/4/" id="kapittel-4-punkt-4"><span class="data-marginOriginalId">1.3.</span><article class="legalP" data-absoluteaddress="/kapittel/4/punkt/4/ledd/1/" id="kapittel-4-punkt-4-ledd-1">Når verksemda kan skje utan at det strir mot føremålet med fredinga kan forvaltningsstyresmakta eller den forvaltningsstyresmakta gjev fullmakt, på nærare vilkår gje løyve til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/4/ledd/1/punkt/1/" id="kapittel-4-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/4/ledd/1/punkt/1/ledd/1/" id="kapittel-4-punkt-4-ledd-1-punkt-1-ledd-1">Endring, ombygging eller utviding av bygningar og andre eksisterande anlegg. For restaurering og gjenoppføring av bygningar og anlegg med kulturhistorisk verdi, må eventuelle løyve gjevast etter samråd med fylkeskonservatoren.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/punkt/4/ledd/1/punkt/2/" id="kapittel-4-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/punkt/4/ledd/1/punkt/2/ledd/1/" id="kapittel-4-punkt-4-ledd-1-punkt-2-ledd-1">Nydyrking, oppføring av bygningar og anlegg tilknytt landbruksdrift når planane er godkjende av landbruksstyresmakta.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/punkt/4/ledd/1/punkt/3/" id="kapittel-4-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/punkt/4/ledd/1/punkt/3/ledd/1/" id="kapittel-4-punkt-4-ledd-1-punkt-3-ledd-1">Anna skogdrift enn nemnd i punkt 1.2. a) når planane er godkjende av landbruksstyresmakta.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/4/punkt/4/ledd/1/punkt/4/" id="kapittel-4-punkt-4-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/4/punkt/4/ledd/1/punkt/4/ledd/1/" id="kapittel-4-punkt-4-ledd-1-punkt-4-ledd-1">Bygging av jakt-, fiske- og gjeterbuer som er naudsynt for å sikre ein god næringsmessig utnytting av jakt, fiske og andre utmarksressursar.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/4/punkt/4/ledd/1/punkt/5/" id="kapittel-4-punkt-4-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/4/punkt/4/ledd/1/punkt/5/ledd/1/" id="kapittel-4-punkt-4-ledd-1-punkt-5-ledd-1">Bygging av hytter o.l. som er ein del av turløypenettet i fjellet.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/4/punkt/4/ledd/1/punkt/6/" id="kapittel-4-punkt-4-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/4/punkt/4/ledd/1/punkt/6/ledd/1/" id="kapittel-4-punkt-4-ledd-1-punkt-6-ledd-1">Etablering av nye stiar og løyper.</article></article></li></ul></article></article><article class="marginIdArticle" data-partID="a2" data-absoluteaddress="/kapittel/4/punkt/5/" id="kapittel-4-punkt-5"><span class="data-marginOriginalId">2.</span><span class="miscHeadline"><i>Plantelivet</i></span></article><article class="marginIdArticle" data-partID="a2.1" data-absoluteaddress="/kapittel/4/punkt/6/" id="kapittel-4-punkt-6"><span class="data-marginOriginalId">2.1.</span><article class="legalP" data-absoluteaddress="/kapittel/4/punkt/6/ledd/1/" id="kapittel-4-punkt-6-ledd-1">Bergjunker og plantesamfunn med denne arten er verna mot skade og øydelegging som ikkje følgjer av tradisjonell bruk av området til landbruk, vanleg ferdsel, jakt og fiske.</article></article><article class="marginIdArticle" data-partID="a3" data-absoluteaddress="/kapittel/4/punkt/7/" id="kapittel-4-punkt-7"><span class="data-marginOriginalId">3.</span><span class="miscHeadline"><i>Motorferdsel</i></span></article><article class="marginIdArticle" data-partID="a3.1" data-absoluteaddress="/kapittel/4/punkt/8/" id="kapittel-4-punkt-8"><span class="data-marginOriginalId">3.1.</span><article class="legalP" data-absoluteaddress="/kapittel/4/punkt/8/ledd/1/" id="kapittel-4-punkt-8-ledd-1">Motorisert ferdsel i utmark og i vassdrag er forbode. Flyging lågare enn 300 m over bakken og landing er forbode.</article><article class="legalP" data-absoluteaddress="/kapittel/4/punkt/8/ledd/2/" id="kapittel-4-punkt-8-ledd-2">Forvaltningsstyresmakta eller den forvaltningsstyresmakta gjev fullmakt, kan likevel gi løyve til motorferdsel i særskilde høve.</article></article><article class="marginIdArticle" data-partID="a3.2" data-absoluteaddress="/kapittel/4/punkt/9/" id="kapittel-4-punkt-9"><span class="data-marginOriginalId">3.2.</span><article class="legalP" data-absoluteaddress="/kapittel/4/punkt/9/ledd/1/" id="kapittel-4-punkt-9-ledd-1">Reglane i punkt 3.1. er ikkje til hinder for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/9/ledd/1/punkt/1/" id="kapittel-4-punkt-9-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/9/ledd/1/punkt/1/ledd/1/" id="kapittel-4-punkt-9-ledd-1-punkt-1-ledd-1">Motorferdsel i samband med jord- og skogbruksnæring (jakt, fangst, fiske og bærsanking blir her ikkje rekna som næring) dersom marka er så frosen at køyretyet ikkje gjer skade.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/punkt/9/ledd/1/punkt/2/" id="kapittel-4-punkt-9-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/punkt/9/ledd/1/punkt/2/ledd/1/" id="kapittel-4-punkt-9-ledd-1-punkt-2-ledd-1">Gjennomføring av militær operativ verksemd og tiltak i rednings-, ambulanse-, politi-, brannvern-, oppsyns-, skjøtsels- og forvaltningsøyemed.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/punkt/9/ledd/1/punkt/3/" id="kapittel-4-punkt-9-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/punkt/9/ledd/1/punkt/3/ledd/1/" id="kapittel-4-punkt-9-ledd-1-punkt-3-ledd-1">Motorferdsel i samband med vanleg vedlikehald og drift av kraftliner og installasjonar.</article></article></li></ul></article></article><article class="marginIdArticle" data-partID="a4" data-absoluteaddress="/kapittel/4/punkt/10/" id="kapittel-4-punkt-10"><span class="data-marginOriginalId">4.</span><span class="miscHeadline"><i>Større, organiserte arrangement</i></span></article><article class="marginIdArticle" data-partID="a4.1" data-absoluteaddress="/kapittel/4/punkt/11/" id="kapittel-4-punkt-11"><span class="data-marginOriginalId">4.1.</span><article class="legalP" data-absoluteaddress="/kapittel/4/punkt/11/ledd/1/" id="kapittel-4-punkt-11-ledd-1">Større organiserte arrangement er forbode. Forvaltningsstyresmakta eller den forvaltningsstyresmakta gjev fullmakt, kan gje løyve i særskilde tilfelle.</article></article><article class="marginIdArticle" data-partID="a4.2" data-absoluteaddress="/kapittel/4/punkt/12/" id="kapittel-4-punkt-12"><span class="data-marginOriginalId">4.2.</span><article class="legalP" data-absoluteaddress="/kapittel/4/punkt/12/ledd/1/" id="kapittel-4-punkt-12-ledd-1">Punkt 4.1. er ikkje til hinder for gjennomføring av militær operativ verksemd og tiltak i rednings-, ambulanse-, politi-, brannvern-, oppsyns-, skjøtsels- og forvaltningsøyemed.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1997-09-26-1043/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Reglane i kap. IV er ikkje til hinder for gjennomføring av Tverrå-prosjektet i henhold til konsesjon.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1997-09-26-1043/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsstyresmakta eller den forvaltningsstyresmakta gjev fullmakt, kan gjennomføre skjøtselstiltak for å fremme verneformålet. Det kan utarbeidast forvaltningsplan, som kan innehalde nærmare retningslinjer for gjennomføring av skjøtselstiltaka.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1997-09-26-1043/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsstyresmakta eller den forvaltningsstyresmakta gjev fullmakt, kan gjere unntak frå vernereglane når føremålet med fredinga krev det, og dessutan for vitskaplege undersøkingar, arbeid som er særleg viktig for samfunnet og i spesielle tilfelle dersom det ikkje strir mot formålet med fredinga.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1997-09-26-1043/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltninga av forskrifta vert lagt til fylkesmannen i Rogaland.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1997-09-26-1043/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Desse reglane trer i kraft straks.</article></section></main></body></html>