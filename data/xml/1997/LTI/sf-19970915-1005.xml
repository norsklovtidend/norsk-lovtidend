<!DOCTYPE html><html lang="no"><head><title>Forskrift om premier og forsikringsfond i livsforsikring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1997-09-15-1005</dd><dt class="dokid">DokumentID</dt><dd class="dokid">LTI/forskrift/1997-09-15-1005</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 21</dd><dt class="dateInForce">I kraft fra</dt><dd class="dateInForce">1997-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-11-25-1063</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-6</li><li>lov/1988-06-10-39/§8-2</li></ul></dd><dt class="dateOfPublication">Kunngjort</dt><dd class="dateOfPublication">1997-10-10</dd><dt class="title">Tittel</dt><dd class="title">Forskrift om premier og forsikringsfond i livsforsikring.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 15. september 1997 med hjemmel i lov 10. juni 1988 nr. 39 om forsikringsvirksomhet § 7-6 annet ledd annet punktum og § 8-2 fjerde ledd. Jf. EØS-avtalens vedlegg IX pkt. 11 og 12a (Rdir. 79/267/EØF og Rdir. 92/96/EØF).</dd><dt class="refid">RefID</dt><dd class="refid">forskrift/1997-09-15-1005</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om premier og forsikringsfond i livsforsikring.<ul class="tocSubUl"><li>§ 1. Virkeområde</li><li>§ 2. Grunnlagsrente mv</li><li>§ 3. Beregning av forsikringsfondets minsteverdi</li><li>§ 4. Tilleggsavsetninger</li><li>§ 5. Informasjonsplikt</li><li>§ 6. Ikrafttreden mv</li></ul></li></ul></dd></dl></header><main class="documentBody" data-lovdata-URL="LTI/forskrift/1997-09-15-1005" id="dokument"><h1>Forskrift om premier og forsikringsfond i livsforsikring.</h1><article class="legalArticle" data-lovdata-URL="LTI/forskrift/1997-09-15-1005/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for livsforsikringsselskap som har tillatelse til å drive direkte forsikringsvirksomhet her i riket etter lov 10. juni 1988 nr. 39 om forsikringsvirksomhet § 2-1 eller § 12-1.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For livsforsikringsselskap med konsesjon for klassen livsforsikring med investeringsvalg, jf. forskrift 18. september 1995 nr. 797 om inndeling i forsikringsklasser som grunnlag for konsesjonstildeling § 1 III, gjelder ikke § 4. Bestemmelsene i §§ 3 og 5 gjelder så langt de passer.</article></article><article class="legalArticle" data-lovdata-URL="LTI/forskrift/1997-09-15-1005/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnlagsrente mv</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Premien på livsforsikringskontrakter kan ikke beregnes på grunnlag av en avkastning av forvaltet kapital (grunnlagsrente) som er høyere enn 3 prosent p.a. Grunnlagsrenten skal settes til 60 prosent av effektiv rente på langsiktige statsobligasjoner, dersom dette gir en rentesats under 3 prosent p.a. Kredittilsynet fastsetter slik lavere grunnlagsrente innen 1. desember før det kalenderåret den gjøres gjeldende.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kredittilsynet kan fastsette en annen maksimal grunnlagsrente enn den grunnlagsrente som gjelder etter første ledd for livsforsikringskontrakter som inngås i fremmed valuta. Grunnlagsrenten kan ikke settes høyere enn 60 prosent av rentesatsen for obligasjonslån tatt opp av den stat hvis valuta livsforsikringskontraktene er denominert i.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Kredittilsynet kan gi regler om midlertidig premiefastsettelse for livsforsikringskontrakter som inngås før nye premietariffer er endelig fastlagt.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Bestemmelsene i denne paragrafen gjelder livsforsikringskontrakter som inngås etter at forskriften er trådt i kraft. For livsforsikringskontrakter som overføres til annet livsforsikringsselskap eller pensjonskasse etter reglene i forsikringsvirksomhetsloven § 7-8 og tilhørende forskrift, gjelder ikke reglene i denne paragrafen dersom livsforsikringskontrakten i mottakende selskap har samme eller lavere grunnlagsrente enn livsforsikringskontrakten i avgivende selskap, og denne grunnlagsrenten ikke er høyere enn 4 prosent p.a. Kredittilsynet kan fastsette at bestemmelsene skal gjelde ved opptak av nye medlemmer og ved økning av pensjonsytelsene i kollektive pensjonsforsikringskontrakter som følge av lønnsforhøyelse eller endring av folketrygdens grunnbeløp, samt ved indeksregulering av premier eller forsikringsytelser i individuelle livsforsikringskontrakter.</article></article><article class="legalArticle" data-lovdata-URL="LTI/forskrift/1997-09-15-1005/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av forsikringsfondets minsteverdi</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved beregning av forsikringsfondets minsteverdi, jf. forsikringsvirksomhetsloven § 8-2 annet ledd, skal det for de enkelte forsikringskontrakter benyttes samme beregningsgrunnlag som ved beregning av premien, jf. forsikringsvirksomhetsloven § 7-6 første ledd.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For engangsbetalte forsikringer og andre forsikringer hvor beregning på bruttobasis gir større avsetning enn beregning på nettobasis, skal beregningen foretas på bruttobasis. Med «beregning på nettobasis» menes at selskapets premiereserve utgjør forskjellen mellom kapitalverdien på samtlige forpliktelser (ikke medregnet fremtidige omkostninger på forsikringskontrakten) som er overtatt, og kapitalverdien av de nettopremier som forsikringstakeren etter avtalen skal betale. Med «beregning på bruttobasis» menes at selskapets premiereserve utgjør forskjellen mellom kapitalverdien av samtlige bruttoforpliktelser (medregnet fremtidige omkostninger på forsikringskontrakten) som er overtatt, og kapitalverdien av de bruttopremier som forsikringstakeren etter avtalen skal betale.</article></article><article class="legalArticle" data-lovdata-URL="LTI/forskrift/1997-09-15-1005/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilleggsavsetninger</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For å sikre sine forpliktelser kan et livsforsikringsselskap ved utgangen av det enkelte år foreta tilleggsavsetninger i forsikringsfondet utover forsikringsfondets minsteverdi. De samlede tilleggsavsetningene kan maksimalt utgjøre det høyeste av:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">differansen mellom premiereserven beregnet etter en stipulert grunnlagsrente på 3,5 prosent p.a. og premiereserven beregnet etter de faktiske grunnlagsrentene i forsikringskontrakter som på beregningstidspunktet har en grunnlagsrente høyere enn 3,5 prosent og</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">8 prosent av samlet premiereserve for forsikringskontrakter som gir rett til andel av selskapets overskudd.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kredittilsynet fastsetter nærmere regler om tilleggsavsetninger, herunder regler om beregning og fordeling av tilleggsavsetninger på den enkelte kontrakt ved utbetaling og gjenkjøp av forsikring, samt ved overføring av forsikringskontrakt til annet livsforsikringsselskap eller pensjonskasse. Kredittilsynet kan, når soliditetshensyn tilsier det, pålegge et livsforsikringsselskap å foreta tilleggsavsetninger.</article></article><article class="legalArticle" data-lovdata-URL="LTI/forskrift/1997-09-15-1005/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Informasjonsplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Et livsforsikringsselskap skal opplyse om beregningsgrunnlag og metoder som selskapet anvender ved beregning av forsikringsfondet, herunder avsetninger til dekning av tilleggsytelser utover kontraktsforpliktelsene, i selskapets årsrapport sammen med årsregnskap og årsberetning.</article></article><article class="legalArticle" data-lovdata-URL="LTI/forskrift/1997-09-15-1005/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden mv</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft 15. september 1997. Fra samme tidspunkt oppheves forskrift 25. november 1993 nr. 1063 om premier i livsforsikring.</article></article></main></body></html>