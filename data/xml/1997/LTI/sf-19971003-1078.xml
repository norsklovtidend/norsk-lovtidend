<!DOCTYPE html><html lang="no"><head><title>Forskrift for forvaltning av Statens petroleumsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:00</dd><dt class="legacyID">Datokode</dt><dd class="legacyID">FOR-1997-10-03-1078</dd><dt class="dokid">DokumentID</dt><dd class="dokid">LTI/forskrift/1997-10-03-1078</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1998-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-05-10-427</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-22-36/§7</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Forskrift for forvaltning av Statens petroleumsfond.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 3. oktober 1997 med hjemmel i lov av 22. juni 1990 nr. 36 om Statens petroleumsfond § 7.</dd><dt class="refid">RefID</dt><dd class="refid">forskrift/1997-10-03-1078</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for forvaltning av Statens petroleumsfond.<ul class="tocSubUl"><li>§ 1. Forvaltningen av Statens petroleumsfond</li><li>§ 2. Plassering av fondet</li><li>§ 3. Fondets regnskapsmessige avkastning</li><li>§ 4. Referanseportefølje og relativ risiko</li><li>§ 5. Aktivafordeling</li><li>§ 6. Valuta- og markedsfordeling</li><li>§ 7. Renterisiko</li><li>§ 8. Kredittrisiko</li><li>§ 9. Risikosystemer og risikostyring</li><li>§ 10. Eie av aksjer</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-10-03-1078" id="dokument"><h1>Forskrift for forvaltning av Statens petroleumsfond.</h1><article class="legalArticle" data-lovdata-URL="LTI/forskrift/1997-10-03-1078/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forvaltningen av Statens petroleumsfond</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norges Bank forvalter Statens petroleumsfond på vegne av Finansdepartementet. Banken kan benytte andre forvaltere. Slike forvaltere må ha betryggende interne etiske retningslinjer for sin egen virksomhet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Norges Bank avgir rapport om forvaltningen av fondet etter retningslinjer fastsatt av Finansdepartementet.</article></article><article class="legalArticle" data-lovdata-URL="LTI/forskrift/1997-10-03-1078/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plassering av fondet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Statens petroleumsfond er plassert på særskilt konto i form av kroneinnskudd i Norges Bank. Norges Bank skal i bankens eget navn videreplassere dette innskuddet i finansielle instrumenter og kontantinnskudd denominert i utenlandsk valuta (den særskilte porteføljen).</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Norges Bank skal søke å oppnå en høyest mulig avkastning på den særskilte porteføljen innenfor de begrensninger som følger av forskriften.</article></article><article class="legalArticle" data-lovdata-URL="LTI/forskrift/1997-10-03-1078/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fondets regnskapsmessige avkastning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Verdien på petroleumsfondets kronekonto settes lik verdien på den særskilte porteføljen. Norges Banks bokførte avkastning på den særskilte porteføljen, med fradrag for godtgjøring til Norges Bank, tillegges petroleumsfondets kronekonto pr. 31. desember hvert år.</article></article><article class="legalArticle" data-lovdata-URL="LTI/forskrift/1997-10-03-1078/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Referanseportefølje og relativ risiko</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Finansdepartementet fastsetter, etter å ha innhentet råd fra Norges Bank, en referanseportefølje for den særskilte porteføljen. Departementet fastsetter en maksimal grense for de forventede avkastningsforskjeller mellom investeringene i den særskilte porteføljen og referanseporteføljen, i form av et mål for relativ volatilitet.</article></article><article class="legalArticle" data-lovdata-URL="LTI/forskrift/1997-10-03-1078/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Aktivafordeling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den særskilte porteføljen skal plasseres i henhold til følgende fordeling av aktiva:<table><tbody><tr><td data-text-align="left" data-vertical-align="top">Rentebærende instrumenter</td><td data-text-align="left" data-vertical-align="top">50 – 70%</td></tr><tr><td data-text-align="left" data-vertical-align="top">Egenkapitalinstrumenter</td><td data-text-align="left" data-vertical-align="top">30 – 50%</td></tr></tbody></table></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Ved beregningen av aktivafordelingen etter første ledd skal derivater hvor det underliggende instrumentet er et egenkapitalinstrument, regnes som om det var investert i de underliggende instrumenter direkte. Aktivafordelingen etter første ledd regnes av totalporteføljen eksklusive derivater.</article></article><article class="legalArticle" data-lovdata-URL="LTI/forskrift/1997-10-03-1078/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Valuta- og markedsfordeling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den særskilte porteføljen skal plasseres i henhold til følgende valuta- og markedsfordeling:<table><tbody><tr><td data-text-align="left" data-vertical-align="top">Europa</td><td data-text-align="left" data-vertical-align="top">40 – 60%</td></tr><tr><td data-text-align="left" data-vertical-align="top">Amerika</td><td data-text-align="left" data-vertical-align="top">20 – 40%</td></tr><tr><td data-text-align="left" data-vertical-align="top">Asia og Oceania</td><td data-text-align="left" data-vertical-align="top">10 – 30%</td></tr></tbody></table></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Følgende liste angir hvor den særskilte porteføljen kan plasseres:<table><tbody><tr><td data-text-align="left" data-vertical-align="top">Europa:</td><td data-text-align="left" data-vertical-align="top">Belgia, Danmark, Finland, Frankrike, Italia,</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Irland, Nederland, Portugal, Spania, Storbritannia,</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Sveits, Sverige, Tyskland og Østerrike.</td></tr><tr><td data-text-align="left" data-vertical-align="top">Amerika:</td><td data-text-align="left" data-vertical-align="top">Canada og USA.</td></tr><tr><td data-text-align="left" data-vertical-align="top">Asia og Oceania:</td><td data-text-align="left" data-vertical-align="top">Australia, Hong Kong, Japan, New Zealand og</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Singapore.</td></tr></tbody></table></article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Den særskilte porteføljen kan plasseres i egenkapitalinstrumenter notert på børsene i ovennevnte land/område og i rentebærende instrumenter utstedt i en valuta til et av ovennevnte land/område eller i den europeiske regne- og valutaenheten ECU. Utsteder av rentebærende instrumenter skal være hjemmehørende i et av ovennevnte land/område eller være en internasjonal organisasjon.</article></article><article class="legalArticle" data-lovdata-URL="LTI/forskrift/1997-10-03-1078/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Renterisiko</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Modifisert durasjon på den samlede porteføljen av rentebærende instrumenter og tilknyttede derivater skal være mellom 3 og 7.</article></article><article class="legalArticle" data-lovdata-URL="LTI/forskrift/1997-10-03-1078/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kredittrisiko</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Finansdepartementet fastlegger rammer for kredittrisikoen i den særskilte porteføljen.</article></article><article class="legalArticle" data-lovdata-URL="LTI/forskrift/1997-10-03-1078/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Risikosystemer og risikostyring</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Norges Bank skal påse at det eksisterer betryggende risikosystemer og kontrollrutiner for de instrumenter som brukes i forvaltningen av fondet. Det kan benyttes derivater i den utstrekning den økonomiske eksponeringen som følger av dette ikke overstiger den eksponering en ville ha fått ved å investere i de underliggende instrumenter direkte.</article></article><article class="legalArticle" data-lovdata-URL="LTI/forskrift/1997-10-03-1078/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Eie av aksjer</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Den særskilte porteføljen kan ikke investeres i mer enn 1 prosent av aksjekapitalen i ett enkelt selskap. Norges Bank skal ikke utøve eierrettigheter knyttet til aksjer med mindre det er nødvendig for å sikre fondets finansielle interesser.</article></article><article class="legalArticle" data-lovdata-URL="LTI/forskrift/1997-10-03-1078/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft 1. januar 1998, med unntak av §§ 5 og 6 som trer i kraft fra det tidspunkt Finansdepartementet bestemmer. Forskrift av 10. mai 1996 nr. 427 for forvaltning av Statens petroleumsfond oppheves 1. januar 1998.</article></article></main></body></html>