<!DOCTYPE html><html lang="no"><head><title>Lov om endringer i lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">LOV-1997-06-13-50</dd><dt class="dokid">DokumentID</dt><dd class="dokid">LTI/lov/1997-06-13-50</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 14</dd><dt class="dateInForce">I kraft fra</dt><dd class="dateInForce">1997-06-13</dd><dt class="changesToDocuments">Endrer</dt><dd class="changesToDocuments"><ul><li>lov/1985-03-01-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1997-07-08</dd><dt class="titleShort">Korttittel</dt><dd class="titleShort">Endringslov til valgloven</dd><dt class="title">Tittel</dt><dd class="title">Lov om endringer i lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.60 (1996–1997), Innst.O.nr.77 (1996–1997), Besl.O.nr.96 (1996–1997). Odels- og lagtingsvedtak hhv. 27. mai og 5. juni 1997. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1997-06-13-50</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven).<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1997-06-13-50" id="dokument"><h1>Lov om endringer i lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1997-06-13-50/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 1. mars 1985 nr. 3 om stortingsvalg, fylkestingsvalg og kommunestyrevalg (valgloven) gjøres følgende endringer:</article> <article class="defaultP" margin-top="true">§ 14 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">den som har møtt som representant på alle Storting etter forrige valg</article></article></li></ul></article> <article class="defaultP" margin-top="true">§ 16 a annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">§ 15 tredje og femte ledd gjelder tilsvarende for riksvalgstyret.</article> <article class="defaultP" margin-top="true">§ 19 første og annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Nominasjonsmøte for fylket sammenkalles av styret for partiets organisasjon i fylket eller – om slik organisasjon ikke finnes – av partiets hovedstyre. Styret sørger for at valg på utsendinger fra kommunene i fylket, jfr. § 21, kan bli holdt i tide, og for at utsendingene underrettes om tid og sted for nominasjonsmøtet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">På de møter som omhandles i § 21 kan det holdes avstemning over hvilke personer deltakerne ønsker oppført på partiets forslag til valgliste, og i hvilken rekkefølge de ønskes oppført.</article> <article class="defaultP" margin-top="true">§ 25 nr. 1 bokstav d første ledd annet punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Underskriverne må ikke stå som forslagsstillere på noe annet forslag som gjelder samme valg, jfr. § 26 nr. 1 fjerde ledd.</article> <article class="defaultP" margin-top="true">§ 26 nr. 3 første ledd annet punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fylkesvalgstyret skal oversende et tilstrekkelig antall av disse stemmesedlene til bruk ved forhåndsstemmegivningen til statens postselskap.</article> <article class="defaultP" margin-top="true">§ 26 nr. 3 første ledd femte punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Valgstyret skal oversende et tilstrekkelig antall av disse stemmesedlene til bruk ved forhåndsstemmegivningen til statens postselskap.</article> <article class="defaultP" margin-top="true">§ 32 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">Stemmemottakere oppnevnt av statens postselskap blant tilsatte på postkontor og i landposttjenesten.</article></article></li></ul></article> <article class="defaultP" margin-top="true">§ 32 bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">d)</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">På Jan Mayen den som Kongen bestemmer. Bestemmelsene i § 35 gjelder tilsvarende etter nærmere bestemmelse av departementet.</article></article></li></ul></article> <article class="defaultP" margin-top="true">§ 33 tredje ledd første punktum skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I samråd med statens postselskap bestemmer valgstyret når og på hvilke institusjoner statens postselskap skal motta forhåndsstemmer.</article> <article class="defaultP" margin-top="true">§ 34 nr. 1 nytt annet punktum skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Stemmemottaker kan forlange at en ukjent velger godtgjør at han er den han gir seg ut for å være.</article> <article class="defaultP" margin-top="true">§ 36 nr. 7 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Valgstyret skal underrette statens postselskap om de søknader det har godkjent fra velgere som ønsker å avgi stemme i medhold av denne paragrafen.</article> <article class="defaultP" margin-top="true">§ 41 tredje ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Dersom ikke noe annet følger av lovens bestemmelser, jfr. § 49 annet og tredje ledd, skal de stemmegivninger som er avgitt i medhold av denne paragrafen og som valgstyret har vraket, forvares inntil valgresultatet er endelig.</article> <article class="defaultP" margin-top="true">§ 46 sjette, sjuende og åttende ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Valgstyret kan, dersom stemmegivningen er avsluttet ved samtlige stemmelokaler i kommunen og lovens vilkår for øvrig er oppfylt, begynne den foreløpige opptellingen etter de to foregående leddene før alle avgitte stemmer er kommet valgstyret i hende.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Valgstyret skal foreta foreløpig opptelling av de forhåndsstemmene som er godkjent etter § 47, på valgdagen mandag. Denne opptellingen skal begynne senest fire timer før stemmegivningen er avsluttet ved samtlige stemmelokaler i kommunen. Forutsetningen for å foreta foreløpig opptelling av forhåndsstemmene, er at valgstyret har fått tilsammen minst 150 forhåndsstemmer i hende.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Før den foreløpige opptellingen begynner, skal valgstyret legge til side i en særskilt urne minst en tiendedel, minimum 75, av de innkomne forhåndsstemmegivningene, tatt ut ved et tilfeldig utvalg. I samme urne legges også de forhåndsstemmegivningene som er kommet valgstyret i hende etter at opptellingen har begynt, når de er godkjent etter § 47. De forhåndsstemmegivningene som er omtalt i dette leddet, kan først telles opp etter utgangen av første tirsdag etter valgdagen.</article> <article class="defaultP" margin-top="true">§ 47 niende ledd annet punktum skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Valgkortet påføres omslagskonvoluttens nummer, legges til side og oppbevares til valgresultatet er endelig og tilintetgjøres deretter på betryggende måte, dersom ikke noe annet følger av § 49 annet og tredje ledd.</article> <article class="defaultP" margin-top="true">§ 48 første ledd tredje punktum skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">På de stemmesedler som er avgitt på forhånd settes etter hvert samme nummer som på stemmeseddelkonvolutten, jfr. § 47 niende ledd.</article> <article class="defaultP" margin-top="true">§ 48 tredje ledd skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Opptelling foretas av de personer og på den måten valgstyret har bestemt, og under valgstyrets tilsyn. Opptellingen tar til umiddelbart etter at den foreløpige opptellingen, jfr. § 46, er avsluttet og alle de avgitte valgtingsstemmene er kommet valgstyret i hende. Opptellingen av forhåndsstemmer, unntatt de forhåndsstemmegivningene som er omtalt i § 46 åttende ledd, kan begynne til samme tid. Dersom valgstyret ikke har foretatt foreløpig opptelling av forhåndsstemmene, gjelder § 46 sjuende ledd siste punktum og åttende ledd tilsvarende når opptellingen begynner før fristen i § 31 annet ledd første punktum er gått ut.</article> <article class="defaultP" margin-top="true">§ 49 skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Når opptellingen av stemmene til stortingsvalget er avsluttet, skal valgstyrets leder innføre i valgboken stemmetallene for valglistene, med opplysning om hvordan stemmetallene fordeler seg på stemmer avgitt på valgtinget og stemmer avgitt på forhånd og på urettede og rettede stemmesedler.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Hvis valgstyret ikke også er fylkesvalgstyre, skal valgstyret ved stortingsvalg omgående sende i forseglet pakke til fylkesvalgstyrets leder en bekreftet avskrift av det som er bokført på valgtinget og på stemmestedene, alle valgkort innkommet i forbindelse med forhåndsstemmegivningen, alle innkomne omslagskonvolutter for forhåndsstemmegivninger utenriks og på Svalbard og Jan Mayen, kopi av innkomne klager og bemerkninger, de stemmegivninger og stemmesedler valgstyret har vraket eller som er innlevert til valgstyret i medhold av § 41, alle godkjente stemmesedler, de som er avgitt på valgtinget og de som er avgitt på forhånd hver for seg, og de urettede og de rettede hver for seg.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Hvis valgstyret også er fylkesvalgstyre, skal valgstyret ved stortingsvalg, så snart valgoppgjøret er avsluttet, sende i forseglet pakke til fylkesmannen det valgmateriellet som er omtalt i annet ledd.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Departementet kan gi nærmere bestemmelser om valgstyrenes innsending av valgmateriell til fylkesvalgstyrene og fylkesmannen, herunder om emballasje for materiellet.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Etterhvert som de mottas, skal valgstyret sende alle innkomne klager og bemerkninger til departementet.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Når opptellingen av stemmene til fylkestingsvalget er avsluttet skal valgstyrets leder føre inn i valgboken stemmetallene for valglistene, med opplysning om hvordan stemmetallene fordeler seg på stemmer avgitt på valgtinget og stemmer avgitt på forhånd. Valgstyret skal deretter omgående sende i forseglet pakke til fylkesvalgstyrets leder en bekreftet avskrift av det som er innført i valgboken vedrørende fylkestingsvalget, sammen med alle innkomne stemmesedler for dette valget, de som er godkjent og de som er vraket hver for seg og de som er avgitt på valgtinget og de som er avgitt på forhånd hver for seg.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Politiske partier som er registrert etter § 17 og som stiller liste i fylket ved stortingsvalg og fylkestingsvalg, skal uten betaling få tilsendt utskrift av valgboken dersom de setter frem krav om det innen valgdagen.</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Den avskrift av manntallet eller den del av manntallet som er brukt til avkryssing på valgtinget, skal valgstyrets leder sørge for blir oppbevart til to valgperioder er utløpt. Deretter skal den brennes eller tilintetgjøres på annen betryggende måte.</article> <article class="defaultP" margin-top="true">§ 50 skal lyde:</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Fylkesvalgstyret skal kontrollere forberedelse og gjennomføring av stortingsvalg på grunnlag av de tilsendte møtebøkene og valgmateriellet, jfr. § 49 annet ledd, etterhvert som de kommer inn.</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Fylkesvalgstyret skal uten opphold foreta valgoppgjør for fylket på grunnlag av de tilsendte møtebøkene og valgmateriellet, jfr. § 49 annet ledd. Finner fylkesvalgstyret feil ved valgstyrenes beslutninger om å godkjenne eller forkaste stemmegivninger og stemmesedler eller feil i opptellingen, skal det først rette feilene.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">I de tilfellene som er nevnt i § 49 tredje ledd, skal fylkesmannen foreta den kontrollen som er nevnt i første ledd og herunder kontrollere valgstyrets beslutninger om å godkjenne eller forkaste stemmegivninger og stemmesedler og valgstyrets opptelling. Resultatet av fylkesmannens kontroll skal straks meddeles Stortingets kontor.</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Departementet godkjenner bruk av edb-tekniske system beregnet på valgoppgjør og fastsetter nærmere krav til systemene.</article> <article class="defaultP" margin-top="true">§ 53 første ledd nytt sjuende og åttende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/29/punkt/1/" id="kapittel-1-ledd-29-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/29/punkt/1/ledd/1/" id="kapittel-1-ledd-29-punkt-1-ledd-1">oversikt over de feil som er rettet i valgstyrenes valgoppgjør etter § 50 annet ledd annet punkt,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/29/punkt/2/" id="kapittel-1-ledd-29-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/29/punkt/2/ledd/1/" id="kapittel-1-ledd-29-punkt-2-ledd-1">oversikt over feil ved valget som er avdekket ved kontrollen i medhold av § 50 første ledd, især feil som kan få betydning for valgets gyldighet.</article></article></li></ul></article> <article class="defaultP" margin-top="true">§ 54 annet ledd skal lyde:</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">Det valgmateriellet fylkesvalgstyret og fylkesmannen har mottatt fra valgstyrene skal oppbevares på et sikkert sted under betryggende forsegling til valgperioden er utløpt. Deretter skal det brennes eller tilintetgjøres på annen sikker måte.</article> <article class="defaultP" margin-top="true">§ 58 første ledd første punktum skal lyde:</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">Fylkesvalgstyret skal uten opphold foreta valgoppgjør for fylket på grunnlag av de utskrifter og stemmesedler som er nevnt i § 49 sjette ledd.</article> <article class="defaultP" margin-top="true">§ 63 skal lyde:</article><article class="legalP" data-absoluteaddress="/kapittel/1/ledd/32/" id="kapittel-1-ledd-32">De stemmesedler fylkesvalgstyret har mottatt, jfr. § 49 sjette ledd, skal oppbevares på et sikkert sted under betryggende forsegling, inntil valgperioden er utløpt. Så skal de brennes eller tilintetgjøres på annen sikker måte.</article> <article class="defaultP" margin-top="true">§ 65 nr. 1 annet punktum skal lyde:</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">Her tar en også med stemmer kandidatene har fått på stemmesedler som gjelder andre valglister, jfr. § 48 sjette ledd annet punktum.</article> <article class="defaultP" margin-top="true">§ 66 første ledd siste punktum skal lyde:</article><article class="legalP" data-absoluteaddress="/kapittel/1/ledd/34/" id="kapittel-1-ledd-34">Er det avgitt stemme til ikke valgbare personer, jfr. § 65 nr. 1 tredje punktum, skal også dette føres inn.</article> <article class="defaultP" margin-top="true">§ 70 annet ledd skal lyde:</article><article class="legalP" data-absoluteaddress="/kapittel/1/ledd/35/" id="kapittel-1-ledd-35">Ved stortingsvalg må skriftlig klage være kommet inn til valgstyret, fylkesvalgstyret, fylkesmannen, departementet eller Stortingets kontor innen kl 15 første onsdag etter valgdagen. Klagene sendes deretter til departementet. Departementet sender brev til Stortinget med uttalelser om klagene.</article> <article class="defaultP" margin-top="true">§ 71 første ledd første punktum skal lyde:</article><article class="legalP" data-absoluteaddress="/kapittel/1/ledd/36/" id="kapittel-1-ledd-36">Forberedelse og gjennomføring av valg kan ved stortingsvalg påklages til Stortinget og ved fylkestingsvalg og kommunestyrevalg til departementet.</article> <article class="defaultP" margin-top="true">§ 72 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/36/punkt/1/" id="kapittel-1-ledd-36-punkt-1"><span class="data-originalId">3.</span><article class="legalP" data-absoluteaddress="/kapittel/1/ledd/36/punkt/1/ledd/1/" id="kapittel-1-ledd-36-punkt-1-ledd-1">når en stemmemottaker ved forhåndsstemmegivning har gjort seg skyldig i feil eller forsømmelse, eller en forhåndsstemme ikke er nådd frem som følge av forsømmelse fra stemmemottakeren eller en tilsatt i statens postselskap,</article></article></li></ul></article> <article class="defaultP" margin-top="true">§ 75 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/36/punkt/2/" id="kapittel-1-ledd-36-punkt-2"><span class="data-originalId">3.</span><article class="legalP" data-absoluteaddress="/kapittel/1/ledd/36/punkt/2/ledd/1/" id="kapittel-1-ledd-36-punkt-2-ledd-1">når en stemmemottaker ved forhåndsstemmegivning har gjort seg skyldig i feil eller forsømmelse, eller en forhåndsstemme ikke er nådd frem som følge av forsømmelse fra stemmemottakeren eller en tilsatt i statens postselskap,</article></article></li></ul></article> <article class="defaultP" margin-top="true">§ 91 første ledd nr. 3 skal lyde:</article><article class="legalP" data-absoluteaddress="/kapittel/1/ledd/37/" id="kapittel-1-ledd-37">statens postselskaps mottak av forhåndstemmer,</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1997-06-13-50/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft straks.</article></section></main></body></html>