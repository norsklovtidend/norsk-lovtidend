<!DOCTYPE html><html lang="no"><head><title>Forskrift om avgrensning av arbeidsgiveravgiftsfritaket etter folketrygdloven § 23-2 sjette ledd for private arbeidsoppdrag i hjemmet mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:05</dd><dt class="legacyID">Datokode</dt><dd class="legacyID">FOR-1997-11-19-1173</dd><dt class="dokid">DokumentID</dt><dd class="dokid">LTI/forskrift/1997-11-19-1173</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 24</dd><dt class="dateInForce">I kraft fra</dt><dd class="dateInForce">1998-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-01-19-27</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§23-2</li></ul></dd><dt class="dateOfPublication">Kunngjort</dt><dd class="dateOfPublication">1997-12-08</dd><dt class="title">Tittel</dt><dd class="title">Forskrift om avgrensning av arbeidsgiveravgiftsfritaket etter folketrygdloven § 23-2 sjette ledd for private arbeidsoppdrag i hjemmet mv.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 19. november 1997 med hjemmel i lov av 28. februar 1997 nr. 19 om folketrygd (folketrygdloven) § 23-2 sjette ledd.</dd><dt class="refid">RefID</dt><dd class="refid">forskrift/1997-11-19-1173</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgrensning av arbeidsgiveravgiftsfritaket etter folketrygdloven § 23-2 sjette ledd for private arbeidsoppdrag i hjemmet mv.<ul class="tocSubUl"><li>I<ul class="tocSubUl"><li>§ 1. Forskriftens virkeområde</li><li>§ 2. Arbeid som omfattes av fritaket</li><li>§ 3. Krav til partenes forhold</li><li>§ 4. Beregningsenheten</li><li>§ 5. Arbeidsgiverens ansvar</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-11-19-1173" id="dokument"><h1>Forskrift om avgrensning av arbeidsgiveravgiftsfritaket etter folketrygdloven § 23-2 sjette ledd for private arbeidsoppdrag i hjemmet mv.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-11-19-1173/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1997-11-19-1173/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften avgrenser området for fritak for arbeidsgiveravgift ved private arbeidsoppdrag i hjemmet etter lov av 28. februar 1997 nr 19 om folketrygd (folketrygdloven) § 23-2 sjette ledd.</article></article><article class="legalArticle" data-lovdata-URL="LTI/forskrift/1997-11-19-1173/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Arbeid som omfattes av fritaket</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Som privat arbeidsoppdrag i hjemmet regnes lønnet arbeid som skjer på eller i tilknytning til arbeidsgiverens hjem eller fritidsbolig. Arbeidet kan blant annet gjelde omsorgsfunksjoner i hjemmet, innkjøp, renhold, hagestell, snømåking, vedlikeholdstjenester og påkostninger på prosentlignet bolig- eller fritidseiendom etter skatteloven § 42b, leiet bolig, innbo eller privat kjøretøy.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Det regnes ikke som privat arbeidsoppdrag etter første ledd når en gjenstand sendes bort for vedlikehold, utbedring eller påkostning mv. Det samme gjelder arbeid på byggeplass før bolig eller fritidsbolig tas i bruk av arbeidsgiveren.</article></article><article class="legalArticle" data-lovdata-URL="LTI/forskrift/1997-11-19-1173/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav til partenes forhold</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Arbeidsoppdrag etter § 2 må avtales av arbeidsgiveren som privatperson. Lønnsutgifter som er fradragsberettiget i arbeidsgiverens næringsvirksomhet eller ved regnskapsligning av bolig- og fritidseiendom, omfattes ikke av avgiftsfritak som nevnt i § 2.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Et arbeidsoppdrag går ikke inn under § 2 dersom det utføres:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/3/ledd/2/punkt/1/" id="kapittel-1-paragraf-3-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/3/ledd/2/punkt/1/ledd/1/" id="kapittel-1-paragraf-3-ledd-2-punkt-1-ledd-1">av en næringsdrivende, med mindre oppdraget faller utenfor næringsvirksomheten,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/3/ledd/2/punkt/2/" id="kapittel-1-paragraf-3-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/3/ledd/2/punkt/2/ledd/1/" id="kapittel-1-paragraf-3-ledd-2-punkt-2-ledd-1">i et slikt omfang at dette i seg selv må regnes som næringsvirksomhet, eller innebærer en utvidelse av en eksisterende næringsvirksomhet,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/3/ledd/2/punkt/3/" id="kapittel-1-paragraf-3-ledd-2-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/3/ledd/2/punkt/3/ledd/1/" id="kapittel-1-paragraf-3-ledd-2-punkt-3-ledd-1">av en ansatt som har dominerende eierandel eller innflytelse i et aksjeselskap når oppdraget etter sin art omfattes av selskapets virksomhet, eller</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/paragraf/3/ledd/2/punkt/4/" id="kapittel-1-paragraf-3-ledd-2-punkt-4"><span class="data-originalId">d.</span><article class="legalP" data-absoluteaddress="/kapittel/1/paragraf/3/ledd/2/punkt/4/ledd/1/" id="kapittel-1-paragraf-3-ledd-2-punkt-4-ledd-1">av en arbeids- eller oppdragstaker hos en hovedoppdragstaker som oppdragsgiveren har inngått avtale med.</article></article></li></ul></article></article><article class="legalArticle" data-lovdata-URL="LTI/forskrift/1997-11-19-1173/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Beregningsenheten</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Fritak for arbeidsgiveravgift for lønnsutgifter som ikke overstiger kr 30.000 i inntektsåret, jf folketrygdloven § 23-2 sjette ledd, gjelder den enkelte husstands samlede lønnsutgifter, herunder eventuelle feriepenger og verdien av fri kost og losji, utbetalt til eller stilt til disposisjon for en eller flere arbeidstakere i løpet av inntektsåret. Beløpsgrensen gjelder uavhengig av antall medlemmer i husstanden. Som en husstand regnes den eller de som har felles husholdning. I generasjonsboliger gjelder beløpsgrensen for hver av husstandene dersom de har egen husholdning.</article></article><article class="legalArticle" data-lovdata-URL="LTI/forskrift/1997-11-19-1173/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Arbeidsgiverens ansvar</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Arbeidsgiveren er ansvarlig for arbeidsgiveravgift som påløper ved at vilkårene for avgiftsfritak, herunder vilkårene i § 2, ikke er oppfylt.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-11-19-1173/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 1. januar 1998. Den avløser forskrift av 19. januar 1996 nr. 27 om avgrensning av arbeidsgiveravgiftsfritaket etter folketrygdloven § 16-3 første ledd for private arbeidsoppdrag i hjemmet m.v., som er opphevet fra samme tidspunkt, jf kgl res av 25. april 1997 nr. 378 om forskrift til lov av 28. februar 1997 nr. 19 om folketrygd (folketrygdloven) om videreføring av enkelte forskrifter gitt i medhold av lov av 17. juni 1966 nr. 12 om folketrygd (folketrygdloven).</article></section></main></body></html>