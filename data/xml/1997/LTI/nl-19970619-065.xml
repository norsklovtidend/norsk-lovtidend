<!DOCTYPE html><html lang="no"><head><title>Lov om endringer i lov av 10. juni 1966 nr. 5 om toll (tolloven) (bruk av elektronisk datautveksling ved tolldeklarering m.v., forenklet forelegg ved tollovertredelser, domstolsbehandling av saker om antidumping- og utjevningstoll m.v.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">LOV-1997-06-19-65</dd><dt class="dokid">DokumentID</dt><dd class="dokid">LTI/lov/1997-06-19-65</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 15</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-10-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1997-07-09</dd><dt class="titleShort">Korttittel</dt><dd class="titleShort">Endringslov til tolloven</dd><dt class="title">Tittel</dt><dd class="title">Lov om endringer i lov av 10. juni 1966 nr. 5 om toll (tolloven) (bruk av elektronisk datautveksling ved tolldeklarering m.v., forenklet forelegg ved tollovertredelser, domstolsbehandling av saker om antidumping- og utjevningstoll m.v.).</dd><dt class="miscInformation">Annet om dokumentet</dt><dd class="miscInformation">Ot.prp.nr.45 (1996–1997), Innst.O.nr.66 (1996–1997), Besl.O.nr.90 (1996–1997). Odels- og lagtingsvedtak hhv. 20. og 29. mai 1997. Fremmet av Finans- og tolldepartementet.</dd><dt class="refid">RefID</dt><dd class="refid">lov/1997-06-19-65</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 10. juni 1966 nr. 5 om toll (tolloven) (bruk av elektronisk datautveksling ved tolldeklarering m.v., forenklet forelegg ved tollovertredelser, domstolsbehandling av saker om antidumping- og utjevningstoll m.v.).<ul class="tocSubUl"><li>I.</li><li>II. Ikrafttredelse og overgangsregler</li></ul></li></ul></dd></dl></header><main class="documentBody" data-lovdata-URL="LTI/lov/1997-06-19-65" id="dokument"><h1>Lov om endringer i lov av 10. juni 1966 nr. 5 om toll (tolloven) (bruk av elektronisk datautveksling ved tolldeklarering m.v., forenklet forelegg ved tollovertredelser, domstolsbehandling av saker om antidumping- og utjevningstoll m.v.).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1997-06-19-65/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 10. juni 1966 nr. 5 om toll (tolloven) gjøres følgende endringer:</article> <article class="defaultP" margin-top="true">§ 15 første ledd nr. 3 oppheves.</article> <article class="defaultP" margin-top="true">§ 16 nytt fjerde ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Søksmål om gyldigheten av vedtak om å iverksette antidumping- og utjevningstoll behandles i Oslo byrett som førsteinstans. Retten påser at saksbehandlingen påskyndes.</article> <article class="defaultP" margin-top="true">Kapitteloverskriften til kapittel V skal lyde:</article> <article class="defaultP" margin-top="true"><i>Kap. V. Tollekspedisjon av varer m.v.</i></article> <article class="defaultP" margin-top="true">§ 42 blir ny § 34 og skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Er tollverdi ikke deklarert, eller er det grunn til å tvile på at deklarert tollverdi er riktig, fastsettes tollverdien i samsvar med tolltariffens bestemmelser.</article> <article class="defaultP" margin-top="true">§ 40 blir ny § 38 og skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Enhver som vil utføre vare fra tollområdet, plikter, når det kreves etter gjeldende forskrifter, å melde fra om det til tollvesenet. Når ikke noe annet er særskilt fastsatt, skal tolldeklarasjon legges frem i så god tid at varen kan undersøkes før innlastningen.</article> <article class="defaultP" margin-top="true">Overskriften foran nåværende § 41 blir overskrift foran ny § 39. Nåværende § 41 blir ny § 39.</article> <article class="defaultP" margin-top="true">Overskriften til kapittel VI blir ny overskrift foran § 40 og skal lyde:</article> <article class="defaultP" margin-top="true"><i>Kap. VI. Bruk av elektronisk datautveksling m.v.</i></article> <article class="defaultP" margin-top="true">§ 40 skal lyde:</article> <article class="defaultP" margin-top="true"><i>(tillatelse til bruk av elektronisk datautveksling m.v.)</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når noen etter loven her eller andre lover skal eller kan gi melding til tollvesenet, herunder fremlegge tolldeklarasjon, kan tollvesenet gi tillatelse til at slik melding gis ved hjelp av elektronisk datautveksling. Med melding menes enhver opplysning, erklæring, forespørsel eller meddelelse. Med elektronisk datautveksling menes utveksling av data strukturert etter anerkjente meldingsstandarder mellom datamaskinsystemer. Bestemmelsene i dette kapittel får tilsvarende anvendelse på annen datamaskinassistert kommunikasjon med tollvesenet, så langt de passer.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Kongen kan gi nærmere forskrifter om de vilkår som må være oppfylt for at det skal kunne gis tillatelse til bruk av elektronisk datautveksling, hvilke typer meldinger som kan overføres ved hjelp av elektronisk datautveksling, hvorledes overføringen skal skje, samt om tillatelsens øvrige innhold. Det kan også fastsettes at den som har fått tillatelse etter første ledd, ikke skal benytte annen overføringsmåte overfor tollvesenet enn den som fremgår av tillatelsen, med mindre det i enkelttilfeller gis adgang til dette.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Det kan fastsettes vilkår for den enkelte tillatelse. Tillatelsen kan begrenses til å gjelde enkelte typer meldinger og nærmere angitte overføringsmåter.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Tillatelsen kan endres eller tilbakekalles dersom innehaveren av tillatelsen gjør seg skyldig i vesentlige eller gjentatte brudd på tillatelsens vilkår eller tilsvarende overtredelser av toll- og avgiftslovgivningen. Endring eller tilbakekall kan også skje der innehaveren ikke lenger oppfyller de tekniske krav som stilles, eller det finnes nødvendig i forbindelse med en generell omlegging av relevante systemer og sikkerhetsrutiner. Kongen kan gi nærmere forskrifter om vilkårene for og fremgangsmåten ved endring eller tilbakekall av tillatelsen.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Kongen kan ved forskrift bestemme at informasjonssystemer som tollvesenet etablerer, bare skal være tilgjengelige ved bruk av elektronisk datautveksling, samt fastsette nærmere bestemmelser om dette.</article> <article class="defaultP" margin-top="true">§ 41 skal lyde:</article> <article class="defaultP" margin-top="true"><i>(krav til meldingssikkerhet)</i></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Kongen kan i forskrift stille krav til bruken av elektronisk datautveksling og gi nærmere bestemmelser om de plikter som pålegges brukeren, herunder om:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/10/punkt/1/" id="kapittel-1-ledd-10-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/10/punkt/1/ledd/1/" id="kapittel-1-ledd-10-punkt-1-ledd-1">sikring av meldingens integritet og tiltak som bidrar til å skape sikkerhet om meldingens opphav, samt andre identifikasjonsteknikker,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/10/punkt/2/" id="kapittel-1-ledd-10-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/10/punkt/2/ledd/1/" id="kapittel-1-ledd-10-punkt-2-ledd-1">tiltak som forebygger at feil oppstår under generering og overføring av meldingen, samt rutiner for varsling av feilsendinger, uteblitte returmeldinger eller ukorrekte meldinger,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/10/punkt/3/" id="kapittel-1-ledd-10-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/10/punkt/3/ledd/1/" id="kapittel-1-ledd-10-punkt-3-ledd-1">behandlingsmåten for meldinger som mottas av feil adressat, samt plikt til å bevare taushet overfor uvedkommende om opplysninger som det fås kjennskap til ved mottagelse av slike meldinger,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/ledd/10/punkt/4/" id="kapittel-1-ledd-10-punkt-4"><span class="data-originalId">d.</span><article class="legalP" data-absoluteaddress="/kapittel/1/ledd/10/punkt/4/ledd/1/" id="kapittel-1-ledd-10-punkt-4-ledd-1">kontroll av returmeldinger fra tollvesenet og hvorledes slike kontroller skal gjennomføres,</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/ledd/10/punkt/5/" id="kapittel-1-ledd-10-punkt-5"><span class="data-originalId">e.</span><article class="legalP" data-absoluteaddress="/kapittel/1/ledd/10/punkt/5/ledd/1/" id="kapittel-1-ledd-10-punkt-5-ledd-1">plikt til å føre et historisk register som inneholder alle meldinger slik de blir sendt og mottatt, opplysning om hvem som har sendt og mottatt disse og tidspunkt for når dette er skjedd, samt krav til registerets øvrige innhold, organisering, sikring og vedlikehold.</article></article></li></ul></article> <article class="defaultP" margin-top="true">§ 42 skal lyde:</article> <article class="defaultP" margin-top="true"><i>(oppbevaring av meldinger, dokumenter m.v.)</i></article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Kongen kan gi nærmere forskrifter om hvor, på hvilken måte og hvor lenge meldinger som er sendt eller mottatt ved hjelp av elektronisk datautveksling skal oppbevares. Tilsvarende gjelder for de dokumenter, erklæringer m.v. som skal fremlegges i henhold til § 15.</article> <article class="defaultP" margin-top="true">§ 43 skal lyde:</article> <article class="defaultP" margin-top="true"><i>(når melding er lagt frem m.v.)</i></article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Tolldeklarasjon som er avgitt ved hjelp av elektronisk datautveksling, anses å være lagt frem for tollvesenet når den er mottatt i tollvesenets datamaskinsystem. Oppstår det en hindring som tollvesenet er ansvarlig for, anses tolldeklarasjonen å være lagt frem når den er mottatt av nettverksleverandøren som mellommann og utskilt av denne for tollvesenet.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Tollvesenet skal uten ugrunnet opphold sende returmelding til deklaranten etter at tolldeklarasjonen er behandlet. Returmeldingen skal inneholde opplysninger som gjør det mulig å identifisere tolldeklarasjonen samt tidspunkt for når denne er mottatt.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Kongen kan gi nærmere bestemmelser om når andre meldinger skal anses å være lagt frem eller på annen måte få virkning etter sitt innhold.</article> <article class="defaultP" margin-top="true">§ 44 skal lyde:</article> <article class="defaultP" margin-top="true"><i>(nettverksleverandør som mellommann)</i></article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Kongen kan gi nærmere bestemmelser om plikter som kan pålegges nettverksleverandør som i forbindelse med elektronisk datautveksling opptrer som mellommann overfor tollvesenet. Slike plikter kan blant annet omfatte:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/15/punkt/1/" id="kapittel-1-ledd-15-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/15/punkt/1/ledd/1/" id="kapittel-1-ledd-15-punkt-1-ledd-1">plikt til å føre et historisk register som inneholder alle meldinger slik de blir sendt og mottatt, opplysning om hvem som har sendt og mottatt disse og tidspunkt for når dette er skjedd, samt krav til registerets øvrige innhold, organisering, sikring og vedlikehold,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/15/punkt/2/" id="kapittel-1-ledd-15-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/15/punkt/2/ledd/1/" id="kapittel-1-ledd-15-punkt-2-ledd-1">plikt til vederlagsfritt å overlate registeret til tollvesenet etter en viss tid,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/15/punkt/3/" id="kapittel-1-ledd-15-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/15/punkt/3/ledd/1/" id="kapittel-1-ledd-15-punkt-3-ledd-1">plikt til å avgi bekreftet utskrift av registeret over meldinger utvekslet mellom tollvesenet og en annen innenfor en angitt tidsperiode, hvem som skal kunne kreve slik utskrift og i hvilken utstrekning det skal svares vederlag for slik bistand,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/ledd/15/punkt/4/" id="kapittel-1-ledd-15-punkt-4"><span class="data-originalId">d.</span><article class="legalP" data-absoluteaddress="/kapittel/1/ledd/15/punkt/4/ledd/1/" id="kapittel-1-ledd-15-punkt-4-ledd-1">prosedyrer for varsling og behandling av feil som oppstår under meldingsutvekslingen,</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/ledd/15/punkt/5/" id="kapittel-1-ledd-15-punkt-5"><span class="data-originalId">e.</span><article class="legalP" data-absoluteaddress="/kapittel/1/ledd/15/punkt/5/ledd/1/" id="kapittel-1-ledd-15-punkt-5-ledd-1">hvilken adgang mellommannen har til å konvertere eller på annen måte gjøre endringer i meldinger som utveksles mellom tollvesenet og tredjemann samt hvordan slik konvertering eller endring kan skje, herunder de sikkerhetsrutiner mellommannen må iverksette ved leveringen av slike tjenester.</article></article></li></ul></article> <article class="defaultP" margin-top="true">§ 68 første ledd skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Kongen kan i forskrift bestemme at bøtelegging på stedet eller i ettertid for tollovertredelser av nærmere angitt art kan skje ved forenklet forelegg etter faste bøtesatser. I slikt forelegg kan straffebudet og det straffbare forhold betegnes ved stikkord eller på lignende måte.</article> <article class="defaultP" margin-top="true">§ 68 fjerde ledd skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Forelegg som er skrevet ut på stedet, faller bort dersom det ikke straks vedtas. Er siktede under 18 år, kan det gis en kort frist for vedtagelsen av forelegget. For forelegg som er skrevet ut i ettertid, gjelder straffeprosessloven § 256 nr. 5 tilsvarende. Slikt forelegg faller bort dersom det ikke vedtas innen fristen. Kongen kan gi nærmere forskrifter om fremgangsmåten når forelegget skrives ut i ettertid.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1997-06-19-65/KAPITTEL_2" data-partID="k2"><h2 data-text-align="center">II. Ikrafttredelse og overgangsregler</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra den tid Kongen bestemmer. Kongen kan bestemme at de enkelte bestemmelser trer i kraft til ulik tid. Kongen kan gi overgangsregler.</article></section></main></body></html>