<!DOCTYPE html><html lang="no"><head><title>Forskrift om domstolsordningen i saker etter militær straffelov i krigstid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">FOR-1997-06-13-582</dd><dt class="dokid">DokumentID</dt><dd class="dokid">LTI/forskrift/1997-06-13-582</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 14</dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/1957-12-06-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§466</li></ul></dd><dt class="dateOfPublication">Kunngjort</dt><dd class="dateOfPublication">1997-07-08</dd><dt class="title">Tittel</dt><dd class="title">Forskrift om domstolsordningen i saker etter militær straffelov i krigstid.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 13. juni 1997 med hjemmel i lov av 22. mai 1981 nr. 25 om rettergangsmåten i straffesaker § 466 og § 468. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1997-06-13-582</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om domstolsordningen i saker etter militær straffelov i krigstid.<ul class="tocSubUl"><li>§ 1. Domstoler for behandling av saker etter militær straffelov i krigstid</li><li>§ 2. Utvalg av meddommere</li><li>§ 3. Uttak til meddommerutvalgene</li><li>§ 4. Oppnevning av meddommere i nødstilfeller</li><li>§ 5. Forberedelse til krigstid</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-13-582" id="dokument"><h1>Forskrift om domstolsordningen i saker etter militær straffelov i krigstid.</h1><article class="legalArticle" data-lovdata-URL="LTI/forskrift/1997-06-13-582/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Domstoler for behandling av saker etter militær straffelov i krigstid</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I krigstid behandles saker om overtredelse av militær straffelov ved følgende herreds- og byretter:</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Oslo byrett, Eidsvoll herredsrett, Sarpsborg byrett, Sør-Østerdal herredsrett, Sør-Gudbrandsdal herredsrett, Kongsberg herredsrett, Skien og Porsgrunn byrett, Tønsberg byrett, Nedenes herredsrett, Kristiansand byrett, Stavanger byrett, Bergen byrett, Sunnfjord herredsrett, Romsdal herredsrett, Trondheim byrett, Inderøy herredsrett, Alstahaug herredsrett, Salten herredsrett, Ofoten herredsrett, Trondenes herredsrett, Nord-Troms herredsrett, Senja herredsrett, Hammerfest herredsrett og Tana og Varanger herredsrett.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Domstollederen i kollegiale domstoler kan velge ut en eller flere dommere til å behandle sakene.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Stedlig virkekrets for herreds- og byrettene fastsettes av departementet.</article></article><article class="legalArticle" data-lovdata-URL="LTI/forskrift/1997-06-13-582/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utvalg av meddommere</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Lister over utvalg av militære meddommere settes opp årlig for den påfølgende mobiliseringstermin. Listene skal settes opp med minst 30 navn for hver forsvarsgren. Listen bør bestå av militærpersoner som ventes å befinne seg innen kretsen ved en mobilisering. Om dette viser seg vanskelig, kan listen inneholde navn fra andre kretser, eventuelt at flere kretser har felles utvalg av meddommere.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Heimevernspersonell inkluderes for den forsvarsgren de er tilknyttet. Halvparten av listens medlemmer skal være befal av sersjants eller tilsvarende grad eller høyere, så vidt mulig opp til grad av oberst eller kommandør. Det bør såvidt mulig unngås å sette opp nøkkelpersonell som det vil være vanskelig å unnvære. Det bør tilstrebes en viss kvinneandel i utvalgene etter tilgjengelighet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">For domstoler som dekker hjemmebase eller oppsettingssted for avdeling eller enhet som skal være forberedt til eventuelle oppdrag i utlandet, skal det ved sammensetting av listen tas hensyn til at meddommerne skal kunne kalles til tjeneste ved domstolen i fredstid.</article></article><article class="legalArticle" data-lovdata-URL="LTI/forskrift/1997-06-13-582/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Uttak til meddommerutvalgene</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Listene settes opp av Forsvarets Overkommando, etter innhentede oppgaver fra Vernepliktsverket, forsvarsstabene og heimevernsstaben. Listene skal inneholde fødselsnummer, militær grad og militær avdeling. Listene sendes domstolene før hver mobiliseringstermin.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I krigstid har forsvarskommando eller distriktskommando ved behov fullmakt til å ajourføre listene for domstolene innenfor sitt område.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Forsvarets Overkommando gir nærmere direktiver om uttaket til listene.</article></article><article class="legalArticle" data-lovdata-URL="LTI/forskrift/1997-06-13-582/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppnevning av meddommere i nødstilfeller</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Til bruk for oppnevning etter straffeprosessloven § 470 annet ledd kan domstolen be militær myndighet om oversikt over tilgjengelige militærpersoner.</article></article><article class="legalArticle" data-lovdata-URL="LTI/forskrift/1997-06-13-582/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forberedelse til krigstid</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Generaladvokaten fører oppsyn med at rettergangsordningen er forberedt ved mobilisering.</article></article><article class="legalArticle" data-lovdata-URL="LTI/forskrift/1997-06-13-582/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft fra den tid Justisdepartementet bestemmer. Fra samme tidspunkt oppheves forskrift 6. desember 1957 nr 1 om valg av menige domsmenn til militære straffesaker.</article></article></main></body></html>