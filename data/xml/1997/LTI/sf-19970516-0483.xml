<!DOCTYPE html><html lang="no"><head><title>Forskrift om stønad under opplæring i norsk og norsk samfunnskunnskap av helsepersonell i EØS-land med sikte på formidling til Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1997-05-16-483</dd><dt class="dokid">DokumentID</dt><dd class="dokid">LTI/forskrift/1997-05-16-483</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 12</dd><dt class="dateInForce">I kraft fra</dt><dd class="dateInForce">1997-05-16 – 1997-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">1997-06-12</dd><dt class="title">Tittel</dt><dd class="title">Forskrift om stønad under opplæring i norsk og norsk samfunnskunnskap av helsepersonell i EØS-land med sikte på formidling til Norge.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 16. mai 1997 med hjemmel i lov av 27. juni 1947 nr. 9 om tiltak til å fremme sysselsetting, kapitel III § 17.</dd><dt class="refid">RefID</dt><dd class="refid">forskrift/1997-05-16-483</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stønad under opplæring i norsk og norsk samfunnskunnskap av helsepersonell i EØS-land med sikte på formidling til Norge.<ul class="tocSubUl"><li>§ 1. Formål</li><li>§ 2. Innhold</li><li>§ 3. Målgruppe</li><li>§ 4. Varighet</li><li>§ 5. Stønader</li><li>§ 6. Avgjørelse og utbetaling av stønad</li><li>§ 7. Kjøp av kurs</li><li>§ 8. Oppfølging, kontroll og rapportering</li><li>§ 9. Ikrafttreden og utløp</li></ul></li></ul></dd></dl></header><main class="documentBody" data-lovdata-URL="LTI/forskrift/1997-05-16-483" id="dokument"><h1>Forskrift om stønad under opplæring i norsk og norsk samfunnskunnskap av helsepersonell i EØS-land med sikte på formidling til Norge.</h1><article class="legalArticle" data-lovdata-URL="LTI/forskrift/1997-05-16-483/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Stønad etter disse forskrifter skal bidra til formidling av kvalifisert helsepersonell fra EØS-land til ledige stillinger i helsevesenet i Norge.</article></article><article class="legalArticle" data-lovdata-URL="LTI/forskrift/1997-05-16-483/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innhold</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det gis opplæring i norsk språk og samfunnskunnskap. Opplæringen avsluttes med en språktest.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Opplæringsprogrammet, herunder språktesten, skal være godkjent av Arbeidsdirektoratet.</article></article><article class="legalArticle" data-lovdata-URL="LTI/forskrift/1997-05-16-483/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Målgruppe</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Målgruppen for tiltaket er helsepersonell i EØS-land som ønsker arbeid i helsevesenet i Norge, og som er arbeidsledige eller i en usikker sysselsettingssituasjon.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Personer som tas inn på opplæringen skal være statsborgere i EØS-land og ha en yrkesautorisering i EØS-land som kan godkjennes som likeverdig med norsk yrkesautorisasjon etter EØS-avtalen.</article></article><article class="legalArticle" data-lovdata-URL="LTI/forskrift/1997-05-16-483/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Varighet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Opplæringens varighet er inntil 6 måneder.</article></article><article class="legalArticle" data-lovdata-URL="LTI/forskrift/1997-05-16-483/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Stønader</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Følgende stønader kan gis:</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Grunnstønad ytes etter høy sats per deltatt kursdag og fastsettes av departementet.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Reisestønad fastsettes av departementet.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Stønaden forutsettes å være skattefri.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Deltakere som mottar lønn eller dagpenger kan ikke motta stønad.</article></article><article class="legalArticle" data-lovdata-URL="LTI/forskrift/1997-05-16-483/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avgjørelse og utbetaling av stønad</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Arbeidsdirektoratet foretar, i samarbeid med arbeidsmarkedsetaten i det land hvor kurs gjennomføres, avgjørelse om innvilgning av stønad og utbetaling av stønad til deltakerne.</article></article><article class="legalArticle" data-lovdata-URL="LTI/forskrift/1997-05-16-483/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kjøp av kurs</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kurs kjøpes etter kravspesifikasjon og i henhold til Regelverk for statens anskaffelsesvirksomhet, evt i henhold til forskrift om tildeling av kontrakter om offentlige tjenestekjøp. Kurs kan kjøpes av kursarrangør i relevant EØS-land.</article></article><article class="legalArticle" data-lovdata-URL="LTI/forskrift/1997-05-16-483/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Oppfølging, kontroll og rapportering</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Arbeidsdirektoratet inngår en avtale med arbeidsmarkedsetaten i det aktuelle EØS-land om bistand til oppfølging av kursarrangør og deltakere.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Arbeidsdirektoratet og arbeidsmarkedsetaten i det land hvor kurs gjennomføres, fører kontroll med at stønadene nyttes til det formål de er bestemt for.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Arbeidsdirektoratet utformer rutiner for innvilgning av stønad, gjennomføring av utbetaling, oppfølging, kontroll og rapportering i henhold til bestemmelsene i økonomireglementet.</article></article><article class="legalArticle" data-lovdata-URL="LTI/forskrift/1997-05-16-483/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden og utløp</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft 16. mai 1997, og utløper 31. desember 1997.</article></article></main></body></html>