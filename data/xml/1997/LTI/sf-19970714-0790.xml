<!DOCTYPE html><html lang="no"><head><title>Forskrift om produksjon, import, eksport og bruk av hydroklorfluorkarboner (HKFK) m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1997-07-14-790</dd><dt class="dokid">DokumentID</dt><dd class="dokid">LTI/forskrift/1997-07-14-790</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 18</dd><dt class="dateInForce">I kraft fra</dt><dd class="dateInForce">1997-07-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1990-09-07-730</li><li>lov/1981-03-13-6/§9</li><li>forskrift/1983-07-08-1245</li></ul></dd><dt class="dateOfPublication">Kunngjort</dt><dd class="dateOfPublication">1997-08-19</dd><dt class="title">Tittel</dt><dd class="title">Forskrift om produksjon, import, eksport og bruk av hydroklorfluorkarboner (HKFK) m.v.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 14. juli 1997 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4 første ledd, jf. Kronprinsreg.res. av 7. september 1990 nr. 730, og lov av 13. mars 1981 nr. 6 om vern mot forurensninger og om avfall (forurensningsloven) § 9 første ledd nr. 3, jf. kgl.res. av 8. juli 1983. Jf. EØS-avtalens vedlegg II, kap. XV og vedlegg XX, kap. III (Rfo (EØF) nr. 3093/94).</dd><dt class="refid">RefID</dt><dd class="refid">forskrift/1997-07-14-790</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om produksjon, import, eksport og bruk av hydroklorfluorkarboner (HKFK) m.v.<ul class="tocSubUl"><li>§ 1. Hva forskriften regulerer</li><li>§ 2. Formål</li><li>§ 3. Forbud mot produksjon, import og eksport av HKFK</li><li>§ 4. Forbud mot bruk av HKFK</li><li>§ 5. Import, produksjon og omsetning av utstyr og produkter</li><li>§ 6. Gjenvinning av brukt HKFK</li><li>§ 7. Lekkasje av HKFK</li><li>§ 8. Unntak</li><li>§ 9. Tilsyn</li><li>§ 10. Klage</li><li>§ 11. Forurensningsgebyr/tvangsmulkt</li><li>§ 12. Straff</li><li>§ 13. Ikrafttreden</li><li>Vedlegg</li></ul></li></ul></dd></dl></header><main class="documentBody" data-lovdata-URL="LTI/forskrift/1997-07-14-790" id="dokument"><h1>Forskrift om produksjon, import, eksport og bruk av hydroklorfluorkarboner (HKFK) m.v.</h1><article class="legalArticle" data-lovdata-URL="LTI/forskrift/1997-07-14-790/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften regulerer</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften fastsetter regler for produksjon, import, eksport og bruk av hydroklorfluorkarboner (HKFK), samt produksjon, import og omsetning av produkter som inneholder HKFK.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med HKFK menes hydroklorfluorkarboner som definert i Montrealprotokollens vedlegg C, gruppe I (gjengitt i vedlegg til denne forskriften).</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften regulerer ikke legemidler som definert i eller i medhold av lov av 4. desember 1992 nr. 132 om legemidler m.v.</article></article><article class="legalArticle" data-lovdata-URL="LTI/forskrift/1997-07-14-790/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med denne forskriften er å hindre utslipp av HKFK som fører til nedbrytning av ozonlaget i stratosfæren.</article></article><article class="legalArticle" data-lovdata-URL="LTI/forskrift/1997-07-14-790/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot produksjon, import og eksport av HKFK</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å produsere, importere og eksportere HKFK som ren vare eller i blandinger uten særskilt tillatelse fra Statens forurensningstilsyn. Statens forurensningstilsyn kan kun gi tillatelser innenfor de folkerettslige forpliktelsene Norge har.</article></article><article class="legalArticle" data-lovdata-URL="LTI/forskrift/1997-07-14-790/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot bruk av HKFK</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Det er forbudt å bruke HKFK unntatt:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/1/" id="paragraf-4-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/1/ledd/1/" id="paragraf-4-punkt-1-ledd-1-punkt-1-ledd-1">som løsemidler,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/2/" id="paragraf-4-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1">som kuldemedier,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/3/" id="paragraf-4-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/3/ledd/1/" id="paragraf-4-punkt-1-ledd-1-punkt-3-ledd-1">til produksjon av stivt isolasjonsskum og av integralskum for bruk til sikkerhetsformål,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/4/" id="paragraf-4-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/4/ledd/1/" id="paragraf-4-punkt-1-ledd-1-punkt-4-ledd-1">til laboratoriebruk, herunder forskning og utvikling,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/5/" id="paragraf-4-punkt-1-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/5/ledd/1/" id="paragraf-4-punkt-1-ledd-1-punkt-5-ledd-1">som råstoff ved fremstilling av andre kjemiske stoffer, og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/6/" id="paragraf-4-punkt-1-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/6/ledd/1/" id="paragraf-4-punkt-1-ledd-1-punkt-6-ledd-1">som bæregass til steriliseringsmidler i lukkede systemer, med de begrensninger som følger av denne paragraf nr. 2 – 5.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Det er forbudt å bruke HKFK:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/2/ledd/1/punkt/1/" id="paragraf-4-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/2/ledd/1/punkt/1/ledd/1/" id="paragraf-4-punkt-2-ledd-1-punkt-1-ledd-1">som løsemidler i systemer som ikke er lukket, herunder i åpne renseapparater og åpne tørkeanlegg uten kjøleflate,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/2/ledd/1/punkt/2/" id="paragraf-4-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/2/ledd/1/punkt/2/ledd/1/" id="paragraf-4-punkt-2-ledd-1-punkt-2-ledd-1">som formslippmidler når disse ikke brukes i lukket utstyr,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/2/ledd/1/punkt/3/" id="paragraf-4-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/punkt/2/ledd/1/punkt/3/ledd/1/" id="paragraf-4-punkt-2-ledd-1-punkt-3-ledd-1">til avløpsrensing når HKFK ikke gjenvinnes,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/2/ledd/1/punkt/4/" id="paragraf-4-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/punkt/2/ledd/1/punkt/4/ledd/1/" id="paragraf-4-punkt-2-ledd-1-punkt-4-ledd-1">til produksjon av lim,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/2/ledd/1/punkt/5/" id="paragraf-4-punkt-2-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/4/punkt/2/ledd/1/punkt/5/ledd/1/" id="paragraf-4-punkt-2-ledd-1-punkt-5-ledd-1">til produksjon av aerosoler.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Det er forbudt å bruke HKFK:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/3/ledd/1/punkt/1/" id="paragraf-4-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/3/ledd/1/punkt/1/ledd/1/" id="paragraf-4-punkt-3-ledd-1-punkt-1-ledd-1">som kuldemedium i ikke-innelukkede direkte fordampningssystemer,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/3/ledd/1/punkt/2/" id="paragraf-4-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/3/ledd/1/punkt/2/ledd/1/" id="paragraf-4-punkt-3-ledd-1-punkt-2-ledd-1">som kuldemedium i kjøleskap og frysere til husholdningsbruk,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/3/ledd/1/punkt/3/" id="paragraf-4-punkt-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/punkt/3/ledd/1/punkt/3/ledd/1/" id="paragraf-4-punkt-3-ledd-1-punkt-3-ledd-1">i klimaanlegg i biler,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/3/ledd/1/punkt/4/" id="paragraf-4-punkt-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/punkt/3/ledd/1/punkt/4/ledd/1/" id="paragraf-4-punkt-3-ledd-1-punkt-4-ledd-1">i klimaanlegg i veigående offentlige transportmidler.</article></article></li></ul></article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">Forbudene i nr. 3 gjelder ikke bruk av HKFK i utstyr som er produsert før 31. desember 1995.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Fra 1. januar 1998 er det forbudt å bruke HKFK:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/4/ledd/1/punkt/1/" id="paragraf-4-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/4/ledd/1/punkt/1/ledd/1/" id="paragraf-4-punkt-4-ledd-1-punkt-1-ledd-1">i klimaanlegg i skinnegående offentlige transportmidler,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/4/ledd/1/punkt/2/" id="paragraf-4-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/4/ledd/1/punkt/2/ledd/1/" id="paragraf-4-punkt-4-ledd-1-punkt-2-ledd-1">som bæregass for steriliseringsmidler i lukkede systemer.</article></article></li></ul></article><article class="legalP" data-absoluteaddress="/paragraf/4/punkt/4/ledd/2/" id="paragraf-4-punkt-4-ledd-2">Forbudene i nr. 4 gjelder ikke bruk av HKFK i utstyr som er produsert før 31. desember 1997.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/4/punkt/5/" id="paragraf-4-punkt-5"><span class="data-originalId">5.</span><article class="legalP" data-absoluteaddress="/paragraf/4/punkt/5/ledd/1/" id="paragraf-4-punkt-5-ledd-1">Fra 1. januar 2000 er det forbudt å bruke HKFK:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/5/ledd/1/punkt/1/" id="paragraf-4-punkt-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/5/ledd/1/punkt/1/ledd/1/" id="paragraf-4-punkt-5-ledd-1-punkt-1-ledd-1">som kuldemedium i kjøle- og fryserom og -lagre innen varedistribusjon,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/5/ledd/1/punkt/2/" id="paragraf-4-punkt-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/5/ledd/1/punkt/2/ledd/1/" id="paragraf-4-punkt-5-ledd-1-punkt-2-ledd-1">som kuldemedium i anlegg med tilført effekt på 150 kW eller mer.</article></article></li></ul></article><article class="legalP" data-absoluteaddress="/paragraf/4/punkt/5/ledd/2/" id="paragraf-4-punkt-5-ledd-2">Forbudene i nr. 5 gjelder ikke dersom det foreligger regler, sikkerhetsforskrifter eller andre lignende begrensninger som hindrer bruk av ammoniakk.</article><article class="legalP" data-absoluteaddress="/paragraf/4/punkt/5/ledd/3/" id="paragraf-4-punkt-5-ledd-3">Forbudene i nr. 5 gjelder heller ikke bruk av HKFK i utstyr som er produsert før 31. desember 1999.</article></article></li></ul></article><article class="legalArticle" data-lovdata-URL="LTI/forskrift/1997-07-14-790/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Import, produksjon og omsetning av utstyr og produkter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Import, produksjon og omsetning av utstyr og produkter som inneholder HKFK som er underlagt bruksbegrensning i henhold til § 4, er forbudt fra den dagen bruksbegrensningen trer i kraft. Utstyr som er produsert før den dagen bruksbegrensningen trer i kraft, omfattes ikke av forbudene mot import og omsetning.</article></article><article class="legalArticle" data-lovdata-URL="LTI/forskrift/1997-07-14-790/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gjenvinning av brukt HKFK</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">HKFK som finnes i:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">kommersielle og industrielle kuldeanlegg samt klimaanlegg</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">utstyr som inneholder løsemidler</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">brannslukningsanlegg</article></article></li></ul><p class="leddfortsettelse">skal i forbindelse med service og vedlikehold, samt før demontering eller kondemnering, hvis det er mulig, avtappes for destruksjon eller regenereres for gjenbruk. Eier av ovennevnte anlegg og utstyr og andre som håndterer HKFK i slik sammenheng har ansvar for forsvarlig avtapping og oppbevaring av HKFK.</p></article></article><article class="legalArticle" data-lovdata-URL="LTI/forskrift/1997-07-14-790/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Lekkasje av HKFK</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Alle gjennomførbare forebyggingstiltak skal treffes for å hindre lekkasjer av HKFK fra kommersielle og industrielle kulde- og klimaanlegg, fra brannslukningsanlegg og fra utstyr som inneholder løsemidler, i forbindelse med framstilling, installering, drift og service.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Alle gjennomførbare forebyggingstiltak skal treffes for å hindre lekkasje av HKFK brukt som råstoff ved framstilling av andre kjemiske stoffer.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Alle gjennomførbare forebyggingstiltak skal treffes for å hindre lekkasje av HKFK som utilsiktet produseres ved framstilling av andre kjemiske stoffer.</article></article><article class="legalArticle" data-lovdata-URL="LTI/forskrift/1997-07-14-790/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens forurensningstilsyn kan ved enkeltvedtak eller forskrift gjøre unntak fra forbudene i §§ 4-6 og herunder sette de vilkår som finnes påkrevet for å motvirke skade eller ulempe. Statens forurensningstilsyn kan kun gjøre unntak innenfor de folkerettslige forpliktelsene Norge har.</article></article><article class="legalArticle" data-lovdata-URL="LTI/forskrift/1997-07-14-790/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens forurensningstilsyn eller den Miljøverndepartementet bemyndiger fører tilsyn med at denne forskriften og vedtak truffet i medhold av forskriften følges.</article></article><article class="legalArticle" data-lovdata-URL="LTI/forskrift/1997-07-14-790/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Enkeltvedtak truffet i medhold av denne forskriften kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/1997-07-14-790/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Forurensningsgebyr/tvangsmulkt</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">For å sikre at bestemmelsene i denne forskriften eller vedtak truffet i medhold av forskriften blir overholdt kan Statens forurensningstilsyn treffe vedtak om forurensningsgebyr i medhold av forurensningsloven § 73, eller tvangsmulkt i medhold av produktkontrolloven § 13.</article></article><article class="legalArticle" data-lovdata-URL="LTI/forskrift/1997-07-14-790/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Ved overtredelse av denne forskriften eller vedtak truffet i medhold av forskriften kommer forurensningsloven kap. 10 eller produktkontrolloven § 12 til anvendelse, dersom forholdet ikke omfattes av strengere straffebestemmelser.</article></article><article class="legalArticle" data-lovdata-URL="LTI/forskrift/1997-07-14-790/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Forskriften trer i kraft straks.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-07-14-790/KAPITTEL_1" data-partID="k1"><h2>Vedlegg</h2><article class="defaultP"><i>Vedlegg C: Stoffer i Montrealprotokollen</i></article> <article class="defaultP" margin-top="true"><i>Gruppe I</i><table><tbody><tr><td data-text-align="left" data-vertical-align="top">CHFC1<sub>2</sub></td><td data-text-align="left" data-vertical-align="top">(HCFC-21)</td></tr><tr><td data-text-align="left" data-vertical-align="top">CHF<sub>2</sub> C1</td><td data-text-align="left" data-vertical-align="top">(HCFC-22)</td></tr><tr><td data-text-align="left" data-vertical-align="top">CH<sub>2</sub> FC1</td><td data-text-align="left" data-vertical-align="top">(HCFC-31)</td></tr><tr><td data-text-align="left" data-vertical-align="top">C<sub>2</sub> HFC1<sub>4</sub></td><td data-text-align="left" data-vertical-align="top">(HCFC-121)</td></tr><tr><td data-text-align="left" data-vertical-align="top">C<sub>2</sub> HF<sub>2</sub> C1<sub>3</sub></td><td data-text-align="left" data-vertical-align="top">(HCFC-122)</td></tr><tr><td data-text-align="left" data-vertical-align="top">C<sub>2</sub> HF<sub>3</sub> C1<sub>2</sub></td><td data-text-align="left" data-vertical-align="top">(HCFC-123)</td></tr><tr><td data-text-align="left" data-vertical-align="top">CHC1<sub>2</sub> CF<sub>3</sub></td><td data-text-align="left" data-vertical-align="top">(HCFC-123)</td></tr><tr><td data-text-align="left" data-vertical-align="top">C<sub>2</sub> HF<sub>4</sub> C1</td><td data-text-align="left" data-vertical-align="top">(HCFC-124)</td></tr><tr><td data-text-align="left" data-vertical-align="top">CHFC1CF<sub>3</sub></td><td data-text-align="left" data-vertical-align="top">(HCFC-124)</td></tr><tr><td data-text-align="left" data-vertical-align="top">C<sub>2</sub> H<sub>2</sub> FC1<sub>3</sub></td><td data-text-align="left" data-vertical-align="top">(HCFC-131)</td></tr><tr><td data-text-align="left" data-vertical-align="top">C<sub>2</sub> H<sub>2</sub> F<sub>2</sub> C1<sub>2</sub></td><td data-text-align="left" data-vertical-align="top">(HCFC-132)</td></tr><tr><td data-text-align="left" data-vertical-align="top">C<sub>2</sub> H<sub>2</sub> F<sub>3</sub> C1</td><td data-text-align="left" data-vertical-align="top">(HCFC-133)</td></tr><tr><td data-text-align="left" data-vertical-align="top">C<sub>2</sub> H<sub>3</sub> FC1<sub>2</sub></td><td data-text-align="left" data-vertical-align="top">(HCFC-141)</td></tr><tr><td data-text-align="left" data-vertical-align="top">CH<sub>3</sub> CFC1<sub>2</sub></td><td data-text-align="left" data-vertical-align="top">(HCFC-141b)</td></tr><tr><td data-text-align="left" data-vertical-align="top">C<sub>2</sub> H<sub>3</sub> F<sub>2</sub> C1</td><td data-text-align="left" data-vertical-align="top">(HCFC-142)</td></tr><tr><td data-text-align="left" data-vertical-align="top">CH<sub>3</sub> CF<sub>2</sub> C1</td><td data-text-align="left" data-vertical-align="top">(HCFC-142b)</td></tr><tr><td data-text-align="left" data-vertical-align="top">C<sub>2</sub> H<sub>4</sub> FC1</td><td data-text-align="left" data-vertical-align="top">(HCFC-151)</td></tr><tr><td data-text-align="left" data-vertical-align="top">C<sub>3</sub> HFC1<sub>6</sub></td><td data-text-align="left" data-vertical-align="top">(HCFC-221)</td></tr><tr><td data-text-align="left" data-vertical-align="top">C<sub>3</sub> HF<sub>2</sub> C1<sub>5</sub></td><td data-text-align="left" data-vertical-align="top">(HCFC-222)</td></tr><tr><td data-text-align="left" data-vertical-align="top">C<sub>3</sub> HF<sub>3</sub> C1<sub>4</sub></td><td data-text-align="left" data-vertical-align="top">(HCFC-223)</td></tr><tr><td data-text-align="left" data-vertical-align="top">C<sub>3</sub> HF<sub>4</sub> C1<sub>3</sub></td><td data-text-align="left" data-vertical-align="top">(HCFC-224)</td></tr><tr><td data-text-align="left" data-vertical-align="top">C<sub>3</sub> HF<sub>5</sub> C1<sub>2</sub></td><td data-text-align="left" data-vertical-align="top">(HCFC-225)</td></tr><tr><td data-text-align="left" data-vertical-align="top">CF<sub>3</sub> CF<sub>2</sub> CHC1<sub>2</sub></td><td data-text-align="left" data-vertical-align="top">(HCFC-225 ca)</td></tr><tr><td data-text-align="left" data-vertical-align="top">CF<sub>2</sub> C1CF<sub>2</sub> CHC1F</td><td data-text-align="left" data-vertical-align="top">(HCFC-225 cb)</td></tr><tr><td data-text-align="left" data-vertical-align="top">C<sub>3</sub> HF<sub>6</sub> C1</td><td data-text-align="left" data-vertical-align="top">(HCFC-226)</td></tr><tr><td data-text-align="left" data-vertical-align="top">C<sub>3</sub> H<sub>2</sub> FC1<sub>5</sub></td><td data-text-align="left" data-vertical-align="top">(HCFC-231)</td></tr><tr><td data-text-align="left" data-vertical-align="top">C<sub>3</sub> H<sub>2</sub> F<sub>2</sub> C1<sub>4</sub></td><td data-text-align="left" data-vertical-align="top">(HCFC-232)</td></tr><tr><td data-text-align="left" data-vertical-align="top">C<sub>3</sub> H<sub>2</sub> F<sub>3</sub> C1<sub>3</sub></td><td data-text-align="left" data-vertical-align="top">(HCFC-233)</td></tr><tr><td data-text-align="left" data-vertical-align="top">C<sub>3</sub> H<sub>2</sub> F<sub>4</sub> C1<sub>2</sub></td><td data-text-align="left" data-vertical-align="top">(HCFC-234)</td></tr><tr><td data-text-align="left" data-vertical-align="top">C<sub>3</sub> H<sub>2</sub> F<sub>5</sub> C1</td><td data-text-align="left" data-vertical-align="top">(HCFC-235)</td></tr><tr><td data-text-align="left" data-vertical-align="top">C<sub>3</sub> H<sub>3</sub> FC1<sub>4</sub></td><td data-text-align="left" data-vertical-align="top">(HCFC-241)</td></tr><tr><td data-text-align="left" data-vertical-align="top">C<sub>3</sub> H<sub>3</sub> F<sub>2</sub> C1<sub>3</sub></td><td data-text-align="left" data-vertical-align="top">(HCFC-242)</td></tr><tr><td data-text-align="left" data-vertical-align="top">C<sub>3</sub> H<sub>3</sub> F<sub>3</sub> C1<sub>2</sub></td><td data-text-align="left" data-vertical-align="top">(HCFC-243)</td></tr><tr><td data-text-align="left" data-vertical-align="top">C<sub>3</sub> H<sub>3</sub> F<sub>4</sub> C1</td><td data-text-align="left" data-vertical-align="top">(HCFC-244)</td></tr><tr><td data-text-align="left" data-vertical-align="top">C<sub>3</sub> H<sub>4</sub> FC1<sub>3</sub></td><td data-text-align="left" data-vertical-align="top">(HCFC-251)</td></tr><tr><td data-text-align="left" data-vertical-align="top">C<sub>3</sub> H<sub>4</sub> F<sub>2</sub> C1<sub>2</sub></td><td data-text-align="left" data-vertical-align="top">(HCFC-252)</td></tr><tr><td data-text-align="left" data-vertical-align="top">C<sub>3</sub> H<sub>4</sub> F<sub>3</sub> C1</td><td data-text-align="left" data-vertical-align="top">(HCFC-253)</td></tr><tr><td data-text-align="left" data-vertical-align="top">C<sub>3</sub> H<sub>5</sub> FC1<sub>2</sub></td><td data-text-align="left" data-vertical-align="top">(HCFC-261)</td></tr><tr><td data-text-align="left" data-vertical-align="top">C<sub>3</sub> H<sub>5</sub> F<sub>2</sub> C1</td><td data-text-align="left" data-vertical-align="top">(HCFC-262)</td></tr><tr><td data-text-align="left" data-vertical-align="top">C<sub>3</sub> H<sub>6</sub> FC1</td><td data-text-align="left" data-vertical-align="top">(HCFC-271)</td></tr></tbody></table></article></section></main></body></html>