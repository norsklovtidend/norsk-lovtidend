<!DOCTYPE html><html lang="no"><head><title>Forskrift om forsøk med regionale rovviltnemnder, om lisensjakt på jerv og om kvotefri jakt på gaupe.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1997-11-07-1154</dd><dt class="dokid">DokumentID</dt><dd class="dokid">LTI/forskrift/1997-11-07-1154</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 24</dd><dt class="dateInForce">I kraft fra</dt><dd class="dateInForce">1997-11-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§4</li><li>lov/1981-05-29-38/§9</li><li>lov/1981-05-29-38/§12</li><li>lov/1981-05-29-38/§35</li><li>lov/1981-05-29-38/§48</li></ul></dd><dt class="dateOfPublication">Kunngjort</dt><dd class="dateOfPublication">1997-12-08</dd><dt class="title">Tittel</dt><dd class="title">Forskrift om forsøk med regionale rovviltnemnder, om lisensjakt på jerv og om kvotefri jakt på gaupe.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 7. november 1997 med hjemmel i lov av 29. mai 1981 nr. 38 om viltet § 4, § 9, § 12, § 35 og § 48.</dd><dt class="refid">RefID</dt><dd class="refid">forskrift/1997-11-07-1154</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøk med regionale rovviltnemnder, om lisensjakt på jerv og om kvotefri jakt på gaupe.<ul class="tocSubUl"><li>I. Forsøk med regionale rovviltnemnder<ul class="tocSubUl"><li>§ 1. Jervnemnder</li><li>§ 2. Gaupenemnder</li></ul></li><li>II. Lisensjakt på jerv<ul class="tocSubUl"><li>§ 3. Åpning av lisensjakt</li><li>§ 4. Administrasjon</li><li>§ 5. Lisensjaktperiode</li></ul></li><li>III. Kvotefri jakt på gaupe<ul class="tocSubUl"><li>§ 6. Områder med kvotefri jakt på gaupe</li></ul></li><li>IV. Andre bestemmelser og ikrafttreden<ul class="tocSubUl"><li>§ 7. Våpenbestemmelser mv</li><li>§ 8. Meldeplikt, rapportering og andre bestemmelser</li><li>§ 9. Dispensasjon</li><li>§ 10. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1997-11-07-1154" id="dokument"><h1>Forskrift om forsøk med regionale rovviltnemnder, om lisensjakt på jerv og om kvotefri jakt på gaupe.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-11-07-1154/KAPITTEL_1" data-partID="k1"><h2>I. Forsøk med regionale rovviltnemnder</h2><article class="legalArticle" data-lovdata-URL="LTI/forskrift/1997-11-07-1154/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Jervnemnder</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med virkning fra jaktåret 1997/1998 til og med jaktåret 2000/2001 opprettes det to regionale jervnemnder – én for fylkene Nord-Trøndelag, Nordland, Troms og Finnmark (Nord-Norge) og én for landets øvrige fylker (Sør-Norge). Jervnemnda skal gjennomføre bestandsregulering av jerv innenfor sitt geografiske virkeområde i tråd med forutsetningene i St.meld.nr.35 (1996–1997) og Stortingets behandling av denne. Jervnemnda er underlagt direktoratets instruksjonsmyndighet, og skal i faglige spørsmål søke råd hos fylkesmennene.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Jervnemnda består av sju medlemmer som oppnevnes av berørte kommuner. Hvilke kommuner som skal oppnevne medlemmer fastsettes av fylkestinget i henholdsvis Finnmark (2 kommuner), Troms (2), Nordland (2), Nord-Trøndelag (1), Sør-Trøndelag (1), Møre og Romsdal (1), Oppland (2), Hedmark (1), Sogn og Fjordane (1), Buskerud (1). Nemnda velger selv sin leder og nestleder. Fylkesmannen i Troms er sekretær for jervnemnda for Nord-Norge. Fylkesmannen i Sør-Trøndelag er sekretær for jervnemnda for Sør-Norge.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Jervnemnda skal fatte vedtak om årlig fellingskvote, fastsette innenfor hvilke områder lisensjakt kan foregå og fordele den fastsatte kvoten på disse. Nemnda kan også fastsette eventuelle nærmere vilkår for deltakelse i lisensjakta. Nemndas vedtak skal bygge på den til enhver tid tilgjengelige kunnskap om biologiske og bestandsmessige forhold og om skadesituasjonen.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Jervnemndas vedtak kan påklages til Direktoratet for naturforvaltning.</article></article><article class="legalArticle" data-lovdata-URL="LTI/forskrift/1997-11-07-1154/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Gaupenemnder</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Med virkning fra jaktåret 1997/1998 til og med jaktåret 2000/2001 opprettes det to regionale gaupenemnder – én for Nord-Trøndelag fylke inklusive Fosen og én for Hedmark fylke. Gaupenemnda skal forvalte bestanden av gaupe innenfor sitt geografiske virkeområde i tråd med forutsetningene i St.meld.nr.35 (1996–1997) og Stortingets behandling av denne. Gaupenemnda er underlagt direktoratets instruksjonsmyndighet, og skal i faglige spørsmål søke råd hos fylkesmannen. Fylkesmannen er også nemndas sekretær og ansvarlig for forberedelse og gjennomføring av nemndas vedtak.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Gaupenemnda i Nord-Trøndelag/Fosen består av fem medlemmer oppnevnt av berørte kommuner, og velger selv sin leder og nestleder. Hvilke kommuner som skal oppnevne medlemmer fastsettes av fylkestinget i Nord-Trøndelag. Gaupenemnda i Hedmark består av fem medlemmer oppnevnt av fylkestinget, der fylkestinget også oppnevner leder og nestleder.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Gaupenemnda skal fatte vedtak om årlig fellingskvote, fastsette innenfor hvilke områder kvotejakta kan foregå og fordele den fastsatte kvote på hensiktsmessige jaktregioner. Nemndas vedtak skal bygge på den til enhver tid tilgjengelige kunnskap om biologiske og bestandsmessige forhold og om skadesituasjonen.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Gaupenemnda skal også fatte vedtak om bruk av midler til forebyggende tiltak mot gaupeskader, dvs disponering av den rammebevilgning som stilles til disposisjon for fylket til dette formål. Slikt vedtak fattes etter innstilling fra det rådgivende rovviltutvalget i fylket.</article><article class="legalP" data-absoluteaddress="/kapittel/1/paragraf/2/ledd/5/" id="kapittel-1-paragraf-2-ledd-5">Gaupenemndas vedtak kan påklages til Direktoratet for naturforvaltning.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-11-07-1154/KAPITTEL_2" data-partID="k2"><h2>II. Lisensjakt på jerv</h2><article class="legalArticle" data-lovdata-URL="LTI/forskrift/1997-11-07-1154/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Åpning av lisensjakt</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det åpnes for lisensjakt på jerv i hele landet med unntak av det administrative kjerneområdet for jerv i Sør-Norge, jf avgrensing fastsatt av Miljøverndepartementet, jf også St.meld.nr.35 (1996–1997) og Stortingets behandling av denne.</article></article><article class="legalArticle" data-lovdata-URL="LTI/forskrift/1997-11-07-1154/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Administrasjon</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Fylkesmannen gis myndighet til å administrere lisensjakt på jerv, herunder utstede jaktlisenser, i tråd med jervnemndas vedtak og Stortingets forutsetninger.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Dersom et lisensjaktområde omfatter arealer i flere fylker, administreres lisensjakta av den fylkesmann som har størst areal innenfor området.</article></article><article class="legalArticle" data-lovdata-URL="LTI/forskrift/1997-11-07-1154/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Lisensjaktperiode</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Tillatt lisensjaktperiode er 1. oktober – 15. februar.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1997-11-07-1154/KAPITTEL_3" data-partID="k3"><h2>III. Kvotefri jakt på gaupe</h2><article class="legalArticle" data-lovdata-URL="LTI/forskrift/1997-11-07-1154/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Områder med kvotefri jakt på gaupe</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Jakt på gaupe er kun tillatt i de områder fylkesmannen har fastsatt kvote, eller i de områder det med hjemmel i særskilt forskrift er tillatt å utøve jakt på gaupe uten kvotebegrensning.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Innenfor fastsatt jakttid, jf forskrift av 1. mars 1997 nr. 256, er det tillatt å utøve jakt på gaupe uten kvotebegrensninger i følgende områder:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/1/ledd/2/punkt/1/" id="kapittel-3-paragraf-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/1/ledd/2/punkt/1/ledd/1/" id="kapittel-3-paragraf-1-ledd-2-punkt-1-ledd-1">Hele Vest-Agder, Rogaland, Hordaland og Sogn og Fjordane fylker</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/1/ledd/2/punkt/2/" id="kapittel-3-paragraf-1-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/1/ledd/2/punkt/2/ledd/1/" id="kapittel-3-paragraf-1-ledd-2-punkt-2-ledd-1">Deler av Møre og Romsdal, Nordland, Troms og Finnmark fylker med en nærmere avgrensning fastsatt av fylkesmannen.</article></article></li></ul></article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1997-11-07-1154/KAPITTEL_4" data-partID="k4"><h2>IV. Andre bestemmelser og ikrafttreden</h2><article class="legalArticle" data-lovdata-URL="LTI/forskrift/1997-11-07-1154/§7" data-name="§7" data-partID="§7" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Våpenbestemmelser mv</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Til jakt på jerv og gaupe er det ikke tillatt å bruke halvautomatisk rifle med mer enn 2 skudd i magasinet og ett skudd i kammeret. Det er når jakten utøves med rifle bare tillatt å bruke ammunisjon med ekspanderende prosjektil (blyspiss, hullspiss o.l.) som har en anslagsenergi på minst 980 joule (100 kgm) på 100 meters avstand. Ingen har adgang til å utøve jakt på jerv eller gaupe med rifle uten å ha avlagt skyteprøve for storviltjakt samme jaktår.</article></article><article class="legalArticle" data-lovdata-URL="LTI/forskrift/1997-11-07-1154/§8" data-name="§8" data-partID="§8" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Meldeplikt, rapportering og andre bestemmelser</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Felling av jerv skal straks meldes til fylkesmannen på en slik måte fylkesmannen bestemmer. Jeger plikter forøvrig å følge de regler som fremgår av lisensen.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Felling av gaupe i områder med kvotefri jakt skal straks meldes til fylkesmannen med angivelse av fellingstidspunkt og fellingssted.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Den som feller jerv eller gaupe plikter vederlagsfritt å innlevere skrotten til vitenskapelige formål etter nærmere instruks gitt av fylkesmannen. Jeger eller preparant plikter å sende inn skrotten innen 1. juni samme år. Hvis felt vilt først sendes preparant, skal dette gjøres innen 1. mai samme år.</article><article class="legalP" data-absoluteaddress="/kapittel/4/paragraf/2/ledd/4/" id="kapittel-4-paragraf-2-ledd-4">Forøvrig gjelder bestemmelsene om ordinær jaktutøvelse gitt i eller i medhold av viltloven, samt bestemmelsene i forskrift av 9. juli 1993 nr. 954 om forvaltning av bjørn, ulv, jerv og gaupe så langt de passer.</article></article><article class="legalArticle" data-lovdata-URL="LTI/forskrift/1997-11-07-1154/§9" data-name="§9" data-partID="§9" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Direktoratet for naturforvaltning kan i særlige tilfeller dispensere fra reglene i denne forskrift.</article></article><article class="legalArticle" data-lovdata-URL="LTI/forskrift/1997-11-07-1154/§10" data-name="§10" data-partID="§10" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Denne forskrift trer i kraft straks.</article></article></section></main></body></html>