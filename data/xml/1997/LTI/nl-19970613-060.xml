<!DOCTYPE html><html lang="no"><head><title>Lov om endringer i lov av 23. desember 1988 nr. 110 om statstilskott til ordninger for avtalefestet pensjon, skatteloven, folketrygdloven og enkelte andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">LOV-1997-06-13-60</dd><dt class="dokid">DokumentID</dt><dd class="dokid">LTI/lov/1997-06-13-60</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 14</dd><dt class="dateInForce">I kraft fra</dt><dd class="dateInForce">1997-06-13, 1997-07-01, 1997-10-01, 1998-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li><li>lov/1957-07-06-26</li><li>lov/1962-06-22-12</li><li>lov/1988-12-23-110</li><li>lov/1997-02-28-19</li><li>lov/1997-02-28-20</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1997-07-08</dd><dt class="titleShort">Korttittel</dt><dd class="titleShort">Endringslov til pensjonslover mm</dd><dt class="title">Tittel</dt><dd class="title">Lov om endringer i lov av 23. desember 1988 nr. 110 om statstilskott til ordninger for avtalefestet pensjon, skatteloven, folketrygdloven og enkelte andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.79 (1996–1997), Innst.O.nr.98 (1996–1997), Besl.O.nr.117 (1996–1997). Odels- og lagtingsvedtak hhv. 6. og 10. juni 1997. Fremmet av Sosial- og helsedepartementet.</dd><dt class="refid">RefID</dt><dd class="refid">lov/1997-06-13-60</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 23. desember 1988 nr. 110 om statstilskott til ordninger for avtalefestet pensjon, skatteloven, folketrygdloven og enkelte andre lover.<ul class="tocSubUl"><li>I.</li><li>II.<ul class="tocSubUl"><li>§ 8-52. Medlemmer med avtalefestet pensjon med statstilskott o.l</li></ul></li><li>III.</li><li>IV.</li><li>V.</li><li>VI.</li><li>VII. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/1997-06-13-60" id="dokument"><h1>Lov om endringer i lov av 23. desember 1988 nr. 110 om statstilskott til ordninger for avtalefestet pensjon, skatteloven, folketrygdloven og enkelte andre lover.</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 6. juli 1957 nr. 26 om samordning av pensjons- og trygdeytelser.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 22. juni 1962 nr. 12 om pensjonsordning for sykepleiere.</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 28. februar 1997 nr. 20 om endringer i lov av 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1997-06-13-60/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 23. desember 1988 nr. 110 om statstilskott til ordninger for avtalefestet pensjon gjøres følgende endringer:</article> <article class="defaultP" margin-top="true">§ 2 første ledd bokstav a nytt andre ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ordningen kan, uten hinder av bestemmelsene i første ledd, gi ytelser til personer som mellom fylte 62 og 64 år har mottatt pensjon fra en tilknyttet avtalefestet pensjonsordning der vilkårene i denne paragrafen er oppfylt.</article> <article class="defaultP" margin-top="true">§ 2 første ledd bokstav c nytt femte ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Pensjonen skal, uten hensyn til de øvrige bestemmelsene under denne bokstaven, utgjøre maksimalt 70 prosent av tidligere pensjonsgivende inntekt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1997-06-13-60/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 28. februar 1997 nr. 19 om folketrygd (folketrygdloven) gjøres følgende endringer:</article> <article class="defaultP" margin-top="true">§ 3-2 fjerde ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Full grunnpensjon utgjør likevel 75 prosent av grunnbeløpet dersom pensjonisten lever sammen med en ektefelle som mottar foreløpig uførestønad, uførepensjon, alderspensjon, eller avtalefestet pensjon fra en pensjonsordning som får statstilskott, eller fra en tilknyttet ordning.</article> <article class="defaultP" margin-top="true">§ 3-14 sjette ledd skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Bestemmelsene i denne paragrafen gjelder også for personer som mottar avtalefestet pensjon fra en pensjonsordning som får statstilskott, eller fra en tilknyttet ordning der laveste pensjonsalder er 62 år.</article> <article class="defaultP" margin-top="true">§ 3-19 sjette ledd skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Bestemmelsene i denne paragrafen gjelder også for den som mottar avtalefestet pensjon fra en pensjonsordning som får statstilskott, eller fra en tilknyttet ordning der laveste pensjonsalder er 62 år.</article> <article class="defaultP" margin-top="true">§ 3-24 tredje ledd bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" data-absoluteaddress="/kapittel/2/ledd/4/punkt/1/" id="kapittel-2-ledd-4-punkt-1"><span class="data-originalId">e)</span><article class="legalP" data-absoluteaddress="/kapittel/2/ledd/4/punkt/1/ledd/1/" id="kapittel-2-ledd-4-punkt-1-ledd-1">mottar avtalefestet pensjon fra en pensjonsordning som får statstilskott, eller fra en tilknyttet ordning.</article></article></li></ul></article> <article class="defaultP" margin-top="true">§ 8-52 skal lyde:</article><article class="futureLegalArticle" data-name="§8-52" data-partID="§8-52" data-absoluteaddress="/kapittel/2/foreslåttparagraf/1/" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 8-52</span>. <span class="legalArticleTitle">Medlemmer med avtalefestet pensjon med statstilskott o.l</span></span><article class="legalP" data-absoluteaddress="/kapittel/2/foreslåttparagraf/1/ledd/1/" id="kapittel-2-foreslåttparagraf-1-ledd-1">Bestemmelsene i § 8-51 gjelder på tilsvarende måte for medlemmer som mottar avtalefestet pensjon fra en pensjonsordning som får statstilskott, eller fra en tilknyttet ordning.</article></article> <article class="defaultP" margin-top="true">§ 10-5 fjerde ledd første punktum skal lyde:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Det ytes ikke stønad etter denne paragrafen til en person som mottar alderspensjon, uførepensjon, eller avtalefestet pensjon fra en pensjonsordning som får statstilskott, eller fra en tilknyttet ordning.</article> <article class="defaultP" margin-top="true">§ 10-12 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/5/punkt/1/" id="kapittel-2-ledd-5-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/5/punkt/1/ledd/1/" id="kapittel-2-ledd-5-punkt-1-ledd-1">ektefellen mottar alderspensjon, uførepensjon, foreløpig uførestønad, rehabiliteringspenger, attføringspenger, eller avtalefestet pensjon fra en pensjonsordning som får statstilskott, eller fra en tilknyttet ordning, og</article></article></li></ul></article> <article class="defaultP" margin-top="true">§ 11-12 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/5/punkt/2/" id="kapittel-2-ledd-5-punkt-2"><span class="data-originalId">a)</span><article class="legalP" data-absoluteaddress="/kapittel/2/ledd/5/punkt/2/ledd/1/" id="kapittel-2-ledd-5-punkt-2-ledd-1">ektefellen mottar alderspensjon, uførepensjon, foreløpig uførestønad, rehabiliteringspenger, attføringspenger, eller avtalefestet pensjon fra en pensjonsordning som får statstilskott, eller fra en tilknyttet ordning, og</article></article></li></ul></article> <article class="defaultP" margin-top="true">§ 12-14 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/5/punkt/3/" id="kapittel-2-ledd-5-punkt-3"><span class="data-originalId">a)</span><article class="legalP" data-absoluteaddress="/kapittel/2/ledd/5/punkt/3/ledd/1/" id="kapittel-2-ledd-5-punkt-3-ledd-1">ektefellen mottar alderspensjon, uførepensjon, foreløpig uførestønad, eller avtalefestet pensjon fra en pensjonsordning som får statstilskott, eller fra en tilknyttet ordning, og</article></article></li></ul></article> <article class="defaultP" margin-top="true">§ 15-14 andre punktum skal lyde:</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Det samme gjelder når vedkommende mottar avtalefestet pensjon fra en pensjonsordning som får statstilskott, eller fra en tilknyttet ordning.</article> <article class="defaultP" margin-top="true">§ 16-10 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" data-absoluteaddress="/kapittel/2/ledd/6/punkt/1/" id="kapittel-2-ledd-6-punkt-1"><span class="data-originalId">c)</span><article class="legalP" data-absoluteaddress="/kapittel/2/ledd/6/punkt/1/ledd/1/" id="kapittel-2-ledd-6-punkt-1-ledd-1">mottar avtalefestet pensjon fra en pensjonsordning som får statstilskott, eller fra en tilknyttet ordning.</article></article></li></ul></article> <article class="defaultP" margin-top="true">§ 17-11 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" data-absoluteaddress="/kapittel/2/ledd/6/punkt/2/" id="kapittel-2-ledd-6-punkt-2"><span class="data-originalId">c)</span><article class="legalP" data-absoluteaddress="/kapittel/2/ledd/6/punkt/2/ledd/1/" id="kapittel-2-ledd-6-punkt-2-ledd-1">når vedkommende mottar avtalefestet pensjon fra en pensjonsordning som får statstilskott, eller fra en tilknyttet ordning.</article></article></li></ul></article> <article class="defaultP" margin-top="true">§ 19-6 fjerde ledd skal lyde:</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">For en pensjonist som fram til fylte 67 år hadde avtalefestet pensjon med statstilskott, skal pensjonen uten ektefelletillegg og barnetillegg reduseres med 50 prosent av inntekt over grunnbeløpet. Summen av pensjon og pensjonsgivende inntekt kan ikke utgjøre mer enn 100 prosent av den tidligere pensjonsgivende inntekten. Pensjonen reduseres likevel ikke hvis den pensjonsgivende inntekten er mindre enn grunnbeløpet.</article> <article class="defaultP" margin-top="true">§ 19-8 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/7/punkt/1/" id="kapittel-2-ledd-7-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/7/punkt/1/ledd/1/" id="kapittel-2-ledd-7-punkt-1-ledd-1">ektefellen mottar alderspensjon, uførepensjon, foreløpig uførestønad, eller avtalefestet pensjon fra en pensjonsordning som får statstilskott, eller fra en tilknyttet ordning, og</article></article></li></ul></article> <article class="defaultP" margin-top="true">§ 24-2 andre ledd skal lyde:</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">For en pensjonist som mottar uførepensjon, fastsetter trygdeetaten pensjonspoengene og underretter pensjonisten om vedtaket. Det samme gjelder for en pensjonist som mottar avtalefestet pensjon fra en pensjonsordning som får statstilskott, eller fra en tilknyttet ordning.</article> <article class="defaultP" margin-top="true">§ 25-4 første ledd skal lyde:</article><article class="legalP" data-absoluteaddress="/kapittel/2/ledd/9/" id="kapittel-2-ledd-9">En person som etter § 1-5 regnes som samboer, plikter å gi trygdekontoret melding om samboerskapet dersom vedkommende mottar pensjon eller overgangsstønad fra folketrygden, eller avtalefestet pensjon fra en pensjonsordning som får statstilskott, eller fra en tilknyttet ordning.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1997-06-13-60/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 28. februar 1997 nr. 20 om endringer i lov av 28. februar 1997 nr. 19 om folketrygd (folketrygdloven) gjøres følgende endringer:</article> <article class="defaultP" margin-top="true">§ 3-2 fjerde ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Full grunnpensjon utgjør likevel 75 prosent av grunnbeløpet dersom pensjonisten lever sammen med en ektefelle<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">som mottar foreløpig uførestønad, uførepensjon eller alderspensjon,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">som mottar pensjon fra en avtalefestet pensjonsordning som får statstilskott, eller fra en tilknyttet ordning, eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">som har en årlig inntekt, inkludert kapitalinntekt, som er større enn to ganger grunnbeløpet.</article></article></li></ul></article> <article class="defaultP" margin-top="true">§ 15-14 første ledd andre punktum skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Det samme gjelder når vedkommende mottar avtalefestet pensjon fra en pensjonsordning som får statstilskott, eller fra en tilknyttet ordning.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1997-06-13-60/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 18. august 1911 nr. 8 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 42 tredje ledd bokstav h skal lyde:<ul class="defaultList"><li data-li-identifier="h." data-name="h."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">h.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Sluttvederlag som etter overenskomst mellom hovedorganisasjoner for arbeidstakere og arbeidsgivere blir utbetalt arbeidstakere ved oppsigelse. Av tilleggssluttvederlag som blir utbetalt etter avtale mellom den enkelte arbeidsgiver og arbeidstakerne, regnes som inntekt bare den del som overstiger 50 pst. av det beløp den enkelte arbeidstaker har krav på etter avtale som nevnt i første punktum. Når sluttvederlag etter første punktum utbetales i forbindelse med at arbeidstakere som har fylt 64 år mottar avtalefestet pensjon (AFP), gjelder skattefriheten for inntil kr 950 pr måned. Bestemmelsen i forrige punktum gjelder tilsvarende for arbeidstakere født i 1944 eller tidligere som etter fylte 62 år mottar tilsvarende avtalefestet pensjon i henhold til vedtekter godkjent av vedkommende departement.</article></article></li></ul></article> <article class="defaultP" margin-top="true">§ 78 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">For skattytere som har rett til fradrag etter § 77 nr. 1 og 2, skal det ikke beregnes skatt eller trygdeavgift når den alminnelige inntekt ikke overstiger kr 67.000 for enslige og kr 104.400 for ektepar og samboere som går inn under § 16 tolvte ledd. Det samme gjelder for skattytere som mottar overgangsstønad etter folketrygdloven § 15-7, § 16-7 eller § 17-6 eller pensjon etter folketrygdloven § 16-7 eller § 17-5, eller som etter fylte 64 år mottar avtalefestet pensjon (AFP). Bestemmelsen kommer også til anvendelse overfor skattytere født i 1944 eller tidligere som etter fylte 62 år mottar tilsvarende avtalefestet pensjon i henhold til vedtekter godkjent av vedkommende departement. For skattytere som nevnt skal kommuneskatt, fylkesskatt, fellesskatt og trygdeavgift ikke overstige 55 prosent av inntekt over beløpsgrensene. Ved fastsettelsen av inntekten skal det gjøres et tillegg på 5 prosent av skattyters og eventuell ektefelles eller samboers nettoformue ved statsskatteligningen, utover skattefritt beløp etter § 79.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1997-06-13-60/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I lov av 6. juli 1957 nr. 26 om samordning av pensjons- og trygdeytelser gjøres følgende endringer:</article> <article class="defaultP" margin-top="true">§ 1 nr. 1 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">d.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Avtalefestet pensjon fra en pensjonsordning som får statstilskott, eller fra en tilknyttet ordning, og avtalefestet pensjon fra en statlig, kommunal eller tilsvarende pensjonsordning.</article></article></li></ul></article> <article class="defaultP" margin-top="true">§ 3 første ledd andre punktum skal lyde:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Unntak gjelder for ektefelletillegg og barnetillegg etter folketrygdloven, og for ektefelletillegg til avtalefestet pensjon fra en pensjonsordning som får statstilskott, eller fra en tilknyttet ordning.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1997-06-13-60/KAPITTEL_6" data-partID="k6"><h2 data-text-align="center">VI.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">I lov av 22. juni 1962 nr. 12 om pensjonsordning for sykepleiere skal § 6 første ledd første punktum lyde:</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Aldersgrensen er 70 år for overordnede sykepleiere og 65 år for underordnede sykepleiere.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/lov/1997-06-13-60/KAPITTEL_7" data-partID="k7"><h2 data-text-align="center">VII. Ikrafttredelse</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/punkt/1/" id="kapittel-7-punkt-1"><span class="data-originalId">1.</span><article class="legalP" data-absoluteaddress="/kapittel/7/punkt/1/ledd/1/" id="kapittel-7-punkt-1-ledd-1">Endringene i lov av 18. august 1911 nr. 8 om skatt av formue og inntekt (skatteloven) trer i kraft straks og gis virkning for inntektsåret 1997.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/punkt/2/" id="kapittel-7-punkt-2"><span class="data-originalId">2.</span><article class="legalP" data-absoluteaddress="/kapittel/7/punkt/2/ledd/1/" id="kapittel-7-punkt-2-ledd-1">Endringen i lov av 22. juni 1962 nr. 12 om pensjonsordning for sykepleiere trer i kraft 1. juli 1997.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/punkt/3/" id="kapittel-7-punkt-3"><span class="data-originalId">3.</span><article class="legalP" data-absoluteaddress="/kapittel/7/punkt/3/ledd/1/" id="kapittel-7-punkt-3-ledd-1">Endringene i lov av 23. desember 1988 nr. 110 om statstilskott til ordninger for avtalefestet pensjon, lov av 28. februar 1997 nr. 19 om folketrygd (folketrygdloven) og lov av 6. juli 1957 om samordning av pensjons- og trygdeytelser trer i kraft 1. oktober 1997, og gis virkning for personer som tar ut avtalefestet pensjon tidligst 1. oktober 1997.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/7/punkt/4/" id="kapittel-7-punkt-4"><span class="data-originalId">4.</span><article class="legalP" data-absoluteaddress="/kapittel/7/punkt/4/ledd/1/" id="kapittel-7-punkt-4-ledd-1">Endringene i lov av 28. februar 1997 nr. 20 om endringer i lov av 28. februar 1997 nr. 19 om folketrygd (folketrygdloven) trer i kraft 1. januar 1998.</article></article></li></ul></section></main></body></html>