<!DOCTYPE html><html lang="no"><head><title>Forskrift om behovsprøvet tillegg til gravferdsstønaden.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1997-08-07-919</dd><dt class="dokid">DokumentID</dt><dd class="dokid">LTI/forskrift/1997-08-07-919</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 19</dd><dt class="dateInForce">I kraft fra</dt><dd class="dateInForce">1997-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§7-2</li></ul></dd><dt class="dateOfPublication">Kunngjort</dt><dd class="dateOfPublication">1997-09-05</dd><dt class="title">Tittel</dt><dd class="title">Forskrift om behovsprøvet tillegg til gravferdsstønaden.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 7. august 1997 med hjemmel i lov av 28. februar 1997 nr. 19 om folketrygd (folketrygdloven) § 7-2 sjuende ledd.</dd><dt class="refid">RefID</dt><dd class="refid">forskrift/1997-08-07-919</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om behovsprøvet tillegg til gravferdsstønaden.<ul class="tocSubUl"><li>§ 1. Utgiftsgrunnlag</li><li>§ 2. Netto formue</li><li>§ 3. Finansformue</li><li>§ 4. Gjenlevendes inntekt</li><li>§ 5. Dokumentasjonsplikt</li><li>§ 6. Skadeserstatning</li><li>§ 7. Begrensning når utgiftene dekkes etter andre bestemmelser i loven</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-08-07-919" id="dokument"><h1>Forskrift om behovsprøvet tillegg til gravferdsstønaden.</h1><article class="legalArticle" data-lovdata-URL="LTI/forskrift/1997-08-07-919/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Utgiftsgrunnlag</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Summen av gravferdsstønaden og tillegget skal ikke overstige de dokumenterte utgiftene til gravferden.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I utgiftsgrunnlaget medregnes alminnelige utgifter til avisannonser, lys, blomster, sanger, musikk, kommunale avgifter og gravmonument.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Nødvendige utgifter til båretransport til nærmeste naturlige gravplass ved den avdødes bosted medregnes i utgiftsgrunnlaget i den utstrekning utgiftene ikke dekkes etter folketrygdloven § 7-3.</article></article><article class="legalArticle" data-lovdata-URL="LTI/forskrift/1997-08-07-919/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Netto formue</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med netto formue etter folketrygdloven § 7-2 andre ledd bokstav a menes summen av all formue med fradrag for gjeld.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For enslig avdød dokumenteres netto formue ved den sist innsendte selvangivelsen og siste likningsattest. Hvis det ikke foreligger likningsattest for samme år som siste selvangivelse, legges selvangivelsen til grunn for beregningen av tillegget. Når det har vært levert forenklet selvangivelse, må formue dokumenteres med siste likningsutkast, dersom likningsattest for året ennå ikke foreligger.</article></article><article class="legalArticle" data-lovdata-URL="LTI/forskrift/1997-08-07-919/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Finansformue</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med finansformue som nevnt i folketrygdloven § 7-2 andre ledd bokstav b menes kontanter, bankinnskudd, omsettelige aksjer, obligasjoner, andeler i verdipapirfond, andre omsettelige verdipapirer og utestående fordringer.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For avdød som var gift/samboer, dokumenteres avdødes og gjenlevendes brutto finansformue ved den sist innsendte selvangivelsen og siste likningsutskrift for avdøde og gjenlevende. Hvis det ikke foreligger likningsutskrift for samme år som siste selvangivelse, legges selvangivelsen til grunn for beregningen av tillegget. Når det har vært levert forenklet selvangivelse, må formue dokumenteres med siste likningsutkast, dersom likningsutskrift for året ennå ikke foreligger.</article></article><article class="legalArticle" data-lovdata-URL="LTI/forskrift/1997-08-07-919/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gjenlevendes inntekt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Gjenlevendes inntekt etter folketrygdloven § 7-2 andre ledd bokstav b andre punktum er samlet inntekt før fradrag og skatt på tidspunktet for dødsfallet. All inntekt regnes med, også pensjonsinntekt og kapitalinntekt. Inntekten må dokumenteres ved den sist innsendte selvangivelsen samt lønnsattest fra eventuell arbeidsgiver for inntekten på tidspunktet for dødsfallet. Hvis det har vært levert forenklet selvangivelse, må samlet inntekt dokumenteres med siste likningsutkast.</article></article><article class="legalArticle" data-lovdata-URL="LTI/forskrift/1997-08-07-919/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dokumentasjonsplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søkeren plikter å legge fram dokumentasjon for de faktiske utgiftene til gravferden og dokumentasjon som nevnt i §§ 2, 3 og 4.</article></article><article class="legalArticle" data-lovdata-URL="LTI/forskrift/1997-08-07-919/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Skadeserstatning</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Beløp som utbetales som skadeserstatning som følge av dødsfallet regnes ikke med ved beregningen av tillegget.</article></article><article class="legalArticle" data-lovdata-URL="LTI/forskrift/1997-08-07-919/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Begrensning når utgiftene dekkes etter andre bestemmelser i loven</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når gravferdsutgiftene dekkes av folketrygden etter forskrift om gravferdsstønad og stønad til båretransport for person som er pliktig medlem etter § 2-5 i lov om folketrygd og som dør utenfor Norge, gitt med hjemmel i folketrygdloven § 7-4, gis det ikke tillegg ut over 20 prosent av gravferdsstønaden.</article></article><article class="legalArticle" data-lovdata-URL="LTI/forskrift/1997-08-07-919/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskriften trer i kraft den 1. september 1997 og får anvendelse ved dødsfall inntruffet tidligst denne dato.</article></article></main></body></html>