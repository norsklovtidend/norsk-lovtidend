<!DOCTYPE html><html lang="no"><head><title>Forskrift om endring i forskrift om gjennomføring av De Forente Nasjoners Sikkerhetsråds resolusjon nr. 864 av 15. september 1993.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1997-09-26-1066</dd><dt class="dokid">DokumentID</dt><dd class="dokid">LTI/forskrift/1997-09-26-1066</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1997-09-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-09-24-907</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li><li>forskrift/1993-09-24-907/§3</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Forskrift om endring i forskrift om gjennomføring av De Forente Nasjoners Sikkerhetsråds resolusjon nr. 864 av 15. september 1993.</dd><dt class="miscInformation">Annet om dokumentet</dt><dd class="miscInformation">Fastsatt av Utenriksdepartementet 26. september 1997 med hjemmel i lov av 7. juni 1968 nr. 4 om gjennomføring av bindende vedtak av De Forente Nasjoners Sikkerhetsråd og forskrift av 24. september 1993 nr. 907 om gjennomføring av De Forente Nasjoners Sikkerhetsråds resolusjon nr. 864 av 15. september 1993 § 3.</dd><dt class="refid">RefID</dt><dd class="refid">forskrift/1997-09-26-1066</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av De Forente Nasjoners Sikkerhetsråds resolusjon nr. 864 av 15. september 1993.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-09-26-1066" id="dokument"><h1>Forskrift om endring i forskrift om gjennomføring av De Forente Nasjoners Sikkerhetsråds resolusjon nr. 864 av 15. september 1993.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-09-26-1066/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 24. september 1993 nr. 907 om gjennomføring av De Forente Nasjoners Sikkerhetsråds resolusjon nr. 864 av 15. september 1993 gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det er forbudt for høyere tjenestemenn i UNITA og deres nærmeste voksne familiemedlemmer, angitt på en liste utarbeidet av Sikkerhetsrådets sanksjonskomité for Angola, å reise inn i eller i transitt gjennom Norge.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Unntatt fra forbudet i første ledd er representanter som er nødvendige for at «Regjeringen for Enhet og Nasjonal Forsoning» (the Government of Unity and National Reconciliation), nasjonalforsamlingen eller «Den Forente Kommisjon» (the Joint Commission) skal fungere.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Norske statsborgere skal ikke nektes innreise etter denne bestemmelse.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Det er forbudt å utstede reisedokumenter, visum eller oppholdstillatelse til personer nevnt i § 2 første ledd. Allerede utstedte dokumenter skal suspenderes eller kanselleres. Norske statsborgere skal ikke nektes reisedokumenter, visum eller oppholdstillatelse etter denne bestemmelse.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det er forbudt for UNITA å åpne eller drive kontorer i Norge.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Det er forbudt for ethvert luftfartøy som kommer fra Angola å overfly eller lande på norsk territorium.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Det er forbudt for ethvert luftfartøy å ta av fra eller overfly norsk territorium i den hensikt å lande i Angola.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Unntatt fra forbudene i første og annet ledd er flyvninger til og fra bestemte steder i Angola som er angitt på en liste utarbeidet av den angolanske regjering og meddelt FNs medlemsstater.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Det er forbudt for norske rettssubjekter og enhver som befinner seg på norsk territorium å forsyne eller på annen måte gjøre tilgjengelig fly eller flykomponenter til Angola. Forbudet gjelder også transport av fly eller flykomponenter til Angola på skip eller luftfartøy som er norskregistrert.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Unntatt fra forbudet er visse innførselssteder angitt på en liste utarbeidet av den angolanske regjering og meddelt FNs medlemsstater.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Det er forbudt for norske rettssubjekter og enhver som befinner seg på norsk territorium å yte ingeniør- og vedlikeholdstjenester, utstede luftdyktighetsbevis, utbetale nye krav i henhold til eksisterende forsikringspoliser eller å utstede eller fornye forsikringspoliser for fly registrert i Angola.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Unntatt fra dette forbud er fly angitt på en liste utarbeidet av den angolanske regjering og meddelt FNs medlemsstater og fly som har landet i Angola på steder som ikke omfattes av forbudet i § 5.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Forbudene i denne forskrift gjelder ikke i medisinske nødstilfeller, samt for innflyvning av mat, medisiner eller forsyninger for vesentlige humanitære behov, dersom dette er forhåndsgodkjent av Sikkerhetsrådets sanksjonskomité for Angola.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Forbudene i denne forskrift gjelder også fortsettelse av virksomhet som var påbegynt før forbudene trådte i kraft.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Utenriksdepartementet gis fullmakt til å endre, suspendere og oppheve bestemmelsene i denne forskrift.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Denne forskrift trer i kraft 25. september 1993, med mindre FNs Generalsekretær før dette tidspunkt notifiserer Sikkerhetsrådet om at en effektiv våpenhvile har blitt opprettet og at avtale er blitt oppnådd om gjennomføring av fredspakten «Acordos de Paz» og relevante sikkerhetsrådsresolusjoner. I så fall trer forskriften i kraft fra det tidspunkt Utenriksdepartementet bestemmer.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-09-26-1066/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 30. september 1997, med mindre FNs Sikkerhetsråd innen dette og på grunnlag av en rapport fra FNs Generalsekretær fastslår at UNITA har tatt konkrete og irreversible skritt for å oppfylle forpliktelsene i Sikkerhetsrådets resolusjon av 28. august 1997.</article></section></main></body></html>