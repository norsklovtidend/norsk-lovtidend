<!DOCTYPE html><html lang="no"><head><title>Forskrift om adgang til å fiske i midlertidig stengte områder med torsketrål som har innmontert sorteringsrist med minste spileavstand 80 mm.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1997-07-07-777</dd><dt class="dokid">DokumentID</dt><dd class="dokid">LTI/forskrift/1997-07-07-777</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 18</dd><dt class="dateInForce">I kraft fra</dt><dd class="dateInForce">1997-07-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1976-12-17-91/§4</li><li>lov/1925-07-17-11/§4</li><li>forskrift/1996-05-20-502/§3</li></ul></dd><dt class="dateOfPublication">Kunngjort</dt><dd class="dateOfPublication">1997-08-19</dd><dt class="title">Tittel</dt><dd class="title">Forskrift om adgang til å fiske i midlertidig stengte områder med torsketrål som har innmontert sorteringsrist med minste spileavstand 80 mm.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 7. juli 1997 med hjemmel i forskrift av 20. mai 1996 nr. 502 om bruk av sorteringsristsystem i fisket ved bruk av torsketrål (135 mm maskevidde) § 3 annet ledd.</dd><dt class="refid">RefID</dt><dd class="refid">forskrift/1997-07-07-777</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å fiske i midlertidig stengte områder med torsketrål som har innmontert sorteringsrist med minste spileavstand 80 mm.<ul class="tocSubUl"><li>§ 1. Virkeområde</li><li>§ 2. Bruk av sorteringsrist</li><li>§ 3. Varsling</li><li>§ 4. Stenging av felt</li><li>§ 5. Straff og inndragning</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-07-07-777" id="dokument"><h1>Forskrift om adgang til å fiske i midlertidig stengte områder med torsketrål som har innmontert sorteringsrist med minste spileavstand 80 mm.</h1><article class="legalArticle" data-lovdata-URL="LTI/forskrift/1997-07-07-777/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for norske og utenlandske fartøy som fisker med torsketrål (135 mm maskevidde).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder de områdene som fremgår av § 1 i Fiskeridirektørens forskrift av 20. mai 1996 nr. 502 om bruk av sorteringsristsystem i fisket ved bruk av torsketrål (135 mm maskevidde).</article></article><article class="legalArticle" data-lovdata-URL="LTI/forskrift/1997-07-07-777/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bruk av sorteringsrist</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøy som har innmontert sorteringsrist med spilavstand 80 mm eller større i torsketrål kan innenfor virkeområdet nevnt i § 1, fiske i områder som er midlertidig stengt på grunn av for stor innblanding av fisk under minstemål.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Sorteringssystemet skal være konstruert i henhold til spesifikasjoner som fremgår av Fiskeridirektørens forskrift av 20. mai 1996 nr. 502 om bruk av sorteringsristsystem i fisket ved bruk av torsketrål (135 mm maskevidde).</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Tillatelsen gjelder kun dersom yngelinnblandingen med innmontert sorteringsrist er på lovlig nivå.</article></article><article class="legalArticle" data-lovdata-URL="LTI/forskrift/1997-07-07-777/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varsling</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridirektoratets Kontrollverk v/Overvåkingstjenesten for fiskefelt i Tromsø og Kystvaktskvadron Nord skal sendes skriftlig varsel før fartøyet starter og avslutter fiske i stengte områder. I meldingen skal det oppgis tidspunkt og posisjon for start og avslutning av fisket.</article></article><article class="legalArticle" data-lovdata-URL="LTI/forskrift/1997-07-07-777/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Stenging av felt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan fatte vedtak om at felt skal være stengt også for fartøy som har innmontert sorteringsrist med spilavstand på 80 mm eller større. Dette under forutsetning av at innblanding av fisk under minstemål selv med slik rist er over lovlig nivå.</article></article><article class="legalArticle" data-lovdata-URL="LTI/forskrift/1997-07-07-777/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff og inndragning</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Overtredelse av bestemmelsene gitt i eller i medhold av denne forskrift er gjenstand for straff og inndragning etter § 53 og § 54 i lov av 3. juni 1983 nr. 40 om saltvannsfiske m.v. eller § 8 og § 9 i lov av 17. desember 1976 nr. 91 om Norges økonomiske sone. Medvirkning og forsøk straffes på samme måte.</article></article><article class="legalArticle" data-lovdata-URL="LTI/forskrift/1997-07-07-777/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>