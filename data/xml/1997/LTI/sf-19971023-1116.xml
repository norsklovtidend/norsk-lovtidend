<!DOCTYPE html><html lang="no"><head><title>Forskrift om gjennomføring av De Forente Nasjoners Sikkerhetsråds resolusjon nr. 1132 av 7. oktober 1997.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1997-10-23-1116</dd><dt class="dokid">DokumentID</dt><dd class="dokid">LTI/forskrift/1997-10-23-1116</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 23</dd><dt class="dateInForce">I kraft fra</dt><dd class="dateInForce">1997-10-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4/§1</li></ul></dd><dt class="dateOfPublication">Kunngjort</dt><dd class="dateOfPublication">1997-11-12</dd><dt class="title">Tittel</dt><dd class="title">Forskrift om gjennomføring av De Forente Nasjoners Sikkerhetsråds resolusjon nr. 1132 av 7. oktober 1997.</dd><dt class="miscInformation">Annet om dokumentet</dt><dd class="miscInformation">Fastsatt ved Regjeringens res. 23. oktober 1997 med hjemmel i lov av 7. juni 1968 nr. 4 til gjennomføring av bindende vedtak av De Forente Nasjoners Sikkerhetsråd § 1. Fremmet av Utenriksdepartementet.</dd><dt class="refid">RefID</dt><dd class="refid">forskrift/1997-10-23-1116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av De Forente Nasjoners Sikkerhetsråds resolusjon nr. 1132 av 7. oktober 1997.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1997-10-23-1116" id="dokument"><h1>Forskrift om gjennomføring av De Forente Nasjoners Sikkerhetsråds resolusjon nr. 1132 av 7. oktober 1997.</h1><article class="legalArticle" data-lovdata-URL="LTI/forskrift/1997-10-23-1116/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for medlemmer av militærjuntaen i Sierra Leone og deres nærmeste voksne familiemedlemmer, angitt på en liste utarbeidet av Sikkerhetsrådets sanksjonskomité for Sierra Leone (sanksjonskomitéen), å reise inn i eller i transitt gjennom Norge.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det kan gjøres unntak i de tilfeller sanksjonskomitéen finner at dette er nødvendig av humanitære årsaker eller for å gjeninnsette Sierra Leones demokratisk valgte regjering.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Norske statsborgere skal ikke nektes innreise etter denne bestemmelse.</article></article><article class="legalArticle" data-lovdata-URL="LTI/forskrift/1997-10-23-1116/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt for norske rettssubjekter og enhver som befinner seg på norsk territorium å selge eller forsyne petroleum og petroleumsprodukter til Sierra Leone.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan gjøres unntak i de tilfeller sanksjonskomitéen har truffet avgjørelse om dette etter søknad fra Sierra Leones demokratisk valgte regjering.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Det kan videre gjøres unntak i de tilfeller sanksjonskomitéen har truffet avgjørelse om dette, etter søknad fra en annen regjering eller en av De Forente Nasjoners underorganisasjoner, av humanitære årsaker eller av hensyn til ECOWAS (Economic Community of West African States) militære observasjonsgruppe ECOMOGs (Military Observer Group of ECOWAS) behov.</article></article><article class="legalArticle" data-lovdata-URL="LTI/forskrift/1997-10-23-1116/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt for norske rettssubjekter og enhver som befinner seg på norsk territorium å selge eller forsyne våpen og tilknyttet materiell av enhver art, herunder ammunisjon, militære kjøretøyer og annet militært eller paramilitært utstyr samt reservedeler til slikt materiell og utstyr, til Sierra Leone.</article></article><article class="legalArticle" data-lovdata-URL="LTI/forskrift/1997-10-23-1116/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forbudet i § 2 og § 3 gjelder også salg og forsyninger ved bruk av skip eller luftfartøy som er norskregistrert.</article></article><article class="legalArticle" data-lovdata-URL="LTI/forskrift/1997-10-23-1116/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Utenriksdepartementet gis fullmakt til å endre, suspendere og oppheve bestemmelsene i denne forskrift.</article></article><article class="legalArticle" data-lovdata-URL="LTI/forskrift/1997-10-23-1116/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>