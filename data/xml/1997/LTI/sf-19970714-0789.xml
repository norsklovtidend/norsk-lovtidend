<!DOCTYPE html><html lang="no"><head><title>Forskrift om produksjon, import, eksport og bruk av metylbromid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1997-07-14-789</dd><dt class="dokid">DokumentID</dt><dd class="dokid">LTI/forskrift/1997-07-14-789</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 18</dd><dt class="dateInForce">I kraft fra</dt><dd class="dateInForce">1997-07-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1990-09-07-730</li><li>lov/1981-03-13-6/§9</li><li>forskrift/1983-07-08-1245</li></ul></dd><dt class="dateOfPublication">Kunngjort</dt><dd class="dateOfPublication">1997-08-19</dd><dt class="title">Tittel</dt><dd class="title">Forskrift om produksjon, import, eksport og bruk av metylbromid.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 14. juli 1997 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4 første ledd, jf. Kronprinsreg.res. av 7. september 1990 nr. 730, og lov av 13. mars 1981 nr. 6 om vern mot forurensninger og om avfall (forurensningsloven) § 9 første ledd nr. 3, jf. kgl.res. av 8. juli 1983. Jf. EØS-avtalens vedlegg II, kap. XV og vedlegg XX, kap. III (Rfo (EØF) nr. 3093/94).</dd><dt class="refid">RefID</dt><dd class="refid">forskrift/1997-07-14-789</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om produksjon, import, eksport og bruk av metylbromid.<ul class="tocSubUl"><li>§ 1. Hva forskriften regulerer</li><li>§ 2. Formål</li><li>§ 3. Forbud mot produksjon, import, eksport og bruk av metylbromid</li><li>§ 4. Lekkasje av metylbromid</li><li>§ 5. Tilsyn</li><li>§ 6. Klage</li><li>§ 7. Forurensningsgebyr/tvangsmulkt</li><li>§ 8. Straff</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1997-07-14-789" id="dokument"><h1>Forskrift om produksjon, import, eksport og bruk av metylbromid.</h1><article class="legalArticle" data-lovdata-URL="LTI/forskrift/1997-07-14-789/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften regulerer</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften fastsetter regler for produksjon, import, eksport og bruk av metylbromid (CH<sub>3</sub> Br).</article></article><article class="legalArticle" data-lovdata-URL="LTI/forskrift/1997-07-14-789/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med denne forskriften er å hindre utslipp av metylbromid som fører til nedbrytning av ozonlaget i stratosfæren.</article></article><article class="legalArticle" data-lovdata-URL="LTI/forskrift/1997-07-14-789/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot produksjon, import, eksport og bruk av metylbromid</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å produsere, importere, eksportere og bruke metylbromid som ren vare, i blandinger eller som bestanddel i andre produkter uten særskilt tillatelse fra Statens forurensningstilsyn. Statens forurensningstilsyn kan kun gi tillatelser innenfor de folkerettslige forpliktelsene Norge har.</article></article><article class="legalArticle" data-lovdata-URL="LTI/forskrift/1997-07-14-789/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Lekkasje av metylbromid</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Alle gjennomførbare forebyggingstiltak skal treffes for å hindre lekkasje av metylbromid fra desinfeksjonsanlegg og ved virksomhet der metylbromid brukes.</article></article><article class="legalArticle" data-lovdata-URL="LTI/forskrift/1997-07-14-789/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens forurensningstilsyn eller den Miljøverndepartementet bemyndiger fører tilsyn med at denne forskriften og vedtak truffet i medhold av forskriften følges.</article></article><article class="legalArticle" data-lovdata-URL="LTI/forskrift/1997-07-14-789/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Enkeltvedtak truffet i medhold av denne forskriften kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/1997-07-14-789/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forurensningsgebyr/tvangsmulkt</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For å sikre at bestemmelsene i denne forskriften eller vedtak truffet i medhold av forskriften blir overholdt kan Statens forurensningstilsyn treffe vedtak om forurensningsgebyr i medhold av forurensningsloven § 73, eller tvangsmulkt i medhold av produktkontrolloven § 13.</article></article><article class="legalArticle" data-lovdata-URL="LTI/forskrift/1997-07-14-789/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved overtredelse av denne forskriften eller vedtak truffet i medhold av forskriften kommer forurensningsloven kap. 10 eller produktkontrolloven § 12 til anvendelse, dersom forholdet ikke omfattes av strengere straffebestemmelser.</article></article><article class="legalArticle" data-lovdata-URL="LTI/forskrift/1997-07-14-789/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forskriften trer i kraft straks.</article></article></main></body></html>