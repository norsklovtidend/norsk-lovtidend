<!DOCTYPE html><html lang="no"><head><title>Forskrift om endring i forskrift om beregning av skattepliktig del av livrenter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1997-09-25-1024</dd><dt class="dokid">DokumentID</dt><dd class="dokid">LTI/forskrift/1997-09-25-1024</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 21</dd><dt class="dateInForce">I kraft fra</dt><dd class="dateInForce">1997-09-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-21-1145</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§42</li></ul></dd><dt class="dateOfPublication">Kunngjort</dt><dd class="dateOfPublication">1997-10-10</dd><dt class="title">Tittel</dt><dd class="title">Forskrift om endring i forskrift om beregning av skattepliktig del av livrenter.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 25. september 1997 med hjemmel i lov av 18. august 1911 nr. 8 om skatt av formue og inntekt (skatteloven) § 42 syvende ledd.</dd><dt class="refid">RefID</dt><dd class="refid">forskrift/1997-09-25-1024</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om beregning av skattepliktig del av livrenter.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1997-09-25-1024" id="dokument"><h1>Forskrift om endring i forskrift om beregning av skattepliktig del av livrenter.</h1><article class="legalP" data-absoluteaddress="/ledd/1/" id="ledd-1">I forskrift av 21. desember 1990 nr. 1145 om beregning av skattepliktig del av livrenter gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-09-25-1024/KAPITTEL_1" data-partID="k1"><h2 data-text-align="center">I</h2><article class="defaultP">§ 8 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Hvis en livrente gjenkjøpes, er den skattepliktige inntekten gjenkjøpsverdien med fradrag av den del av den innbetalte premie som ikke allerede er kommet til fradrag ved tidligere utbetaling (jf. § 3).</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Hvis en livrente tegnet fra og med 1. september 1994 gjenkjøpes før vilkårene til minste forsikringstid i § 2 a) er oppfylt, settes den skattepliktige inntekten til en fjerdedel av gjenkjøpsverdien. Dersom en livrente tegnet etter 17. november 1993 men før 1. september 1994 gjenkjøpes før vilkårene til minste forsikringstid i § 2 a) er oppfylt, er den skattepliktige inntekten likevel summen av en fjerdedel av gjenkjøpsverdien og 1,7 ganger den del av gjenkjøpsverdien som anses å gå ut over tilbakebetaling av innbetalt premie for forsikringen og som ikke allerede er kommet til fradrag ved tidligere utbetaling (jf. § 3). Den skattepliktige inntekten kan likevel ikke settes høyere enn livrentens gjenkjøpsverdi. Bestemmelsen i dette ledd gjelder ikke ved gjenkjøp samme år som livrenten er tegnet.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Hvis en overlevelsesrente gjenkjøpes før forsikringstilfellet er inntruffet, er den skattepliktige inntekten den delen av gjenkjøpsverdien som overstiger innbetalt premie. Dette gjelder tilsvarende ved gjenkjøp av ektefellerenter og uførerenter.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Hvis en overlevelsesrente gjenkjøpes etter at forsikringstilfellet er inntruffet, gjelder første ledd tilsvarende. I stedet for summen av innbetalte premier legges til grunn forsikringens avbruddsverdi (jf. § 2 k) på det tidspunkt forsikringstilfellet har inntruffet. Dette gjelder tilsvarende for ektefellerenter. Gjenkjøpsverdien av barnerente etter § 2 i er ikke skattepliktig inntekt.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Hvis en uførerente gjenkjøpes etter at forsikringstilfellet er inntruffet, er 20 pst. av den utbetalte gjenkjøpsverdien skattepliktig inntekt.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Hvis det er nødvendig å fordele premien på den enkelte delytelsen, gjelder reglene i § 3 tredje ledd tilsvarende.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-09-25-1024/KAPITTEL_2" data-partID="k2"><h2 data-text-align="center">II</h2><article class="defaultP">II nytt fjerde ledd skal lyde:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Innbetaling av premie og tilskudd til premiefond til Egen pensjonsforsikring etter skatteloven, jf. skatteloven § 44 annet ledd nr. 1, foretatt i inntektsåret 1996 eller tidligere, og som ikke har kommet til fradrag ved ligningen, regnes som livrente dersom vilkårene i denne forskrift er oppfylt. Et beløp tilsvarende det beløp som det ikke er gitt fradrag for, unntas fra beskatning ved utbetaling under forsikringen. Skattyter må dokumentere, med bekreftelse fra likningskontoret, at fradrag ikke er gitt for de respektive år.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1997-09-25-1024/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene under I trer i kraft straks med virkning for gjenkjøp foretatt fra og med 25. september 1997. Endringen under II trer i kraft straks.</article></section></main></body></html>