<!DOCTYPE html><html lang="no"><head><title>Forskrift om endring i forskrift om folkeregistrering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">FOR-1997-06-23-630</dd><dt class="dokid">DokumentID</dt><dd class="dokid">LTI/forskrift/1997-06-23-630</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 16</dd><dt class="dateInForce">I kraft fra</dt><dd class="dateInForce">1997-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-03-04-161</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-01-16-1</li><li>forskrift/1970-01-16-2</li></ul></dd><dt class="dateOfPublication">Kunngjort</dt><dd class="dateOfPublication">1997-07-11</dd><dt class="title">Tittel</dt><dd class="title">Forskrift om endring i forskrift om folkeregistrering.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 23. juni 1997 med hjemmel i kgl.res. av 16. januar 1970 nr. 2 og Kronprinsreg.res. av 11. januar 1991, jf. lov av 16. januar 1970 nr. 1 om folkeregistrering.</dd><dt class="refid">RefID</dt><dd class="refid">forskrift/1997-06-23-630</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om folkeregistrering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-23-630" id="dokument"><h1>Forskrift om endring i forskrift om folkeregistrering.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-06-23-630/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 4. mars 1994 nr. 161 om folkeregistrering gjøres følgende endringer:</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Folkeregisteret i innflyttingskommunen avgjør om den som har meldt flytting, skal registreres som bosatt i kommunen eller ikke. Avgjørelsen er et enkeltvedtak, jfr forvaltningsloven § 2 b. Klageorgan er Sentralkontoret.</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fatter folkeregisteret vedtak om at de(n) som har meldt flytting til kommunen skal registreres som bosatt der, skal folkeregisteret i fraflyttingskommunen og de(n) som flytter straks underrettes skriftlig om at flyttingen er registrert.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Folkeregisteret i fraflyttingskommunen og de(n) som flytter har en frist på tre uker fra underretningen er mottatt til å klage over vedtaket.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Klagen kan ikke gis oppsettende virkning.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Der folkeregisteret er klager, kan det ikke gis oppreisning for oversitting av klagefristen, men det kan likevel begjæres omgjøring etter reglene i forvaltningsloven § 35.</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Folkeregisteret i bosteds- eller oppholdskommunen avgjør om den som har meldt flytting, skal registreres som flyttet til utlandet eller ikke. Avgjørelsen er et enkeltvedtak, jfr forvaltningsloven § 2 b. Klageorgan er Sentralkontoret.</article> <article class="defaultP" margin-top="true">§ 19 første ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Folkeregisteret i den kommune der den innflyttede melder seg avgjør om vedkommende skal registreres som bosatt i kommunen eller ikke. Avgjørelsen er et enkeltvedtak, jfr forvaltningsloven § 2 b. Klageorgan er Sentralkontoret.</article> <article class="defaultP" margin-top="true">§ 22 første ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Folkeregisteret avgjør om den som har meldt flytting, skal registreres på det nye bostedet eller ikke. Avgjørelsen er et enkeltvedtak, jfr forvaltningsloven § 2 b. Klageorgan er Sentralkontoret.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-06-23-630/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. september 1997.</article></section></main></body></html>