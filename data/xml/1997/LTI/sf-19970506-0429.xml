<!DOCTYPE html><html lang="no"><head><title>Forskrift om innbetaling av avgift til Sparebankenes sikringsfond og Forretningsbankenes sikringsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1997-05-06-429</dd><dt class="dokid">DokumentID</dt><dd class="dokid">LTI/forskrift/1997-05-06-429</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 11</dd><dt class="dateInForce">I kraft fra</dt><dd class="dateInForce">1997-05-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-12-06-75/§2-2</li><li>lov/1996-12-06-75/§2-4</li><li>lov/1996-12-06-75/§2-7</li><li>lov/1996-12-06-75/§2-9</li><li>forskrift/1996-12-06-1138</li></ul></dd><dt class="dateOfPublication">Kunngjort</dt><dd class="dateOfPublication">1997-06-06</dd><dt class="title">Tittel</dt><dd class="title">Forskrift om innbetaling av avgift til Sparebankenes sikringsfond og Forretningsbankenes sikringsfond.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 6. mai 1997 med hjemmel i lov 6. desember 1996 nr. 75 om sikringsordninger for banker og offentlig administrasjon m.v. av finansinstitusjoner § 2-2 tredje ledd, § 2-4 femte ledd, § 2-7 fjerde ledd og § 2-9 annet ledd, jf. kgl.res. 6. desember 1996 nr. 1138, jf. Europaparlaments- og Rdir. 94/19/EF.</dd><dt class="refid">RefID</dt><dd class="refid">forskrift/1997-05-06-429</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innbetaling av avgift til Sparebankenes sikringsfond og Forretningsbankenes sikringsfond.<ul class="tocSubUl"><li>§ 1. Virkeområde</li><li>§ 2. Årlig innbetaling av avgift for norske spare- og forretningsbanker og Postbanken BA</li><li>§ 3. Beregning av fondenes samlede ansvarlige kapital</li><li>§ 4. Særlige regler for filialer av kredittinstitusjoner med hovedsete i annen stat innenfor EØS</li><li>§ 5. Innbetaling av avgift for nye medlemmer</li><li>§ 6. Innbetalingstidspunkt</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1997-05-06-429" id="dokument"><h1>Forskrift om innbetaling av avgift til Sparebankenes sikringsfond og Forretningsbankenes sikringsfond.</h1><article class="legalArticle" data-lovdata-URL="LTI/forskrift/1997-05-06-429/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for norske spare- og forretningsbanker og Postbanken BA. Forskriften gjelder også filialer av kredittinstitusjoner med hovedsete i annen stat innenfor EØS som er medlem av norsk sikringsfond, jf. lov 6. desember 1996 nr. 75 om sikringsordninger for banker og offentlig administrasjon m.v. av finansinstitusjoner (sikringsfondloven) § 2-2.</article></article><article class="legalArticle" data-lovdata-URL="LTI/forskrift/1997-05-06-429/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Årlig innbetaling av avgift for norske spare- og forretningsbanker og Postbanken BA</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Årsavgiften etter sikringsfondloven § 2-7 annet ledd skal beregnes på bakgrunn av gjennomsnittet av innskudd og beregningsgrunnlaget for kapitaldekning ved utløpet av tredje og fjerde kvartal i kalenderåret to år før innbetalingsåret samt første og annet kvartal i kalenderåret før innbetalingsåret. Ved fradrag eller tillegg i avgiftsbeløpet etter sikringsfondloven § 2-7 annet ledd bokstav a og b skal kjernekapitaldekningen ved utløpet av fjerde kvartal i kalenderåret to år før innbetalingsåret legges til grunn. Beregningen skal foretas på bakgrunn av de størrelser som rapporteres til Kredittilsynet og Norges Bank.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Sikringsfondene kan pålegge de bankene som er medlem å gi de opplysninger som er nødvendig for å kunne foreta beregning av avgiftene. Kredittilsynets taushetsplikt er ikke til hinder for at Kredittilsynet gir opplysninger som nevnt til fondene.</article></article><article class="legalArticle" data-lovdata-URL="LTI/forskrift/1997-05-06-429/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av fondenes samlede ansvarlige kapital</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Minstekravet til det enkelte sikringsfonds samlede ansvarlige kapital etter sikringsfondloven § 2-6 beregnes på grunnlag av tilsvarende gjennomsnittsstørrelser som nevnt i § 2.</article></article><article class="legalArticle" data-lovdata-URL="LTI/forskrift/1997-05-06-429/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særlige regler for filialer av kredittinstitusjoner med hovedsete i annen stat innenfor EØS</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Årsavgiften for filialer, jf. sikringsfondloven § 2-7 tredje ledd, skal beregnes på grunnlag av et gjennomsnitt av filialens innskudd ved utløpet av tredje og fjerde kvartal i kalenderåret to år før innbetalingsåret samt første og annet kvartal i kalenderåret før innbetalingsåret.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kredittilsynet fastsetter ved enkeltvedtak fradrag i avgiften som nevnt i sikringsfondloven § 2-7 tredje ledd annet punktum.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">§ 2 annet ledd gjelder tilsvarende for filialer.</article></article><article class="legalArticle" data-lovdata-URL="LTI/forskrift/1997-05-06-429/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innbetaling av avgift for nye medlemmer</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Banker som ikke har drevet virksomhet før inntreden i sikringsfondsordningen, skal for det året de inntrer betale en avgift som utgjør 1,5 promille av ansvarlig kapital ved inntredelsestidspunktet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Banker som har drevet virksomhet før inntreden i sikringsfondsordningen, skal for det året de inntrer betale avgift etter sikringsfondloven § 2-7 annet ledd på grunnlag av innskudd, beregningsgrunnlag for kapitaldekning og kjernekapitaldekning på inntredelsestidspunktet.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Filialer som ved inntreden har en innskuddsportefølje, skal for det året de inntrer betale en avgift som utgjør 1 promille av innskuddene på inntredelsestidspunktet.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Det skal foretas et forholdsmessig fradrag i avgiftene som nevnt i denne paragrafs første til tredje ledd for den del av året banken eller filialen ikke har vært medlem av sikringsfondet.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Årsavgiften for andre driftsår, jf. sikringsfondloven § 2-7 annet og tredje ledd, skal beregnes på bakgrunn av gjennomsnittet av innskudd, beregningsgrunnlaget for kapitaldekning og kjernekapitaldekningen ved utløpet av hvert kvartal etter inntredelsestidspunktet, i første driftsår.</article></article><article class="legalArticle" data-lovdata-URL="LTI/forskrift/1997-05-06-429/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innbetalingstidspunkt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Innbetaling til sikringsfondsordningene etter denne forskrift skal skje på det tidspunkt som fastsettes av vedkommende fonds styre.</article></article><article class="legalArticle" data-lovdata-URL="LTI/forskrift/1997-05-06-429/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks.</article></article></main></body></html>