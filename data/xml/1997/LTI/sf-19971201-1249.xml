<!DOCTYPE html><html lang="no"><head><title>Forskrift om refusjon av fôrkostnader i pelsdyrnæringen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1997-12-01-1249</dd><dt class="dokid">DokumentID</dt><dd class="dokid">LTI/forskrift/1997-12-01-1249</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 25</dd><dt class="dateInForce">I kraft fra</dt><dd class="dateInForce">1997-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-11-15-1162</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1997-12-23</dd><dt class="title">Tittel</dt><dd class="title">Forskrift om refusjon av fôrkostnader i pelsdyrnæringen.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. desember 1997 med hjemmel i lov av 12. mai 1995 nr. 23 om jord (jordlova) § 18 og Stortingets vedtak av Jordbruksoppgjøret 1997, jf. Innst.S.nr.292 (1996–1997) og St.prp.nr.70 (1996–1997).</dd><dt class="refid">RefID</dt><dd class="refid">forskrift/1997-12-01-1249</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om refusjon av fôrkostnader i pelsdyrnæringen.<ul class="tocSubUl"><li>§ 1. Formål</li><li>§ 2. Grunnlaget for bevilgningen</li><li>§ 3. Vilkår for utbetaling</li><li>§ 4. Kontroll</li><li>§ 5. Dispensasjon</li><li>§ 6. Klageadgang</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-12-01-1249" id="dokument"><h1>Forskrift om refusjon av fôrkostnader i pelsdyrnæringen.</h1><article class="legalArticle" data-lovdata-URL="LTI/forskrift/1997-12-01-1249/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med refusjonen av fôrkostnader i pelsdyrnæringen er å bidra til at norsk pelsdyrnæring er konkurransedyktig på verdensmarkedet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Refusjonsordningen skal medvirke til at næringens fôrkostnader, som følge av Norges høye prisnivå på korn- og kraftfôr, blir likestilt med verdensmarkedets fôrkostnader.</article></article><article class="legalArticle" data-lovdata-URL="LTI/forskrift/1997-12-01-1249/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnlaget for bevilgningen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Budsjettnemnda for jordbruket (BFJ) beregner årlig grunnlaget for bevilgningen. I denne forbindelse har Norges Pelsdyralslag plikt til å innrapportere dyretallet til BFJ basert på oppgavene fra pelsdyrfôrlagene.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Refusjonsprovenyet beregnes på basis av de merkostnader næringen har i fôringa som følge av tollbelastningen ved bruk av utenlandsk fôr samt evt. merkostnader, sammenlignet med verdensmarkedets priser, ved bruk av innenlandsk fôr, som f.eks. fiske- og slakteavfall.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Det skal i beregningen tas hensyn til at pelsdyrfôr har fritak for innenlandsk beregnet kraftfôravgift. Det skal også tas hensyn til preferansen norsk produsert hvete, havre og kli har sammenlignet med tilsvarende utenlandsk vare.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Statens Kornforretning fastsetter hvert år etterskuddsvis refusjonsprovenyet på basis av den bevilgning Stortinget vedtar.</article></article><article class="legalArticle" data-lovdata-URL="LTI/forskrift/1997-12-01-1249/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for utbetaling</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">De bevilgede midler skal knyttes til bransje-nøytrale konkurransestimulerende tiltak i regi av Norges Pelsdyralslag.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Statens Kornforretning utbetaler etterskuddsvis refusjonsmidlene til Norges Pelsdyralslag på grunnlag av den årlige bevilgningen fastsatt i jordbruksoppgjøret.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">De utbetalte midlene må ikke nyttes i strid med denne forskriften.</article></article><article class="legalArticle" data-lovdata-URL="LTI/forskrift/1997-12-01-1249/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens Kornforretning fører kontroll med at midlene brukes til bransje-nøytrale konkurransestimulerende tiltak. Norges Pelsdyralslag plikter i denne forbindelse å dokumentere overfor Statens Kornforretning de forhold som er nødvendige for å gjennomføre kontroll med forskriften.</article></article><article class="legalArticle" data-lovdata-URL="LTI/forskrift/1997-12-01-1249/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Landbruksdepartementet kan i særlige tilfeller dispensere fra forskriften.</article></article><article class="legalArticle" data-lovdata-URL="LTI/forskrift/1997-12-01-1249/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedtak fattet i medhold av forskriften har klageadgang etter lov av 10. februar 1967. Landbruksdepartementet er klageinstans.</article></article><article class="legalArticle" data-lovdata-URL="LTI/forskrift/1997-12-01-1249/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 1. desember 1997. Samtidig oppheves forskrift av 15. november 1989 nr. 1162 om refusjon av kraftfôravgiftsmidler til pelsdyrnæringen.</article></article></main></body></html>