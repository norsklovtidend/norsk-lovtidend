<!DOCTYPE html><html lang="no"><head><title>Forskrift om endring i forskrift om regler for gjennomføring og sensurering av eksamener og interne prøver ved Rogaland Vernepleierhøgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1997-03-10-397</dd><dt class="dokid">DokumentID</dt><dd class="dokid">LTI/forskrift/1997-03-10-397</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 11</dd><dt class="dateInForce">I kraft fra</dt><dd class="dateInForce">1997-03-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-08-29-4140</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22</li></ul></dd><dt class="dateOfPublication">Kunngjort</dt><dd class="dateOfPublication">1997-06-06</dd><dt class="title">Tittel</dt><dd class="title">Forskrift om endring i forskrift om regler for gjennomføring og sensurering av eksamener og interne prøver ved Rogaland Vernepleierhøgskole.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Rogaland Vernepleierhøgskole 10. mars 1997 med hjemmel i lov av 12. mai 1995 nr. 22 om universiteter og høgskoler.</dd><dt class="refid">RefID</dt><dd class="refid">forskrift/1997-03-10-397</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regler for gjennomføring og sensurering av eksamener og interne prøver ved Rogaland Vernepleierhøgskole.<ul class="tocSubUl"><li>I<ul class="tocSubUl"><li>§ 1. Eksamener</li><li>§ 2. Interne prøver</li><li>§ 3. For eksamen I, II og III, samt interne prøver gjelder:</li><li>§ 4. For eksamen II og IV gjelder:</li><li>§ 5. For alle eksamener og interne prøver gjelder:</li><li>§ 6. Sensorordningen</li><li>§ 7. Karakterer og kunngjøring av eksamensresultater</li><li>§ 8.</li><li>§ 9.</li><li>§ 10.</li></ul></li><li>II Utfyllende bestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1997-03-10-397" id="dokument"><h1>Forskrift om endring i forskrift om regler for gjennomføring og sensurering av eksamener og interne prøver ved Rogaland Vernepleierhøgskole.</h1><article class="legalP" data-absoluteaddress="/ledd/1/" id="ledd-1">Det er gjort endringer i forskrift av 29. august 1996 om regler for gjennomføring og sensurering av eksamener og interne prøver ved Rogaland Vernepleierhøgskole. Forskriften er ikke tidligere kunngjort i Norsk Lovtidend, og lyder i sin helhet:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-03-10-397/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1997-03-10-397/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Eksamener</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det skal i løpet av studiet avlegges 4 eksamener hvor det benyttes graderte karakterer:</article> <article class="defaultP" margin-top="true"><i>Vernepleierfaglig basiskunnskap (fagplanens tema 1 og 2)</i></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Eksamen arrangeres som en individuell skriftlig skoleeksamen som varer 8 timer.</article> <article class="defaultP" margin-top="true"><i>Funksjonshemming og miljøarbeid (fagplanens tema 3 og 4)</i></article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Eksamen arrangeres som en skriftlig individuell hjemmeeksamen over 5 dager og en muntlig eksamen i inntil 30 minutter for hver kandidat.</article> <article class="defaultP" margin-top="true"><i>Organisering, planlegging og samarbeid (fagplanens tema 5)</i></article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Eksamen arrangeres som en individuell skriftlig skoleeksamen som varer i 8 timer.</article> <article class="defaultP" margin-top="true"><i>Vernepleierfaglig fordypningsoppgave</i></article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Eksamen arrangeres som en gruppeeksamen hvor det settes av 7 uker til avslutningsarbeidet, samt en individuell muntlig eksamen i inntil 30 minutter for hver kandidat.</article><article class="legalP" data-absoluteaddress="/kapittel/1/paragraf/1/ledd/6/" id="kapittel-1-paragraf-1-ledd-6">Lærerråd kan gi anledning til at enkelte studenter gjennomfører hele eksamen individuelt.</article></article><article class="legalArticle" data-lovdata-URL="LTI/forskrift/1997-03-10-397/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Interne prøver</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det skal avlegges 2 interne prøver:<ul class="defaultList"><li><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">Farmakologi og medikamentregning (jfr. fagplanens hovedtema 4).</article></article></li><li><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">Vernepleierplan – plan for målrettet miljøarbeid (jfr. fagplanens tema 3 og 4).</article></article></li></ul></article></article><article class="legalArticle" data-lovdata-URL="LTI/forskrift/1997-03-10-397/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">For eksamen I, II og III, samt interne prøver gjelder:</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/3/punkt/1/" id="kapittel-1-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/3/punkt/1/ledd/1/" id="kapittel-1-paragraf-3-punkt-1-ledd-1">Ved alle eksamener og prøver skal kandidatene kunne prøves i alle deler av pensum, også selvvalgt. Det skal legges vekt på at kandidaten skal kunne vise forståelse av faget og vernepleierens fagområde generelt og funksjonshemmedes situasjon spesielt.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/3/punkt/2/" id="kapittel-1-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/3/punkt/2/ledd/1/" id="kapittel-1-paragraf-3-punkt-2-ledd-1">Som hovedregel skal faglærere lage eksamensoppgaver og en sensorveiledning. Disse skal forelegges eksamensoppgaveutvalget, bestående av rektor, undervisningsleder og en lærer/lektor oppnevnt av lærerråd, til godkjenning senest 2 uker før eksamen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/3/punkt/3/" id="kapittel-1-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/3/punkt/3/ledd/1/" id="kapittel-1-paragraf-3-punkt-3-ledd-1">Ved skriftlige skoleeksamener har kandidatene ca 30 min. etter at oppgavene er delt ut, rett til å stille faglærer oppklarende spørsmål i forhold til oppgaveteksten.</article></article></li></ul></article><article class="legalArticle" data-lovdata-URL="LTI/forskrift/1997-03-10-397/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">For eksamen II og IV gjelder:</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/4/punkt/1/" id="kapittel-1-paragraf-4-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/4/punkt/1/ledd/1/" id="kapittel-1-paragraf-4-punkt-1-ledd-1">Eksamensbesvarelsen må leveres maskinskrevet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/4/punkt/2/" id="kapittel-1-paragraf-4-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/4/punkt/2/ledd/1/" id="kapittel-1-paragraf-4-punkt-2-ledd-1">For å kunne fremstille seg til muntlig prøving må den skriftlige delen av eksamen være bestått.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/4/punkt/3/" id="kapittel-1-paragraf-4-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/4/punkt/3/ledd/1/" id="kapittel-1-paragraf-4-punkt-3-ledd-1">Muntlig prøve skal gjennomføres med utgangspunkt i den skriftlige besvarelsen, men det er også anledning til å stille spørsmål til hele pensum for angjeldende eksamen.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/4/punkt/4/" id="kapittel-1-paragraf-4-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/4/punkt/4/ledd/1/" id="kapittel-1-paragraf-4-punkt-4-ledd-1">Karakter for muntlig kan brukes til å justere den endelige karakteren maksimalt 1 hel karakter opp eller ned.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/4/punkt/5/" id="kapittel-1-paragraf-4-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/4/punkt/5/ledd/1/" id="kapittel-1-paragraf-4-punkt-5-ledd-1">Både muntlig og skriftlig eksamen må være bestått for at eksamen skal være bestått.</article></article></li></ul></article><article class="legalArticle" data-lovdata-URL="LTI/forskrift/1997-03-10-397/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">For alle eksamener og interne prøver gjelder:</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/5/punkt/1/" id="kapittel-1-paragraf-5-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/5/punkt/1/ledd/1/" id="kapittel-1-paragraf-5-punkt-1-ledd-1">Ordinære studenter blir automatisk oppmeldt til eksamen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/5/punkt/2/" id="kapittel-1-paragraf-5-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/5/punkt/2/ledd/1/" id="kapittel-1-paragraf-5-punkt-2-ledd-1">For å fremstille seg til eksamen må interne arbeidskrav være godkjent.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/5/punkt/3/" id="kapittel-1-paragraf-5-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/5/punkt/3/ledd/1/" id="kapittel-1-paragraf-5-punkt-3-ledd-1">Eksamener og prøver må være innlevert innen fastsatt frist.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/5/punkt/4/" id="kapittel-1-paragraf-5-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/5/punkt/4/ledd/1/" id="kapittel-1-paragraf-5-punkt-4-ledd-1">Studenter som kan dokumentere særlige behov for lenger tidsfrist og/eller har behov for spesielle hjelpemidler under eksamen, kan etter søknad innvilges dette. Søknaden må foreligge senest 3 uker før eksamen.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/5/punkt/5/" id="kapittel-1-paragraf-5-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/5/punkt/5/ledd/1/" id="kapittel-1-paragraf-5-punkt-5-ledd-1">Fravær på grunn av sykdom eller andre tvingende grunner som regnes som lovlig fravær, må alltid legitimeres ved legeattest. Fravær uten slik gyldig grunn regnes som ikke bestått eksamen. Blir kandidaten syk under eksamen må lege umiddelbart kontaktes og legeattest fremlegges.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/paragraf/5/punkt/6/" id="kapittel-1-paragraf-5-punkt-6"><span class="data-originalId">6.</span><article class="legalP" data-absoluteaddress="/kapittel/1/paragraf/5/punkt/6/ledd/1/" id="kapittel-1-paragraf-5-punkt-6-ledd-1">Kandidater som ikke består ordinær eksamen eller intern prøve, har anledning til å gå opp til ny eksamen 2 ganger. Første nye eksamen skal skje senest innen 3 måneder (ferietid ikke medregnet) etter ordinær eksamen. Andre gangs forsøk skjer ved neste ordinære eksamen.</article><article class="legalP" data-absoluteaddress="/kapittel/1/paragraf/5/punkt/6/ledd/2/" id="kapittel-1-paragraf-5-punkt-6-ledd-2">Studenter som ønsker å forbedre karakter, kan fremstille seg til ny eksamen 1 gang. Dette kan kun skje ved neste ordinære eksamen.</article><article class="legalP" data-absoluteaddress="/kapittel/1/paragraf/5/punkt/6/ledd/3/" id="kapittel-1-paragraf-5-punkt-6-ledd-3">Kandidater som ikke består intern prøve II (vernepleierplan), kan gis anledning til å bearbeide oppgaven for fremleggelse til ny bedømming 1 gang.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/paragraf/5/punkt/7/" id="kapittel-1-paragraf-5-punkt-7"><span class="data-originalId">7.</span><article class="legalP" data-absoluteaddress="/kapittel/1/paragraf/5/punkt/7/ledd/1/" id="kapittel-1-paragraf-5-punkt-7-ledd-1">Ved alle eksamener og interne prøver, unntatt eksamen IV og vernepleierplanen, skal kandidaten få tildelt et eksamensnummer som skal påføres oppgaven. Dette kandidatnummer brukes også ved kunngjøring av eksamensresultater. Kun ved eksamen IV og vernepleierplanen påføres besvarelsen kandidatens navn.</article></article></li></ul></article><article class="legalArticle" data-lovdata-URL="LTI/forskrift/1997-03-10-397/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Sensorordningen</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/6/punkt/1/" id="kapittel-1-paragraf-6-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/6/punkt/1/ledd/1/" id="kapittel-1-paragraf-6-punkt-1-ledd-1">Ved eksamen I og II og III bedømmes eksamensbesvarelsen av en eksamenskommisjon bestående av en ekstern og to interne sensorer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/6/punkt/2/" id="kapittel-1-paragraf-6-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/6/punkt/2/ledd/1/" id="kapittel-1-paragraf-6-punkt-2-ledd-1">Ved eksamen IV bedømmes eksamensbesvarelsen av en ekstern sensor og oppgaveveileder.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/6/punkt/3/" id="kapittel-1-paragraf-6-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/6/punkt/3/ledd/1/" id="kapittel-1-paragraf-6-punkt-3-ledd-1">Ved interne prøver bedømmes besvarelsen av en kommisjon bestående av en ekstern og en intern sensor. Ved sensurering av vernepleierplan skal uttalelse fra veileder på praksisstedet innhentes før endelig bedømmelse.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/6/punkt/4/" id="kapittel-1-paragraf-6-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/6/punkt/4/ledd/1/" id="kapittel-1-paragraf-6-punkt-4-ledd-1">Eksamenskommisjonene oppnevnes av den enkelte avdeling.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/6/punkt/5/" id="kapittel-1-paragraf-6-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/6/punkt/5/ledd/1/" id="kapittel-1-paragraf-6-punkt-5-ledd-1">Sensuren skal foreligge innen tre uker hvis ikke særlige grunner gjør det nødvendig å bruke mer tid. Styret kan i forskrift eller midlertidig forskrift gjøre endringer i samsvar med universitetslovens § 50. 4.</article></article></li></ul></article><article class="legalArticle" data-lovdata-URL="LTI/forskrift/1997-03-10-397/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Karakterer og kunngjøring av eksamensresultater</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/7/punkt/1/" id="kapittel-1-paragraf-7-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/7/punkt/1/ledd/1/" id="kapittel-1-paragraf-7-punkt-1-ledd-1">Ved eksamener benyttes det graderte karakterer. Det anvendes en skala med tidels tall fra 1.0 til 6.0 med 1.0 som beste resultat. Det kreves karakteren 4.0 eller bedre for at eksamen skal være bestått. Ved interne prøver benyttes bedømmelsen bestått/ikke bestått.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/7/punkt/2/" id="kapittel-1-paragraf-7-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/7/punkt/2/ledd/1/" id="kapittel-1-paragraf-7-punkt-2-ledd-1">Eksamensresultater kunngjøres ved oppslag. Ved kunngjøringen benyttes kandidatens eksamensnummer.</article></article></li></ul></article><article class="legalArticle" data-lovdata-URL="LTI/forskrift/1997-03-10-397/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Ved eksamener og interne prøver har kandidaten klageadgang etter reglene i lov om universiteter og høgskoler § 51 og § 52.</article></article><article class="legalArticle" data-lovdata-URL="LTI/forskrift/1997-03-10-397/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Høgskolen skal føre paginert eksamensprotokoll. Protokollen skal oppbevares forsvarlig i 50 år.</article></article><article class="legalArticle" data-lovdata-URL="LTI/forskrift/1997-03-10-397/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Høgskolens lærerråd kan utarbeide bestemmelser som utfyller dette reglement.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-03-10-397/KAPITTEL_2" data-partID="k2"><h2 data-text-align="center">II Utfyllende bestemmelser</h2><article class="defaultP">Eksamen I</article> <article class="defaultP" margin-top="true"><i>Del 1:</i></article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Studentene skal svare på 4 av 5 oppgaver. Oppgavene kan ha flere underspørsmål og bør stille krav til konkret kunnskap og en viss grad av vurdering og refleksjon.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">2 av oppgavene skal hentes fra tema 1, og 3 av oppgavene fra tema 2. Hver av oppgavene skal telle 20% av den samlede besvarelse, til sammen 80%.</article> <article class="defaultP" margin-top="true"><i>Del 2:</i></article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Studenten skal besvare 3 av 4 spørsmål fra anatomipensum. Del 2 teller 20% av den samlede besvarelsen.</article> <article class="defaultP" margin-top="true">Eksamen III – Tema 5</article> <article class="defaultP" margin-top="true"><i>Del 1:</i></article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Kasus fra et/flere av hovedområdene (40% vekting).</article> <article class="defaultP" margin-top="true"><i>Del 2:</i></article><article class="legalP" data-absoluteaddress="/kapittel/2/ledd/5/" id="kapittel-2-ledd-5">4 spørsmål fra temaets andre hovedområder, hvorav tre skal besvares (40% vekting).</article> <article class="defaultP" margin-top="true"><i>Del 3:</i></article><article class="legalP" data-absoluteaddress="/kapittel/2/ledd/6/" id="kapittel-2-ledd-6">2 spørsmål fra selvvalgt pensum, hvorav begge skal besvares (20% vekting).</article></section></main></body></html>