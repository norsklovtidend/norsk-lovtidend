<!DOCTYPE html><html lang="no"><head><title>Forskrift om endring i forskrift om ordningen av påtalemyndigheten (Påtaleinstruksen).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1997-06-13-583</dd><dt class="dokid">DokumentID</dt><dd class="dokid">LTI/forskrift/1997-06-13-583</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 14</dd><dt class="dateInForce">I kraft fra</dt><dd class="dateInForce">1997-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1934-12-14-9810</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li><li>lov/1981-05-22-25/§425</li><li>lov/1981-05-22-25/§477</li></ul></dd><dt class="dateOfPublication">Kunngjort</dt><dd class="dateOfPublication">1997-07-08</dd><dt class="title">Tittel</dt><dd class="title">Forskrift om endring i forskrift om ordningen av påtalemyndigheten (Påtaleinstruksen).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 13. juni 1997 med hjemmel i lov av 22. mai 1981 nr. 25 om rettergangsmåten i straffesaker § 62, § 425 og § 477. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1997-06-13-583</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ordningen av påtalemyndigheten (Påtaleinstruksen).<ul class="tocSubUl"><li>I<ul class="tocSubUl"><li>Kap. 36. Militære straffesaker mm<ul class="tocSubUl"><li>Alminnelige bestemmelser<ul class="tocSubUl"><li>§ 36-1. Krigsadvokat</li><li>§ 36-2. Etterforskings- og påtalekompetanse i fredstid</li><li>§ 36-3. Etterforskings- og påtalekompetanse i krigstid</li><li>§ 36-4. Gjensidig plikt til bistand</li><li>§ 36-5. Instruksjonsmyndighet</li><li>§ 36-6. Forelegg på arrest</li><li>§ 36-7. Underretning til militær sjef om avgjørelse av påtalespørsmålet i krigstid</li><li>§ 36-8. Fullbyrding av arrest</li></ul></li><li>Befalets og militærpolitiets bistand ved forfølgning av straffesaker<ul class="tocSubUl"><li>§ 36-9. Anmeldelse av straffbare handlinger</li><li>§ 36-10. Bistand ved behandling av disiplinærsaker</li><li>§ 36-11. Forkynnelse i straffesaker</li></ul></li><li>Saker i tilknytning til militære statusavtaler<ul class="tocSubUl"><li>§ 36-12. Jurisdiksjonsoverføring</li><li>§ 36-13. Spesielt om pågripelse</li><li>§ 36-14. Spesielt om siktelse</li></ul></li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-13-583" id="dokument"><h1>Forskrift om endring i forskrift om ordningen av påtalemyndigheten (Påtaleinstruksen).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-06-13-583/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 28. juni 1985 nr. 1679 om ordningen av påtalemyndigheten (Påtaleinstruksen) gjøres følgende endringer:</article> <article class="defaultP" margin-top="true">§ 2-2 tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Dokumenter i saker som bare eller hovedsaklig gjelder militærpersons overtredelse av den militære straffelov, vernepliktsloven, heimevernsloven eller lov om forsvarshemmeligheter, arkiveres ved den siktede eller dømtes rulleførende enhet. Er vedkommende yrkesbefal, eller ikke i de militære ruller, arkiveres dokumentene ved Forsvarets Overkommando.</article> <article class="defaultP" margin-top="true">§ 5-11 ny overskrift skal lyde:</article><article class="defaultP"><i>Melding om tiltak og straff mot eller ombord i utenlandsk fartøy</i></article> <article class="defaultP" margin-top="true">§ 5-11 nytt tredje og fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når det ellers foretas tiltak overfor utenlandske fartøyer – herunder oppbringelse eller tilbakeholdelse – skal politiet omgående underrette flaggstatens konsul om det tiltak som er truffet. Tilsvarende underretning skal gis om enhver straff som senere er ilagt.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Dersom vedkommende flaggstat ikke har konsulær representasjon i Norge, skal politiet kontakte Utenriksdepartementet.</article> <article class="defaultP" margin-top="true">§ 34-1 første ledd siste setning skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Etterforskingsorganet trer ikke i virksomhet i saker som avgjøres med forenklet forelegg etter vegtrafikkloven § 31 b eller tolloven § 68, eller som behandles av overvåkingstjenesten, jf overvåkingsinstruksen gitt ved kongelig resolusjon av 19. august 1994 nr. 1302.</article> <article class="defaultP" margin-top="true">Nytt kapittel i sjette del skal lyde:</article><section class="section" data-name="kap36" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1997-06-13-583/KAPITTEL_1-1" data-partID="k1-1"><h3>Kap. 36. Militære straffesaker mm</h3><section class="section" data-section-type="default" data-absoluteaddress="/kapittel/1/kapittel/1/kapittel/1/" id="kapittel-1-kapittel-1-kapittel-1" data-lovdata-URL="LTI/forskrift/1997-06-13-583/KAPITTEL_1-1-1" data-partID="k1-1-1"><h4>Alminnelige bestemmelser</h4><article class="legalArticle" data-lovdata-URL="LTI/forskrift/1997-06-13-583/§36-1" data-name="§36-1" data-partID="§36-1" data-absoluteaddress="/kapittel/1/kapittel/1/kapittel/1/paragraf/1/" id="kapittel-1-kapittel-1-kapittel-1-paragraf-1"><h5 class="legalArticleHeader"><span class="legalArticleValue">§ 36-1</span>. <span class="legalArticleTitle">Krigsadvokat</span></h5><article class="legalP" data-absoluteaddress="/kapittel/1/kapittel/1/kapittel/1/paragraf/1/ledd/1/" id="kapittel-1-kapittel-1-kapittel-1-paragraf-1-ledd-1">Med krigsadvokat menes i denne instruks både førstekrigsadvokat, krigsadvokat, hjelpekrigsadvokat og krigsadvokatfullmektig med mindre annet framgår.</article></article><article class="legalArticle" data-lovdata-URL="LTI/forskrift/1997-06-13-583/§36-2" data-name="§36-2" data-partID="§36-2" data-absoluteaddress="/kapittel/1/kapittel/1/kapittel/1/paragraf/2/" id="kapittel-1-kapittel-1-kapittel-1-paragraf-2"><h5 class="legalArticleHeader"><span class="legalArticleValue">§ 36-2</span>. <span class="legalArticleTitle">Etterforskings- og påtalekompetanse i fredstid</span></h5><article class="legalP" data-absoluteaddress="/kapittel/1/kapittel/1/kapittel/1/paragraf/2/ledd/1/" id="kapittel-1-kapittel-1-kapittel-1-paragraf-2-ledd-1">I fredstid avgjør statsadvokaten spørsmålet om tiltale i saker om militære forbrytelser når det ikke hører under Kongen i statsråd eller riksadvokaten. Politiet avgjør spørsmålet om tiltale i saker om militære forseelser, og i saker om forbrytelse dersom politiet ellers har slik kompetanse med hjemmel i § 67 andre ledd. Generaladvokaten, førstekrigsadvokaten og krigsadvokaten har samme kompetanse til å utferdige forelegg som politiets embets- og tjenestemenn med påtalemyndighet. Denne kompetanse tilligger ikke hjelpekrigsadvokater og krigsadvokatfullmektiger.</article><article class="legalP" data-absoluteaddress="/kapittel/1/kapittel/1/kapittel/1/paragraf/2/ledd/2/" id="kapittel-1-kapittel-1-kapittel-1-paragraf-2-ledd-2">Befal og militærpolitiet har samme kompetanse som polititjenestemenn når det gjelder etterforsking og iverksetting av tvangsmidler, jf. straffeprosessloven § 478.</article></article><article class="legalArticle" data-lovdata-URL="LTI/forskrift/1997-06-13-583/§36-3" data-name="§36-3" data-partID="§36-3" data-absoluteaddress="/kapittel/1/kapittel/1/kapittel/1/paragraf/3/" id="kapittel-1-kapittel-1-kapittel-1-paragraf-3"><h5 class="legalArticleHeader"><span class="legalArticleValue">§ 36-3</span>. <span class="legalArticleTitle">Etterforskings- og påtalekompetanse i krigstid</span></h5><article class="legalP" data-absoluteaddress="/kapittel/1/kapittel/1/kapittel/1/paragraf/3/ledd/1/" id="kapittel-1-kapittel-1-kapittel-1-paragraf-3-ledd-1">I krigstid avgjør generaladvokaten eller førstekrigsadvokaten spørsmålet om tiltale i saker om militære forbrytelser og forseelser når det ikke hører under Kongen i statsråd eller riksadvokaten. I unntakstilfeller kan avgjørelse treffes av statsadvokaten. Krigsadvokaten har samme kompetanse til å utferdige forelegg som politiets embets- og tjenestemenn med påtalemyndighet. Denne kompetansen tilligger ikke hjelpekrigsadvokater og krigsadvokatfullmektiger.</article></article><article class="legalArticle" data-lovdata-URL="LTI/forskrift/1997-06-13-583/§36-4" data-name="§36-4" data-partID="§36-4" data-absoluteaddress="/kapittel/1/kapittel/1/kapittel/1/paragraf/4/" id="kapittel-1-kapittel-1-kapittel-1-paragraf-4"><h5 class="legalArticleHeader"><span class="legalArticleValue">§ 36-4</span>. <span class="legalArticleTitle">Gjensidig plikt til bistand</span></h5><article class="legalP" data-absoluteaddress="/kapittel/1/kapittel/1/kapittel/1/paragraf/4/ledd/1/" id="kapittel-1-kapittel-1-kapittel-1-paragraf-4-ledd-1">Den militære og den borgerlige påtalemyndighet plikter å yte hverandre nødvendig bistand ved forfølgning av straffbare handlinger.</article></article><article class="legalArticle" data-lovdata-URL="LTI/forskrift/1997-06-13-583/§36-5" data-name="§36-5" data-partID="§36-5" data-absoluteaddress="/kapittel/1/kapittel/1/kapittel/1/paragraf/5/" id="kapittel-1-kapittel-1-kapittel-1-paragraf-5"><h5 class="legalArticleHeader"><span class="legalArticleValue">§ 36-5</span>. <span class="legalArticleTitle">Instruksjonsmyndighet</span></h5><article class="legalP" data-absoluteaddress="/kapittel/1/kapittel/1/kapittel/1/paragraf/5/ledd/1/" id="kapittel-1-kapittel-1-kapittel-1-paragraf-5-ledd-1">I fredstid står generaladvokaten og krigsadvokatene som påtalemyndighet under vedkommende statsadvokat. I krigstid står generaladvokaten og førstekrigsadvokatene som påtalemyndighet under riksadvokaten, og krigsadvokatene under førstekrigsadvokaten.</article><article class="legalP" data-absoluteaddress="/kapittel/1/kapittel/1/kapittel/1/paragraf/5/ledd/2/" id="kapittel-1-kapittel-1-kapittel-1-paragraf-5-ledd-2">Generaladvokaten gir direktiver om sakstildeling og saksbehandling for krigsadvokatene.</article></article><article class="legalArticle" data-lovdata-URL="LTI/forskrift/1997-06-13-583/§36-6" data-name="§36-6" data-partID="§36-6" data-absoluteaddress="/kapittel/1/kapittel/1/kapittel/1/paragraf/6/" id="kapittel-1-kapittel-1-kapittel-1-paragraf-6"><h5 class="legalArticleHeader"><span class="legalArticleValue">§ 36-6</span>. <span class="legalArticleTitle">Forelegg på arrest</span></h5><article class="legalP" data-absoluteaddress="/kapittel/1/kapittel/1/kapittel/1/paragraf/6/ledd/1/" id="kapittel-1-kapittel-1-kapittel-1-paragraf-6-ledd-1">Finner generaladvokaten, vedkommende førstekrigsadvokat eller krigsadvokat at en militær straffesak bør avgjøres ved arrest, bør han utferdige forelegg på dette, jf. straffeprosessloven §§ 474 og 479.</article></article><article class="legalArticle" data-lovdata-URL="LTI/forskrift/1997-06-13-583/§36-7" data-name="§36-7" data-partID="§36-7" data-absoluteaddress="/kapittel/1/kapittel/1/kapittel/1/paragraf/7/" id="kapittel-1-kapittel-1-kapittel-1-paragraf-7"><h5 class="legalArticleHeader"><span class="legalArticleValue">§ 36-7</span>. <span class="legalArticleTitle">Underretning til militær sjef om avgjørelse av påtalespørsmålet i krigstid</span></h5><article class="legalP" data-absoluteaddress="/kapittel/1/kapittel/1/kapittel/1/paragraf/7/ledd/1/" id="kapittel-1-kapittel-1-kapittel-1-paragraf-7-ledd-1">I krigstid skal den militære påtalemyndighet alltid gi underretning om sin avgjørelse av påtalespørsmålet til den militære sjef som har oversendt saken etter disiplinærreglementet for Forsvaret pkt 42.</article><article class="legalP" data-absoluteaddress="/kapittel/1/kapittel/1/kapittel/1/paragraf/7/ledd/2/" id="kapittel-1-kapittel-1-kapittel-1-paragraf-7-ledd-2">Er den militære sjef uenig i avgjørelsen av påtalespørsmålet, kan han kreve at saken bringes inn for høyere påtalemyndighet.</article><article class="legalP" data-absoluteaddress="/kapittel/1/kapittel/1/kapittel/1/paragraf/7/ledd/3/" id="kapittel-1-kapittel-1-kapittel-1-paragraf-7-ledd-3">Når det igangsettes etterforsking uten at det foreligger anmeldelse eller uttalelse fra vedkommende militære sjef, bør uttalelse innhentes før påtalemyndigheten treffer sin avgjørelse.</article></article><article class="legalArticle" data-lovdata-URL="LTI/forskrift/1997-06-13-583/§36-8" data-name="§36-8" data-partID="§36-8" data-absoluteaddress="/kapittel/1/kapittel/1/kapittel/1/paragraf/8/" id="kapittel-1-kapittel-1-kapittel-1-paragraf-8"><h5 class="legalArticleHeader"><span class="legalArticleValue">§ 36-8</span>. <span class="legalArticleTitle">Fullbyrding av arrest</span></h5><article class="legalP" data-absoluteaddress="/kapittel/1/kapittel/1/kapittel/1/paragraf/8/ledd/1/" id="kapittel-1-kapittel-1-kapittel-1-paragraf-8-ledd-1">Beslutning om fullbyrdelse av dom eller vedtatt forelegg på arrest treffes av politiet, som også sørger for fremstilling for soning i militærleir. Forelegg eller dom på arrest bør fortrinnsvis søkes sonet i umiddelbar tilknytning til den vernepliktiges tjenestetid. Forøvrig gjelder bestemmelsene i kap. 29.</article></article></section><section class="section" data-section-type="default" data-absoluteaddress="/kapittel/1/kapittel/1/kapittel/2/" id="kapittel-1-kapittel-1-kapittel-2" data-lovdata-URL="LTI/forskrift/1997-06-13-583/KAPITTEL_1-1-2" data-partID="k1-1-2"><h4>Befalets og militærpolitiets bistand ved forfølgning av straffesaker</h4><article class="legalArticle" data-lovdata-URL="LTI/forskrift/1997-06-13-583/§36-9" data-name="§36-9" data-partID="§36-9" data-absoluteaddress="/kapittel/1/kapittel/1/kapittel/2/paragraf/1/" id="kapittel-1-kapittel-1-kapittel-2-paragraf-1"><h5 class="legalArticleHeader"><span class="legalArticleValue">§ 36-9</span>. <span class="legalArticleTitle">Anmeldelse av straffbare handlinger</span></h5><article class="legalP" data-absoluteaddress="/kapittel/1/kapittel/1/kapittel/2/paragraf/1/ledd/1/" id="kapittel-1-kapittel-1-kapittel-2-paragraf-1-ledd-1">Handlinger som er straffbare etter militær straffelov, men som ikke antas å burde avgjøres ved refselse, skal meldes til vedkommende krigsadvokat av militær sjef i samsvar med bestemmelsene i disiplinærreglementet for Forsvaret.</article></article><article class="legalArticle" data-lovdata-URL="LTI/forskrift/1997-06-13-583/§36-10" data-name="§36-10" data-partID="§36-10" data-absoluteaddress="/kapittel/1/kapittel/1/kapittel/2/paragraf/2/" id="kapittel-1-kapittel-1-kapittel-2-paragraf-2"><h5 class="legalArticleHeader"><span class="legalArticleValue">§ 36-10</span>. <span class="legalArticleTitle">Bistand ved behandling av disiplinærsaker</span></h5><article class="legalP" data-absoluteaddress="/kapittel/1/kapittel/1/kapittel/2/paragraf/2/ledd/1/" id="kapittel-1-kapittel-1-kapittel-2-paragraf-2-ledd-1">Politiet plikter å yte bistand i militære disiplinærsaker til følgende:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/1/" id="kapittel-1-kapittel-1-kapittel-2-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/1/ledd/1/" id="kapittel-1-kapittel-1-kapittel-2-paragraf-2-ledd-1-punkt-1-ledd-1">innhente opplysninger,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/2/" id="kapittel-1-kapittel-1-kapittel-2-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/2/ledd/1/" id="kapittel-1-kapittel-1-kapittel-2-paragraf-2-ledd-1-punkt-2-ledd-1">oppta forklaringer,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/3/" id="kapittel-1-kapittel-1-kapittel-2-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/3/ledd/1/" id="kapittel-1-kapittel-1-kapittel-2-paragraf-2-ledd-1-punkt-3-ledd-1">besørge forkynnelser og meddelelser,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/4/" id="kapittel-1-kapittel-1-kapittel-2-paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/4/ledd/1/" id="kapittel-1-kapittel-1-kapittel-2-paragraf-2-ledd-1-punkt-4-ledd-1">avhente militært personell som er ulovlig fraværende fra sitt militære tjenestested,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/5/" id="kapittel-1-kapittel-1-kapittel-2-paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/kapittel/1/kapittel/2/paragraf/2/ledd/1/punkt/5/ledd/1/" id="kapittel-1-kapittel-1-kapittel-2-paragraf-2-ledd-1-punkt-5-ledd-1">medvirke ved fullbyrdelse av ilagte refselser når vedkommende ikke lenger er i militær tjeneste.</article></article></li></ul></article><article class="legalP" data-absoluteaddress="/kapittel/1/kapittel/1/kapittel/2/paragraf/2/ledd/2/" id="kapittel-1-kapittel-1-kapittel-2-paragraf-2-ledd-2">Anmodning om bistand kan fremsettes av militærpolitibefal, avdelingssjef med disiplinærmyndighet (kompanisjef og tilsvarende) eller av høyere militær sjef.</article></article><article class="legalArticle" data-lovdata-URL="LTI/forskrift/1997-06-13-583/§36-11" data-name="§36-11" data-partID="§36-11" data-absoluteaddress="/kapittel/1/kapittel/1/kapittel/2/paragraf/3/" id="kapittel-1-kapittel-1-kapittel-2-paragraf-3"><h5 class="legalArticleHeader"><span class="legalArticleValue">§ 36-11</span>. <span class="legalArticleTitle">Forkynnelse i straffesaker</span></h5><article class="legalP" data-absoluteaddress="/kapittel/1/kapittel/1/kapittel/2/paragraf/3/ledd/1/" id="kapittel-1-kapittel-1-kapittel-2-paragraf-3-ledd-1">Forkynnelse overfor tjenestegjørende militærpersoner skjer i militære straffesaker ved befalingsmann eller militærpolitiet med mindre krigsadvokaten ber politiet om å foreta forkynnelsen. I borgerlige straffesaker foretas forkynnelsen av politiet med mindre dette ber de militære myndigheter om å foreta forkynnelsen.</article></article></section><section class="section" data-section-type="default" data-absoluteaddress="/kapittel/1/kapittel/1/kapittel/3/" id="kapittel-1-kapittel-1-kapittel-3" data-lovdata-URL="LTI/forskrift/1997-06-13-583/KAPITTEL_1-1-3" data-partID="k1-1-3"><h4>Saker i tilknytning til militære statusavtaler</h4><article class="legalArticle" data-lovdata-URL="LTI/forskrift/1997-06-13-583/§36-12" data-name="§36-12" data-partID="§36-12" data-absoluteaddress="/kapittel/1/kapittel/1/kapittel/3/paragraf/1/" id="kapittel-1-kapittel-1-kapittel-3-paragraf-1"><h5 class="legalArticleHeader"><span class="legalArticleValue">§ 36-12</span>. <span class="legalArticleTitle">Jurisdiksjonsoverføring</span></h5><article class="legalP" data-absoluteaddress="/kapittel/1/kapittel/1/kapittel/3/paragraf/1/ledd/1/" id="kapittel-1-kapittel-1-kapittel-3-paragraf-1-ledd-1">Dersom senderstatens militære myndigheter i overensstemmelse med artikkel VII pkt 3 (c) i Avtale mellom partene i traktaten for det Nordatlantiske område om status for deres styrker av 19. juni 1951 eller tilsvarende folkerettslig bindende statusavtaler for militære styrkemedlemmer og tilhørende personellkategorier, retter anmodning til norske myndigheter om å frafalle førsteretten til jurisdiksjon i en forbrytelsessak eller forseelsessak, fremsendes denne anmodning gjennom Forsvarsdepartementet eller den norske militære myndighet som Forsvarsdepartementet bestemmer, til riksadvokaten i saker der påtalekompetansen tilligger riksadvokaten eller Kongen i statsråd, og ellers til statsadvokaten. Beslutning om jurisdiksjonsoverføring treffes av statsadvokaten eller av riksadvokaten dersom statsadvokaten ikke har påtalekompetanse.</article><article class="legalP" data-absoluteaddress="/kapittel/1/kapittel/1/kapittel/3/paragraf/1/ledd/2/" id="kapittel-1-kapittel-1-kapittel-3-paragraf-1-ledd-2">Til jurisdiksjonsoverføringen kan knyttes det vilkår at senderstaten reagerer disiplinært eller strafferettslig i saken og det bør tas forbehold om at norske myndigheter kan ta tilbake saken såfremt det ikke reageres som nevnt.</article></article><article class="legalArticle" data-lovdata-URL="LTI/forskrift/1997-06-13-583/§36-13" data-name="§36-13" data-partID="§36-13" data-absoluteaddress="/kapittel/1/kapittel/1/kapittel/3/paragraf/2/" id="kapittel-1-kapittel-1-kapittel-3-paragraf-2"><h5 class="legalArticleHeader"><span class="legalArticleValue">§ 36-13</span>. <span class="legalArticleTitle">Spesielt om pågripelse</span></h5><article class="legalP" data-absoluteaddress="/kapittel/1/kapittel/1/kapittel/3/paragraf/2/ledd/1/" id="kapittel-1-kapittel-1-kapittel-3-paragraf-2-ledd-1">Ved pågripelse av personer som antas å oppholde seg i Norge under slike vilkår at det kommer inn under en folkerettslig bindende statusavtale for militære styrkemedlemmer og tilhørende personellkategorier, skal vedkommende avkreves opplysninger om navn, adresse, fødselsdato, statsborgerskap og stilling for å avgjøre om han hører til de personellkategorier som kommer inn under statusavtalen.</article><article class="legalP" data-absoluteaddress="/kapittel/1/kapittel/1/kapittel/3/paragraf/2/ledd/2/" id="kapittel-1-kapittel-1-kapittel-3-paragraf-2-ledd-2">Politiet underretter straks ved telefonisk melding senderstatens militære myndigheter om pågripelse dersom slike finnes i området. Underretning gis også straks til Forsvarsdepartementet eller den norske militærmyndighet som Forsvarsdepartementet bestemmer.</article><article class="legalP" data-absoluteaddress="/kapittel/1/kapittel/1/kapittel/3/paragraf/2/ledd/3/" id="kapittel-1-kapittel-1-kapittel-3-paragraf-2-ledd-3">Dersom senderstatens militære myndigheter gir uttrykk for at de vil innfinne seg hos politiet, skal den pågrepne ikke avkreves forklaring ut over det som følger av første ledd.</article><article class="legalP" data-absoluteaddress="/kapittel/1/kapittel/1/kapittel/3/paragraf/2/ledd/4/" id="kapittel-1-kapittel-1-kapittel-3-paragraf-2-ledd-4">Politiet skal orientere den pågrepne om at han ikke plikter å gi politiet opplysninger utover det som følger av første ledd.</article><article class="legalP" data-absoluteaddress="/kapittel/1/kapittel/1/kapittel/3/paragraf/2/ledd/5/" id="kapittel-1-kapittel-1-kapittel-3-paragraf-2-ledd-5">Plikten til å gi underretning gjelder ikke innbringelse i medhold av politilovens § 8.</article><article class="legalP" data-absoluteaddress="/kapittel/1/kapittel/1/kapittel/3/paragraf/2/ledd/6/" id="kapittel-1-kapittel-1-kapittel-3-paragraf-2-ledd-6">Ved innbringelse etter politiloven § 9 underrettes vedkommendes militære avdeling.</article><article class="legalP" data-absoluteaddress="/kapittel/1/kapittel/1/kapittel/3/paragraf/2/ledd/7/" id="kapittel-1-kapittel-1-kapittel-3-paragraf-2-ledd-7">Tvangsmessig fremstilling for blodprøvetaking etter vegtrafikklovens § 22 a kan foretas uten underretning til senderstaten.</article></article><article class="legalArticle" data-lovdata-URL="LTI/forskrift/1997-06-13-583/§36-14" data-name="§36-14" data-partID="§36-14" data-absoluteaddress="/kapittel/1/kapittel/1/kapittel/3/paragraf/3/" id="kapittel-1-kapittel-1-kapittel-3-paragraf-3"><h5 class="legalArticleHeader"><span class="legalArticleValue">§ 36-14</span>. <span class="legalArticleTitle">Spesielt om siktelse</span></h5><article class="legalP" data-absoluteaddress="/kapittel/1/kapittel/1/kapittel/3/paragraf/3/ledd/1/" id="kapittel-1-kapittel-1-kapittel-3-paragraf-3-ledd-1">Når personell som nevnt i § 36-13 er siktet for en forbrytelse eller forseelse som vanligvis fører til fengselsstraff, underretter politiet Forsvarsdepartementet eller den norske militære myndighet som Forsvarsdepartementet bestemmer.</article><article class="legalP" data-absoluteaddress="/kapittel/1/kapittel/1/kapittel/3/paragraf/3/ledd/2/" id="kapittel-1-kapittel-1-kapittel-3-paragraf-3-ledd-2">Når saken er endelig avsluttet, sendes straffesakens dokumenter med meldingen om avgjørelsen til samme myndighet.</article></article></section></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-06-13-583/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. juli 1997.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fra samme dag oppheves forskrift av 14. desember 1934 nr. 9810 om ordning av påtalemyndigheten (Påtaleinstruksen).</article></section></main></body></html>