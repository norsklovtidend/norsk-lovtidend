<!DOCTYPE html><html lang="no"><head><title>Forskrift om rehabiliteringspenger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:06</dd><dt class="legacyID">Datokode</dt><dd class="legacyID">FOR-1997-06-06-591</dd><dt class="dokid">DokumentID</dt><dd class="dokid">LTI/forskrift/1997-06-06-591</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 15</dd><dt class="dateInForce">I kraft fra</dt><dd class="dateInForce">1997-06-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§10-8</li></ul></dd><dt class="dateOfPublication">Kunngjort</dt><dd class="dateOfPublication">1997-07-09</dd><dt class="title">Tittel</dt><dd class="title">Forskrift om rehabiliteringspenger.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 6. juni 1997 med hjemmel i lov 28. februar 1997 nr. 19 om folketrygd (folketrygdloven) § 10-8 sjuende ledd.</dd><dt class="refid">RefID</dt><dd class="refid">forskrift/1997-06-06-591</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rehabiliteringspenger.<ul class="tocSubUl"><li>Del I. Rehabiliteringspenger under aktivisering og arbeidstrening hos arbeidsgiveren<ul class="tocSubUl"><li>§ 1. Formål</li><li>§ 2. Aktivisering og arbeidstrening kombinert med aktiv medisinsk behandling</li><li>§ 3. Aktivisering og arbeidstrening som alternativ til aktiv medisinsk behandling</li><li>§ 4. Dokumentasjon – skriftlig plan for tiltaket</li></ul></li><li>Del II. Rehabiliteringspenger i en begrenset periode før attføringstiltak blir satt i verk<ul class="tocSubUl"><li>§ 5. Alder</li><li>§ 6. Virkningstidspunkt – tidsramme for ytelsen</li><li>§ 7. Virkningstidspunkt ved omgjøring etter klage og anke</li></ul></li><li>Del III. Ytelse av rehabiliteringspenger utover 52 uker<ul class="tocSubUl"><li>§ 8. Hovedregel</li><li>§ 9. Unntaksregler</li></ul></li><li>Del IV. Ikrafttredelse<ul class="tocSubUl"><li>§ 10. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-06-591" id="dokument"><h1>Forskrift om rehabiliteringspenger.</h1><section class="section" data-name="delI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-06-06-591/KAPITTEL_1" data-partID="k1"><h2>Del I. Rehabiliteringspenger under aktivisering og arbeidstrening hos arbeidsgiveren</h2><article class="legalArticle" data-lovdata-URL="LTI/forskrift/1997-06-06-591/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Formålet med aktivisering og arbeidstrening er å legge til rette for at den sykmeldte arbeidstakeren kan opprettholde kontakten med arbeidsplassen og forhindre unødvendig passivitet. Rehabiliteringspenger kan bare gis under aktivisering og arbeidstrening hos egen arbeidsgiver.</article></article><article class="legalArticle" data-lovdata-URL="LTI/forskrift/1997-06-06-591/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Aktivisering og arbeidstrening kombinert med aktiv medisinsk behandling</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Aktivisering og arbeidstrening kan foregå samtidig med medisinsk behandling, og er i slike tilfeller ikke tidsbegrenset utover det som følger av folketrygdloven § 10-8 sjette ledd og § 9 bokstav a-d i denne forskriften. Det er en forutsetning at tiltaket ikke vanskeliggjør eller forlenger den medisinske behandlingen eller rehabiliteringen.</article></article><article class="legalArticle" data-lovdata-URL="LTI/forskrift/1997-06-06-591/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Aktivisering og arbeidstrening som alternativ til aktiv medisinsk behandling</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Aktivisering og arbeidstrening likestilles med aktiv medisinsk behandling, som vanligvis er et vilkår for å gi rehabiliteringspenger. I tilfeller hvor medlemmet ikke er under medisinsk behandling, kan rehabiliteringspenger ytes opptil 12 uker. Perioden kan utvides med ytterligere 12 uker dersom dette er nødvendig og hensiktsmessig for at medlemmet skal kunne beholde arbeidet.</article></article><article class="legalArticle" data-lovdata-URL="LTI/forskrift/1997-06-06-591/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Dokumentasjon – skriftlig plan for tiltaket</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Før trygdekontoret kan gi rehabiliteringspenger under aktivisering og arbeidstrening på arbeidsplassen, skal det foreligge en skriftlig plan for tiltaket, underskrevet av arbeidsgiver og den sykmeldte arbeidstaker.</article></article></section><section class="section" data-name="delII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-06-06-591/KAPITTEL_2" data-partID="k2"><h2>Del II. Rehabiliteringspenger i en begrenset periode før attføringstiltak blir satt i verk</h2><article class="legalArticle" data-lovdata-URL="LTI/forskrift/1997-06-06-591/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Alder</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det er et vilkår for rett til rehabiliteringspenger i en periode før et attføringstiltak blir satt i verk at vedkommende er fylt 19 år, jf folketrygdloven § 11-8 andre ledd bokstav a og § 11-4.</article></article><article class="legalArticle" data-lovdata-URL="LTI/forskrift/1997-06-06-591/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Virkningstidspunkt – tidsramme for ytelsen</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Rehabiliteringspenger etter del II i denne forskrift kan ytes fra den dag trygdekontoret fatter vedtak om at vilkårene i folketrygdloven § 11-5 er oppfylt. Ytelsen kan gis til utgangen av neste kalendermåned.</article></article><article class="legalArticle" data-lovdata-URL="LTI/forskrift/1997-06-06-591/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Virkningstidspunkt ved omgjøring etter klage og anke</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Når et vedtak om avslag på yrkesrettet attføring etter folketrygdloven § 11-5 blir omgjort etter klage eller anke, kan rehabiliteringspenger ytes fra den dag vilkårene etter lovens § 11-5 anses oppfylt, likevel ikke tidligere enn fra den dato det opprinnelige vedtak om avslag ble fattet. Ytelsen kan gis til utgangen av den kalendermåned som følger etter den måned trygdekontoret oversender saken til arbeidskontoret.</article></article></section><section class="section" data-name="delIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1997-06-06-591/KAPITTEL_3" data-partID="k3"><h2>Del III. Ytelse av rehabiliteringspenger utover 52 uker</h2><article class="legalArticle" data-lovdata-URL="LTI/forskrift/1997-06-06-591/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Hovedregel</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Rehabiliteringspenger ytes vanligvis ikke sammenhengende i mer enn 52 uker, jf folketrygdloven § 10-8 sjette ledd.</article></article><article class="legalArticle" data-lovdata-URL="LTI/forskrift/1997-06-06-591/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Unntaksregler</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Det kan gjøres unntak fra bestemmelsene i § 8<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">ved meget alvorlige sykdomstilstander eller større skader hvor den medisinske behandlingen tar lengre tid.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">for rusmiddelmisbrukere som oppholder seg eller er under ettervern ved behandlingsinstitusjoner som står på fylkeskommunens helse- og sosialplan, og hvor behandlingen og rehabiliteringen strekker seg over flere år.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">ved andre sykdomstilstander når den trygdede ved utløp av 52. uke fortsatt er under et aktivt behandlings- eller rehabiliteringsopplegg som gir mulighet for bedring av arbeidsevnen.</article><article class="legalP" data-absoluteaddress="/kapittel/3/paragraf/2/ledd/1/punkt/3/ledd/2/" id="kapittel-3-paragraf-2-ledd-1-punkt-3-ledd-2">I slike tilfeller kreves særskilt dokumentasjon for at behandlingsopplegget vil føre til bedring. Det skal foreligge en erklæring fra spesialist, med detaljert beskrivelse av behandlingsopplegg, prognose og tidsangivelse for sannsynlig bedring av arbeidsevnen.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/paragraf/2/ledd/1/punkt/4/" id="kapittel-3-paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/" id="kapittel-3-paragraf-2-ledd-1-punkt-4-ledd-1">i ventetid på behandling hos spesialist, ved sykehus eller rehabiliteringsinstitusjon og det ikke fremstår som hensiktsmessig å sette inn andre tiltak i venteperioden.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/3/paragraf/2/ledd/1/punkt/5/" id="kapittel-3-paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/3/paragraf/2/ledd/1/punkt/5/ledd/1/" id="kapittel-3-paragraf-2-ledd-1-punkt-5-ledd-1">under aktivisering og arbeidstrening som nevnt i § 3.</article></article></li></ul></article></article></section><section class="section" data-name="delIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1997-06-06-591/KAPITTEL_4" data-partID="k4"><h2>Del IV. Ikrafttredelse</h2><article class="legalArticle" data-lovdata-URL="LTI/forskrift/1997-06-06-591/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Denne forskrift trer i kraft straks.</article></article></section></main></body></html>