<!DOCTYPE html><html lang="no"><head><title>Forskrift om fastsettelse av pensjonsgivende inntekt, innkreving av avgift m.m. for medlemmer med inntekt som ikke blir skattlagt av norske skattemyndigheter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1997-04-30-389</dd><dt class="dokid">DokumentID</dt><dd class="dokid">LTI/forskrift/1997-04-30-389</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 10</dd><dt class="dateInForce">I kraft fra</dt><dd class="dateInForce">1997-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§24-5</li><li>lov/1997-02-28-19/§24-2</li></ul></dd><dt class="dateOfPublication">Kunngjort</dt><dd class="dateOfPublication">1997-05-30</dd><dt class="title">Tittel</dt><dd class="title">Forskrift om fastsettelse av pensjonsgivende inntekt, innkreving av avgift m.m. for medlemmer med inntekt som ikke blir skattlagt av norske skattemyndigheter.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 30. april 1997 med hjemmel i lov 28. februar 1997 nr. 19 om folketrygd (folketrygdloven) § 24-5 første ledd, jf. § 24-2 første ledd.</dd><dt class="refid">RefID</dt><dd class="refid">forskrift/1997-04-30-389</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse av pensjonsgivende inntekt, innkreving av avgift m.m. for medlemmer med inntekt som ikke blir skattlagt av norske skattemyndigheter.<ul class="tocSubUl"><li>§ 1. Hvem forskriften omfatter</li><li>§ 2. Medlemmets opplysningsplikt</li><li>§ 3. Fastsettelse av pensjonsgivende inntekt, pensjonspoeng og avgiftsgrunnlag</li><li>§ 4. Fastsettelse og innbetaling av trygdeavgift</li><li>§ 5. Innkreving av trygdeavgift</li><li>§ 6. Forskjellige bestemmelser</li><li>§ 7. Delegering av myndighet</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-04-30-389" id="dokument"><h1>Forskrift om fastsettelse av pensjonsgivende inntekt, innkreving av avgift m.m. for medlemmer med inntekt som ikke blir skattlagt av norske skattemyndigheter.</h1><article class="legalArticle" data-lovdata-URL="LTI/forskrift/1997-04-30-389/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften omfatter</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften omfatter medlemmer med inntekt som ikke blir beskattet her i landet etter de ordinære skattelover eller loven om skatt til Svalbard, og som<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">har slik inntekt som regnes som pensjonsgivende etter folketrygdloven § 3-15, og/eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">har pensjonsinntekt eller annen inntekt som etter bestemmelser i henhold til folketrygdloven § 23-4 anvendes som grunnlag for beregning av trygdeavgift.</article></article></li></ul></article></article><article class="legalArticle" data-lovdata-URL="LTI/forskrift/1997-04-30-389/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Medlemmets opplysningsplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Et medlem som nevnt i § 1 plikter å gi Rikstrygdeverket oppgave over pensjonsgivende inntekt og annen avgiftspliktig inntekt. Oppgavene skal gis til slik tid og være ledsaget av slike opplysninger og attestasjoner som Rikstrygdeverket bestemmer.</article></article><article class="legalArticle" data-lovdata-URL="LTI/forskrift/1997-04-30-389/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsettelse av pensjonsgivende inntekt, pensjonspoeng og avgiftsgrunnlag</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Rikstrygdeverket fastsetter pensjonsgivende inntekt og pensjonspoeng for inntekt som nevnt i § 1 bokstav a. Har medlemmet i samme inntektsår også hatt pensjonsgivende inntekt som er fastsatt av ligningsmyndighetene, beregnes pensjonspoengtallet etter lovens ordinære regler for den samlede inntekt.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Rikstrygdeverket fastsetter avgiftsgrunnlaget som er nevnt i § 1 bokstav b.</article></article><article class="legalArticle" data-lovdata-URL="LTI/forskrift/1997-04-30-389/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fastsettelse og innbetaling av trygdeavgift</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Rikstrygdeverket fastsetter trygdeavgift på grunnlag av inntekt som nevnt i § 1.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Avgiften skal innbetales i slike terminer og på den måte som Rikstrygdeverket bestemmer. Dersom annet ikke er bestemt, skal avgiften betales månedsvis.</article></article><article class="legalArticle" data-lovdata-URL="LTI/forskrift/1997-04-30-389/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innkreving av trygdeavgift</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Rikstrygdeverket innkrever trygdeavgift etter de samme regler som for skatter bestemt og kan herunder pålegge arbeidsgiver å gjennomføre trekk i den ansattes lønn og annen arbeidsgodtgjørelse.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Dersom arbeidsgiveren ikke kan pålegges å gjennomføre trekk i lønn og annen arbeidsgodtgjørelse, kan Rikstrygdeverket inngå frivillig avtale med arbeidsgiver om slikt trekk. Slikt trekk er bindende for medlemmet.</article></article><article class="legalArticle" data-lovdata-URL="LTI/forskrift/1997-04-30-389/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forskjellige bestemmelser</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Hvis medlemmet unnlater å gi inntektsoppgaver som nevnt i § 2, eller pålagt avgift ikke betales innen fastsatt frist, anses inntekten som nevnt i § 1 bokstav a ikke som pensjonsgivende inntekt, og pensjonspoeng blir ikke godskrevet for vedkommende år.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom medlemmet dokumenterer at han/hun er trukket avgift av sin arbeidsgiver, jfr § 5, og arbeidsgiveren unnlater å innbetale denne avgift, skal medlemmet likevel få inntekten regnet som pensjonsgivende og få godskrevet pensjonspoeng.</article></article><article class="legalArticle" data-lovdata-URL="LTI/forskrift/1997-04-30-389/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Delegering av myndighet</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Rikstrygdeverket kan delegere sin myndighet etter denne forskriften.</article></article><article class="legalArticle" data-lovdata-URL="LTI/forskrift/1997-04-30-389/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskriften trer i kraft den 1. mai 1997.</article></article></main></body></html>