<!DOCTYPE html><html lang="no"><head><title>Forskrift om beregning og innbetaling av produktavgift i fiske-, småhvalfangst- og selfangstnæringen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1997-11-18-1169</dd><dt class="dokid">DokumentID</dt><dd class="dokid">LTI/forskrift/1997-11-18-1169</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 24</dd><dt class="dateInForce">I kraft fra</dt><dd class="dateInForce">1998-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-05-14-354</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§23-5</li></ul></dd><dt class="dateOfPublication">Kunngjort</dt><dd class="dateOfPublication">1997-12-08</dd><dt class="title">Tittel</dt><dd class="title">Forskrift om beregning og innbetaling av produktavgift i fiske-, småhvalfangst- og selfangstnæringen.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 18. november 1997 med hjemmel i lov av 28. februar 1997 nr. 19 om folketrygd (folketrygdloven) § 23-5.</dd><dt class="refid">RefID</dt><dd class="refid">forskrift/1997-11-18-1169</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beregning og innbetaling av produktavgift i fiske-, småhvalfangst- og selfangstnæringen.<ul class="tocSubUl"><li>I<ul class="tocSubUl"><li>§ 1. Beregning</li><li>§ 2. Innkreving</li><li>§ 3. Oppgjør til Rikstrygdeverket</li><li>§ 4. Oppgjør til Fiskeridirektoratet</li><li>§ 5. Kontroll</li><li>§ 6. Forfall, renter mv</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-11-18-1169" id="dokument"><h1>Forskrift om beregning og innbetaling av produktavgift i fiske-, småhvalfangst- og selfangstnæringen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-11-18-1169/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1997-11-18-1169/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Beregning</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Produktavgift skal beregnes på grunnlag av brutto salgsbeløp i første omsetningsledd. Fradrag gis bare for:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">særskilt avgift som betales til salgslaget i medhold av lov av 14. desember 1951 nr. 3 om omsetning av råfisk § 3 tredje ledd (lagsavgift),</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">10 prosent av brutto salgsbeløp når et fartøy overtar egen fangst og selv bearbeider fangsten.</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Ved beregning av produktavgift kan avgiftsbeløpet i hvert enkelt tilfelle avrundes ned til nærmeste hele krone.</article></article><article class="legalArticle" data-lovdata-URL="LTI/forskrift/1997-11-18-1169/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Innkreving</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Salgslaget innkrever produktavgift samtidig med pliktig sikringstrekk, dvs på det tidspunktet kjøperen gir selgeren avregning for levering.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Dersom kjøper på førstehånd er en annen enn et salgslag, skal produktavgiften innkreves på det tidspunkt det aktuelle salgslag foretar avregning til fisker.</article></article><article class="legalArticle" data-lovdata-URL="LTI/forskrift/1997-11-18-1169/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Oppgjør til Rikstrygdeverket</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Innkrevet produktavgift skal innbetales uoppkrevet fra salgslaget til Rikstrygdeverket annenhver måned. Samtidig skal det utarbeides og innsendes terminoppgave som viser grunnlaget for beregnet og innkrevet produktavgift.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Ved tillatt egenovertakelse av fangsten skal laget være ansvarlig for innbetaling av produktavgift, uavhengig av oppgjør fra fisker.</article></article><article class="legalArticle" data-lovdata-URL="LTI/forskrift/1997-11-18-1169/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Oppgjør til Fiskeridirektoratet</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ved fiske på fjerne farvann der omsetningen foregår utenom salgslag og ved omsetning av sel og produkter av sel, skal den avgiftspliktige innbetale produktavgiften til Fiskeridirektoratet som videreformidler mottatt beløp til Rikstrygdeverket. Ved innbetaling av produktavgiften skal kopi av turoppgjør og salgsfaktura vedlegges.</article></article><article class="legalArticle" data-lovdata-URL="LTI/forskrift/1997-11-18-1169/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Fiskeridirektoratet fører kontroll med at rett produktavgift er beregnet og innbetalt. Fiskeridirektoratet skal ha adgang til terminoppgaver som nevnt i § 3 og de dokumenter som danner grunnlag for terminoppgavene.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Fiskeridirektoratet kan til enhver tid foreta kontroll hos den som er avgiftspliktig. Den avgiftspliktige skal på forlangende utlevere eller sende inn regnskapsbøker, bilag, kontrakter, korrespondanse, styre- og revisjonsprotokoller og andre dokumenter som er av betydning for kontrollen med at rett produktavgift er beregnet og innbetalt.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Finansdepartementet gis en årsrapport om kontrollvirksomheten.</article></article><article class="legalArticle" data-lovdata-URL="LTI/forskrift/1997-11-18-1169/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forfall, renter mv</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Oppgjørsperiodene og forfallsdatoer er:<table><tbody><tr><td data-text-align="left" data-vertical-align="top">Januar – februar</td><td data-text-align="left" data-vertical-align="top">25. mars</td></tr><tr><td data-text-align="left" data-vertical-align="top">Mars – april</td><td data-text-align="left" data-vertical-align="top">25. mai</td></tr><tr><td data-text-align="left" data-vertical-align="top">Mai – juni</td><td data-text-align="left" data-vertical-align="top">25. juli</td></tr><tr><td data-text-align="left" data-vertical-align="top">Juli – august</td><td data-text-align="left" data-vertical-align="top">25. september</td></tr><tr><td data-text-align="left" data-vertical-align="top">September – oktober</td><td data-text-align="left" data-vertical-align="top">25. november</td></tr><tr><td data-text-align="left" data-vertical-align="top">November – desember</td><td data-text-align="left" data-vertical-align="top">25. januar</td></tr></tbody></table></article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Ved fiske på fjerne farvann der omsetningen foregår utenom salgslag, er forfallsdatoen for innbetaling av produktavgiften til Fiskeridirektoratet 25 dager etter at det er foretatt oppgjør med eget mannskap.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Faller forfallsdag på en lørdag eller helligdag forskyves forfallsdag til nærmeste påfølgende hverdag.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Av for sent innbetalt produktavgift svares forsinkelsesrente fra forfallsdag. Bestemmelsene i skattebetalingsloven gjelder for innkreving av beløpet, jf folketrygdloven § 24-4 siste ledd.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-11-18-1169/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 1. januar 1998. Den avløser forskrift av 14. mai 1993 nr. 354 om beregning og innbetaling av produktavgift i fiske-, småhvalfangst- og selfangstnæringen, som er opphevet fra samme tidspunkt, jf kgl res av 25. april 1997 nr. 378 om forskrift til lov av 28. februar 1997 nr. 19 om folketrygd (folketrygdloven) om videreføring av enkelte forskrifter gitt i medhold av lov av 17. juni 1966 nr. 12 om folketrygd (folketrygdloven).</article></section></main></body></html>