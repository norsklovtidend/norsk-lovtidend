<!DOCTYPE html><html lang="no"><head><title>Forskrift om endring i midlertidig forskrift om særskilte beskyttelsestiltak mot klassisk svinepest ved innførsel av levende svin fra Tyskland og Nederland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1997-08-01-907</dd><dt class="dokid">DokumentID</dt><dd class="dokid">LTI/forskrift/1997-08-01-907</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 19</dd><dt class="dateInForce">I kraft fra</dt><dd class="dateInForce">1997-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-28-200</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li></ul></dd><dt class="dateOfPublication">Kunngjort</dt><dd class="dateOfPublication">1997-09-05</dd><dt class="title">Tittel</dt><dd class="title">Forskrift om endring i midlertidig forskrift om særskilte beskyttelsestiltak mot klassisk svinepest ved innførsel av levende svin fra Tyskland og Nederland.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. august 1997 med hjemmel i lov av 8. juni 1962 nr. 4 om tiltak mot dyresjukdommer (husdyrloven) § 3 og § 8.</dd><dt class="refid">RefID</dt><dd class="refid">forskrift/1997-08-01-907</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift om særskilte beskyttelsestiltak mot klassisk svinepest ved innførsel av levende svin fra Tyskland og Nederland.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-08-01-907" id="dokument"><h1>Forskrift om endring i midlertidig forskrift om særskilte beskyttelsestiltak mot klassisk svinepest ved innførsel av levende svin fra Tyskland og Nederland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-08-01-907/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I midlertidig forskrift av 28. februar 1997 nr. 200 om særskilte beskyttelsestiltak mot klassisk svinepest ved innførsel av levende svin fra Tyskland og Nederland skal det gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Forskrift om særskilte beskyttelsestiltak mot klassisk svinepest ved innførsel av levende svin fra Nederland.</i></article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Formålet med denne forskriften er å forebygge spredning av klassisk svinepest i forbindelse med innførsel av levende svin fra Nederland til Norge.</article> <article class="defaultP" margin-top="true">§ 2 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Forskriften gjelder innførsel av levende svin fra Nederland.</article> <article class="defaultP" margin-top="true">§ 3 første ledd oppheves.</article> <article class="defaultP" margin-top="true">§ 3 andre ledd blir nytt første ledd og skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Det er forbudt å innføre levende svin som kommer fra følgende områder i Nederland: Nijmegen, Breda, Weert, Doetinchem, Rotterdam, Amsterdam og Apeldoorn.</article> <article class="defaultP" margin-top="true">§ 3 tredje ledd blir nytt andre ledd og skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fra øvrige områder er det forbudt å innføre levende svin som kommer fra driftsenheter som i løpet av de siste 30 dager har mottatt levende svin.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Ved innførsel av levende svin fra Nederland skal det fremgå av det medfølgende helsesertifikat, som kreves i medhold av gjeldende forskrift om dyrehelsemessige betingelser for innførsel og utførsel av levende svin innenfor EØS, av 14. oktober 1994 nr. 932 med senere endringer, at dyrene ikke kommer fra områder eller driftsenheter som omfattes av forbudet i § 3.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Ved innførsel av levende svin fra områder og besetninger i Nederland som ikke omfattes av forbudet i § 3, skal importøren, senest 3 dager før innførsel, melde fra om dyrenes ankomst til sentralforvaltningen i Statens dyrehelsetilsyn og til grenseveterinæren. Dersom det dreier seg om avls- eller produksjonsdyr skal i tillegg distriktsveterinæren som skal føre tilsyn med karantenen varsles senest 3 dager før innførsel. Dersom det dreier seg om slaktedyr skal i tillegg tilsynsveterinæren ved mottakende slakteri varsles senest 3 dager før innførsel.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-08-01-907/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>