<!DOCTYPE html><html lang="no"><head><title>Forskrift om overføringsnett for kringkasting (kabel-TV-nett).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1997-05-15-472</dd><dt class="dokid">DokumentID</dt><dd class="dokid">LTI/forskrift/1997-05-15-472</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 12</dd><dt class="dateInForce">I kraft fra</dt><dd class="dateInForce">1997-06-01, 1998-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-07-1116</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§6-5</li><li>forskrift/1995-12-15-1032</li></ul></dd><dt class="dateOfPublication">Kunngjort</dt><dd class="dateOfPublication">1997-06-12</dd><dt class="title">Tittel</dt><dd class="title">Forskrift om overføringsnett for kringkasting (kabel-TV-nett).</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 15. mai 1997 med hjemmel i lov 23. juni 1995 nr. 39 om telekommunikasjon (teleloven) § 6-5, jf. forskrift 15. desember 1995 nr. 1032 om funksjonsfordeling innen telemyndigheten § 1.</dd><dt class="refid">RefID</dt><dd class="refid">forskrift/1997-05-15-472</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overføringsnett for kringkasting (kabel-TV-nett).<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Plikt til å benytte autorisert installatør</li><li>§ 4. Registrering av overføringsnett for kringkasting</li><li>§ 5. Bruk av overføringsnett for kringkasting til teletjenester</li><li>§ 6. Dokumentasjon og vedlikeholdsplikt</li><li>§ 7. Tilsyn</li><li>§ 8. Plikt til innsending av årlig rapport</li><li>§ 9. Gebyr</li><li>§ 10. Klage</li><li>§ 11. Sanksjoner</li><li>§ 12. Dispensasjon</li><li>§ 13. Ikrafttredelse og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1997-05-15-472" id="dokument"><h1>Forskrift om overføringsnett for kringkasting (kabel-TV-nett).</h1><article class="legalArticle" data-lovdata-URL="LTI/forskrift/1997-05-15-472/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift regulerer plikter for eier av overføringsnett som anvendes for kringkasting (kabel-TV, fellesantenneanlegg m.v.) og som omfatter flere enn fire frittstående bygninger eller flere enn ti mottakertilkoplinger.</article></article><article class="legalArticle" data-lovdata-URL="LTI/forskrift/1997-05-15-472/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1"><i>overføringsnett for kringkasting (kabel-TV-nett):</i> anlegg som ved hjelp av elektromagnetiske bølger overfører kringkastingssignaler, via kabler eller andre overføringsmedia med tilsvarende funksjon, mellom nettets inngang og signaloverleveringspunkter herunder mottakertilkoplinger, antenner, antennekontakter e.l. En hovedsentral er en del av overføringsnettet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1"><i>teletjeneste:</i> tilbud i næringsøyemed om formidling av telekommunikasjon helt eller delvis ved hjelp av overføring i telenett, som ikke er kringkasting.</article></article></li></ul></article></article><article class="legalArticle" data-lovdata-URL="LTI/forskrift/1997-05-15-472/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikt til å benytte autorisert installatør</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Eier plikter å benytte autorisert installatør ved arbeid knyttet til overføringsnettet.</article></article><article class="legalArticle" data-lovdata-URL="LTI/forskrift/1997-05-15-472/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Registrering av overføringsnett for kringkasting</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Før overføringsnett for kringkasting anlegges eller tas i bruk, skal eier registrere forholdet hos Post- og teletilsynet på fastsatt skjema.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Endringer i virksomhet, herunder eierskifte, adresseendring eller opphør av virksomhet eller andre forhold som kan være av betydning for registreringen, skal straks meldes til Post- og teletilsynet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Dersom Post- og teletilsynet finner at vilkårene for å være registrert ikke lenger er oppfylt, kan nettet strykes fra registeret.</article></article><article class="legalArticle" data-lovdata-URL="LTI/forskrift/1997-05-15-472/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bruk av overføringsnett for kringkasting til teletjenester</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Bruk av overføringsnett for kringkasting til teletjenester skal skje i henhold til midlertidig forskrift om alternative telenett, fastsatt av Samferdselsdepartementet 31. oktober 1996 nr. 1011.</article></article><article class="legalArticle" data-lovdata-URL="LTI/forskrift/1997-05-15-472/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dokumentasjon og vedlikeholdsplikt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Når overføringsnett for kringkasting settes i drift etter bygging, ombygging, utvidelse eller installasjon, skal eier påse at autorisert installatør har utarbeidet dokumentasjon og eventuelt servicerapport og overlevert disse til eier. Eier har ansvaret for å oppbevare dokumentasjon og servicerapporter slik at disse er tilgjengelige ved kontroll, jf § 7.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Post- og teletilsynet kan fastsette nærmere krav til dokumentasjonens innhold og omfang.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Netteier har ansvaret for anlegget etter at det er satt i drift. Dette ansvaret omfatter vedlikeholdsplikt, slik at anlegget til enhver tid er i samsvar med gjeldende forskrifter.</article></article><article class="legalArticle" data-lovdata-URL="LTI/forskrift/1997-05-15-472/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Post- og teletilsynet fører tilsyn med, og kan gi nødvendige pålegg, for å sikre etterlevelse av forskriften.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Netteier skal medvirke til gjennomføringen av tilsyn. Dette omfatter bl.a. å gi tilsynspersonell uhindret adgang, samt å fremskaffe opplysninger og dokumentasjon som er nødvendige for å gjennomføre tilsyn.</article></article><article class="legalArticle" data-lovdata-URL="LTI/forskrift/1997-05-15-472/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Plikt til innsending av årlig rapport</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Netteier plikter å sende inn årlig rapport på fastsatt skjema.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Ved unnlatt innsending av årlig rapport kan Post- og teletilsynet fastsette grunnlaget for gebyrberegningen skjønnsmessig, jf § 9 samt forskrift om gebyr m.v. til Statens teleforvaltning, fastsatt av Samferdselsdepartementet 19. januar 1996 nr. 118.</article></article><article class="legalArticle" data-lovdata-URL="LTI/forskrift/1997-05-15-472/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Gebyr</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Eier av overføringsnett skal betale et årlig gebyr for registrering og tilsyn, jf forskrift om gebyr m.v. til Statens teleforvaltning av 19. januar 1996 nr. 118</article></article><article class="legalArticle" data-lovdata-URL="LTI/forskrift/1997-05-15-472/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Enkeltvedtak truffet etter denne forskriften kan påklages etter forvaltningsloven, kapittel VI.</article></article><article class="legalArticle" data-lovdata-URL="LTI/forskrift/1997-05-15-472/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Sanksjoner</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Post- og teletilsynet kan ved brudd på forskriften eller vedtak truffet i medhold av den, gjennomføre stenging av overføringsnett for kringkasting, jf teleloven § 7-5, samt pålegge tvangsbot, jf teleloven § 10-3.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Brudd på forskriften straffes i samsvar med telelovens § 10-4.</article></article><article class="legalArticle" data-lovdata-URL="LTI/forskrift/1997-05-15-472/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Post- og teletilsynet kan i enkelttilfeller dispensere fra bestemmelsene i denne forskrift når særlige hensyn tilsier det.</article></article><article class="legalArticle" data-lovdata-URL="LTI/forskrift/1997-05-15-472/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse og overgangsbestemmelser</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Forskriften trer i kraft 1. juni 1997, med unntak av §§ 8 og 9, som trer i kraft 1. januar 1998.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Fra samme dato oppheves: Forskrift av 7. desember 1993 nr. 1116 om overføringsnett for kringkasting, med unntak av §§ 8 og 9 som oppheves 1. januar 1998.</article></article></main></body></html>