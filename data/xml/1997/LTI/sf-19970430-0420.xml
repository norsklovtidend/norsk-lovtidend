<!DOCTYPE html><html lang="no"><head><title>Endringer i spilleregler for Viking Lotto.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1997-04-30-420</dd><dt class="dokid">DokumentID</dt><dd class="dokid">LTI/forskrift/1997-04-30-420</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 11</dd><dt class="dateInForce">I kraft fra</dt><dd class="dateInForce">1997-04-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-02-12-728</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§11</li></ul></dd><dt class="dateOfPublication">Kunngjort</dt><dd class="dateOfPublication">1997-06-06</dd><dt class="title">Tittel</dt><dd class="title">Endringer i spilleregler for Viking Lotto.</dd><dt class="miscInformation">Annet om dokumentet</dt><dd class="miscInformation">Fastsatt av Kulturdepartementet 30. april 1997 med hjemmel i lov av 28. august 1992 nr. 103 om pengespill m.v. § 11.</dd><dt class="refid">RefID</dt><dd class="refid">forskrift/1997-04-30-420</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i spilleregler for Viking Lotto.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-04-30-420" id="dokument"><h1>Endringer i spilleregler for Viking Lotto.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-04-30-420/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I spilleregler av 12. februar 1993 nr. 728 for Viking Lotto gjøres følgende endringer:</article> <article class="defaultP" margin-top="true">Pkt. 1.1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Viking Lotto går ut på å velge ut de seks tallene som spilleren antar vil bli trukket ut som vinnertall av i alt 48 tall.</article> <article class="defaultP" margin-top="true">Pkt. 1.3 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Trekningen foretas av Statskontrollen ved ett av de selskaper som er med i samarbeidet om Viking Lotto, eller av selskapet under oppsyn av selskapets Statskontroll.</article> <article class="defaultP" margin-top="true">Nytt pkt. 1.4 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det er kun de rekkene som er registrert i Norsk Tipping AS' sentrale dataanlegg som deltar i spillet.</article> <article class="defaultP" margin-top="true">Nåværende pkt. 1.4 blir nytt pkt. 1.5 og første og annen setning skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Viking Lotto kan kun formidles via Norsk Tipping AS' kommisjonærer eller ved innsending av spill direkte til Norsk Tipping AS, jf. pkt. 5.2. Annen organisert formidling er ikke tillatt.</article> <article class="defaultP" margin-top="true">Pkt. 3.1 første setning skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det markeres med tegnet X (kryss) hvilke tall som ønskes spilt.</article> <article class="defaultP" margin-top="true">Pkt. 4. siste ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Norsk Tipping AS kan stenge for mottak av spill hos samtlige eller enkelte kommisjonærer når forretningsmessige, tekniske eller sikkerhetsmessige hensyn tilsier det.</article> <article class="defaultP" margin-top="true">Pkt. 5.2 første, andre og tredje ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Spilleren kan sende sine kuponger direkte til Norsk Tipping AS (direktespill). For å kunne delta i spillet må sendingen være kommet fram til Norsk Tipping AS og kupongene må være registrert i selskapets sentralanlegg før stenging av spillet.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Dersom en kupongforsendelse kommer for sent fram til Norsk Tipping AS, er spilleren bare berettiget til å få innsatsbeløpet refundert. Dette gjelder også dersom kupongen ikke lar seg registrere i selskapets sentralanlegg.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Ved direktespill skal det sammen med forsendelsen følge kvittering for betaling fra Postverket eller annen form for betaling for det antall rekker kupongen(e) inneholder. Dersom innbetalingen ikke dekker det antall rekker som ønskes spilt, blir hele kupongforsendelsen avvist.</article> <article class="defaultP" margin-top="true">Pkt. 6 a) skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Som registrert spiller</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Spilleren registrerer navn, adresse og utbetalingsform via Norsk Tipping AS' registreringsskjema.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Dersom spilleren ønsker premie overført til bankkonto, må spilleren selv påse at det er bankkortet på den kontoen som premien skal overføres til, som blir benyttet ved spillerregistreringen.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Spilleren mottar et «Norsk Tipping spillerkort» med registreringsnummer som bekrefter spillerens registrering.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Spiller som benytter kortet i forbindelse med spill, deltar som «registrert spiller», jf. pkt. 13.1 og 13.21.</article> <article class="defaultP" margin-top="true">Pkt. 7 første og annet ledd skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Når spillet er registrert i Norsk Tipping AS' sentralanlegg skriver terminalen ut en spillekvittering som bl.a. viser spilleform, kommisjonærnummer, kvitteringsnummer, gyldighetstid, eventuelt spillerens registreringsnummer, samt de rekker som er spilt.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Spilleren eller spillerens representant må selv kontrollere og er ansvarlig for at de rekker som er gjengitt på spillekvitteringen, er i overensstemmelse med innleverte eller ønskede rekker, samt at spilleform og gyldighetstid er riktig og at det 16-sifrede kvitteringsnummeret nederst på kvitteringen er lesbart.</article> <article class="defaultP" margin-top="true">Pkt. 7 siste ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Dersom det er uoverensstemmelse mellom de rekkene som er gjengitt på spillekvitteringen og de rekkene som er registrert i Norsk Tipping AS' sentralanlegg, er det de rekkene som er registrert i selskapets sentralanlegg som er gyldige.</article> <article class="defaultP" margin-top="true">Pkt. 9.1 første setning skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Spilleren kan annullere sine spill samme dag som disse er registrert i Norsk Tipping AS' sentralanlegg.</article> <article class="defaultP" margin-top="true">Pkt. 13.21 a) og b) skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/19/punkt/1/" id="kapittel-1-ledd-19-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/19/punkt/1/ledd/1/" id="kapittel-1-ledd-19-punkt-1-ledd-1">Når samlet premie på én spillkvittering er kr. 1000,- eller mer, blir premiebeløpet automatisk sendt den registrerte innehaveren av det spillerkortet som er benyttet, eventuelt overført til den kontoen som spilleren har oppgitt i forbindelse med registreringen, jf. pkt. 6 a).</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/19/punkt/2/" id="kapittel-1-ledd-19-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/19/punkt/2/ledd/1/" id="kapittel-1-ledd-19-punkt-2-ledd-1">Når samlet premie på én spillkvittering er under kr. 1000,- kan spilleren mot fremleggelse av gyldig kvittering heve premien hos enhver kommisjonær innen den fristen som er fastsatt av selskapet. Blir premien ikke hevet hos kommisjonær innen denne fristen, blir premien automatisk sendt den registrerte innehaveren av det spillerkortet som er benyttet, eventuelt overført til den kontoen som spilleren har oppgitt i forbindelse med registreringen, jf. pkt. 6 a).</article></article></li></ul></article> <article class="defaultP" margin-top="true">Pkt. 13.22 a) skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/19/punkt/3/" id="kapittel-1-ledd-19-punkt-3"><span class="data-originalId">a)</span><article class="legalP" data-absoluteaddress="/kapittel/1/ledd/19/punkt/3/ledd/1/" id="kapittel-1-ledd-19-punkt-3-ledd-1">Når samlet premie på én spillekvittering er under kr. 1000,- kan spiller heve premien hos enhver kommisjonær, fortrinnsvis kontant. Dersom utbetaling hos kommisjonær ikke kan finne sted, overføres premien til vinneren som angitt under pkt. 13.22 b) nedenfor.</article></article></li></ul></article> <article class="defaultP" margin-top="true">Pkt. 14 siste ledd skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Erstatningens størrelse er under enhver omstendighet begrenset oppad til kr. 4000 pr. kupong/spillkvittering.</article> <article class="defaultP" margin-top="true">Pkt. 16.1 første ledd skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">En spiller som ikke har mottatt den premien vedkommende mener å ha krav på, må selv sende inn protest. Protesten kan gis skriftlig på fastsatt skjema som fås hos selskapets kommisjonær eller hos Norsk Tipping AS. Benyttes ikke protestskjema, må spilleren i brevet oppgi det 16-sifrede kvitteringsnummeret, spilleomgangens nummer, eventuelt spillernummer, antall spilte rekker og kommisjonærnummer.</article> <article class="defaultP" margin-top="true">Pkt. 17 skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Retten til å kreve premie utbetalt bortfaller dersom Norsk Tipping AS ikke har mottatt kravet innen den fristen som er angitt i pkt. 16.1.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-04-30-420/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft så snart det er praktisk mulig.</article></section></main></body></html>