<!DOCTYPE html><html lang="no"><head><title>Forskrift om læreplanverka for grunnskolen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1997-07-16-791</dd><dt class="dokid">DokumentID</dt><dd class="dokid">LTI/forskrift/1997-07-16-791</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 18</dd><dt class="dateInForce">I kraft fra</dt><dd class="dateInForce">skoleåret 1997-98</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-13-24/§6</li><li>lov/1969-06-13-24/§7</li><li>lov/1969-06-13-24/§12</li></ul></dd><dt class="dateOfPublication">Kunngjort</dt><dd class="dateOfPublication">1997-08-19</dd><dt class="title">Tittel</dt><dd class="title">Forskrift om læreplanverka for grunnskolen.</dd><dt class="miscInformation">Annet om dokumentet</dt><dd class="miscInformation">Fastsett av Kyrkje-, utdannings- og forskingsdepartementet 16. juli 1997 med heimel i lov 13. juni 1969 nr. 24 om grunnskolen § 6, § 7 og § 12.</dd><dt class="refid">RefID</dt><dd class="refid">forskrift/1997-07-16-791</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om læreplanverka for grunnskolen.<ul class="tocSubUl"><li>§ 1. Opplæringa i grunnskolen</li><li>§ 2. Nærmare om fag- og timefordelinga</li><li>§ 3. Ikraftsetjing. Overgangsreglar</li></ul></li></ul></dd></dl></header><main class="documentBody" data-lovdata-URL="LTI/forskrift/1997-07-16-791" id="dokument"><h1>Forskrift om læreplanverka for grunnskolen.</h1><article class="legalArticle" data-lovdata-URL="LTI/forskrift/1997-07-16-791/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opplæringa i grunnskolen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I grunnskolen skal opplæringa vere i samsvar med Læreplanverket for den 10-årige grunnskolen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Elevar i forvaltningsområdet for samisk språk, jf samelova § 3-1 nr. 1, skal ha opplæring i samsvar med Det samiske læreplanverket for den 10-årige grunnskolen. Det same gjeld elevar i særskilde samiske krinsar oppretta i samsvar med grunnskolelova § 3 nr. 5 tredje ledd.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Elevar som får opplæring i samisk utanfor forvaltningsområdet for samisk språk, skal ha opplæring i samsvar med Læreplanverket for den 10-årige grunnskolen, med dei tilpassingar som følgjer av Det samiske læreplanverket for den 10-årige grunnskolen.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Elevar med teiknspråk som førstespråk skal i faga engelsk, norsk og musikk ha opplæring i samsvar med læreplanane Engelsk for døve, Engelsk fordjuping for døve, Norsk for døve og Drama og rytmikk for døve.</article></article><article class="legalArticle" data-lovdata-URL="LTI/forskrift/1997-07-16-791/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Nærmare om fag- og timefordelinga</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Følgjande unntak frå og tillegg til fag- og timefordelinga i Læreplanverket for den 10-årige grunnskolen og i Det samiske læreplanverket for den 10-årige grunnskolen gjeld:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Minstetimetalet på kvart av klassetrinna 1 – 4 skal vere 760 årstimar. På kvart av klassetrinna 5 – 7 skal minstetimetalet vere 1026 årstimar.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Det kan gjerast unntak frå nr. 1 når det er grunngitt med at skoleskyssen er særleg lang eller særleg vanskeleg å organisere, eller at skolen er fådelt, slik at det innanfor kvart av dei to hovudtrinna småskoletrinnet (klassetrinna 1 – 4) og mellomtrinnet (klassetrinna 5 – 7) kan overførast timar mellom dei enkelte klassetrinna. Med den same grunngivinga kan det overførast inntil 114 undervisningstimar mellom dei to hovudtrinna småskoletrinnet og mellomtrinnet.</article><article class="legalP" data-absoluteaddress="/paragraf/2/ledd/1/punkt/2/ledd/2/" id="paragraf-2-ledd-1-punkt-2-ledd-2">Årstimetalet for kvart av klassetrinna 1 – 4 kan ikkje i noko tilfelle vere lågare enn 684.</article><article class="legalP" data-absoluteaddress="/paragraf/2/ledd/1/punkt/2/ledd/3/" id="paragraf-2-ledd-1-punkt-2-ledd-3">Årstimetalet for kvart av klassetrinna 5 – 7 kan ikkje i noko tilfelle vere lågare enn 912.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">På kvart av klassetrinna 8 – 10 skal minstetimetalet vere 1140 årstimar.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">I fådelte skolar skal minstetimetalet for klassen vere det årstimetalet som gjeld for det øvste av klassetrinna. Elevar med opplæring i samisk som følgjer hele Det samiske læreplanverket for den 10-årige grunnskolen, skal ha minst 9690 årstimar i løpet av grunnskolen. Andre elevar som får opplæring etter Det samiske læreplanverket for den 10-årige grunnskolen, og elevar som får opplæring etter Læreplanverket for den 10-årige grunnskolen, skal ha minst 9538 årstimar i løpet av grunnskolen.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Elevar som skifter skole, er omfatta av den vedtekne timefordelinga for den skolen der dei til kvar tid går.</article></article></li></ul></article></article><article class="legalArticle" data-lovdata-URL="LTI/forskrift/1997-07-16-791/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikraftsetjing. Overgangsreglar</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">§ 2 i forskrifta her trer i kraft frå og med skoleåret 1997-98.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Dei andre føresegnene i Læreplanverket for den 10-årige grunnskolen og Det samiske læreplanverket for den 10-årige grunnskolen om opplæringa på 1., 2., 5. og 8 klassetrinn trer i kraft frå og med skoleåret 1997-98.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Dei andre føresegnene i læreplanverka om opplæringa på 3., 6. og 9. klassetrinn trer i kraft frå og med skoleåret 1998-99. Heimkunnskap på 9. klassetrinn kan likevel leggjast til 8. eller 10. klassetrinn til og med skoleåret 1999–2000.</article><article class="legalP" data-absoluteaddress="/paragraf/3/punkt/2/ledd/3/" id="paragraf-3-punkt-2-ledd-3">Dei andre føresegnene i læreplanverka om opplæringa på 4., 7. og 10. klassetrinn trer i kraft frå og med skoleåret 1999–2000.</article><article class="legalP" data-absoluteaddress="/paragraf/3/punkt/2/ledd/4/" id="paragraf-3-punkt-2-ledd-4">Kommunen kan vedta ei raskare ikraftsetjing for 3., 4., 6. og 7. klassetrinn.</article><article class="legalP" data-absoluteaddress="/paragraf/3/punkt/2/ledd/5/" id="paragraf-3-punkt-2-ledd-5">Kommunen kan vedta anna ikraftsetjing for fådelte skolar. Frå og med skoleåret 1999–2000 skal også slike skolar ha teke i bruk Læreplanverket for den 10-årige grunnskolen eller Det samiske læreplanverket for den 10-årige grunnskolen.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Læreplanane Engelsk for døve, Engelsk fordjuping for døve, Norsk for døve og Drama og rytmikk for døve trer i kraft etter føresegnene i nr. 2.</article></article></li></ul></article></main></body></html>