<!DOCTYPE html><html lang="no"><head><title>Forskrift om grenser for innhald av tungmetall i emballasje.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:16</dd><dt class="legacyID">Datokode</dt><dd class="legacyID">FOR-1997-08-07-918</dd><dt class="dokid">DokumentID</dt><dd class="dokid">LTI/forskrift/1997-08-07-918</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 19</dd><dt class="dateInForce">I kraft fra</dt><dd class="dateInForce">1997-08-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">1997-09-05</dd><dt class="title">Tittel</dt><dd class="title">Forskrift om grenser for innhald av tungmetall i emballasje.</dd><dt class="miscInformation">Annet om dokumentet</dt><dd class="miscInformation">Fastsett av Miljøverndepartementet 7. august 1997 med heimel i lov av 11. juni 1976 nr. 79 om kontroll med produkter og forbrukertjenester (produktkontrollova) § 4, jf. kgl.res. 7. september 1990 nr. 730, jf. vedlegg II i EØS-avtalen, kapittel XVII og Rdir. 94/62/EØF.</dd><dt class="refid">RefID</dt><dd class="refid">forskrift/1997-08-07-918</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om grenser for innhald av tungmetall i emballasje.<ul class="tocSubUl"><li>§ 1. Kva forskrifta regulerer</li><li>§ 2. Verkeområde</li><li>§ 3. Grenser for innhald av tungmetall</li><li>§ 4. Opplysningsplikt</li><li>§ 5. Tilsyn</li><li>§ 6. Unntak</li><li>§ 7. Klage</li><li>§ 8. Tvangsmulkt</li><li>§ 9. Straff</li><li>§ 10. Iverksetjing</li></ul></li></ul></dd></dl></header><main class="documentBody" data-lovdata-URL="LTI/forskrift/1997-08-07-918" id="dokument"><h1>Forskrift om grenser for innhald av tungmetall i emballasje.</h1><article class="legalArticle" data-lovdata-URL="LTI/forskrift/1997-08-07-918/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kva forskrifta regulerer</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrifta fastset grenser for innhald av tungmetalla bly, kadmium, kvikksølv og seksverdig krom i emballasje som vert produsert, innført eller omsett i Noreg.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med emballasje er meint alle produkt, utan omsyn til art eller materiale, som vert nytta til å innehalde, verne eller levere ei vare frå produsent til brukar eller forbrukar og presentasjon av varer som kan omfatte alt frå råvarer til ferdige produkt. Eingångsartiklar brukt til det same føremålet skal sjåast på som emballasje.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Emballasje omfattar berre<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">salsemballasje eller primæremballasje, dvs emballasje som blir tilbydd sluttbrukaren eller forbrukaren som ein salseining på salsstaden,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">multiemballasje eller sekundæremballasje, dvs emballasje som på salsstaden inneheld ei bestemt mengd salseiningar, uansett om den blir solgt til sluttbrukaren eller forbrukaren eller blir brukt til å fylle hyllene på salsstaden,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/3/" id="paragraf-1-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/3/ledd/1/" id="paragraf-1-ledd-3-punkt-3-ledd-1">transportemballasje eller tertiæremballasje, dvs emballasje for å lette handteringa og transporten av ei bestemt mengd salseiningar. Transportemballasje omfattar ikkje containerar for veg-, jernbane-, sjø- og lufttransport.</article></article></li></ul></article></article><article class="legalArticle" data-lovdata-URL="LTI/forskrift/1997-08-07-918/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskrifta omfattar all emballasje som vert produsert, importert eller omsett i Noreg.</article></article><article class="legalArticle" data-lovdata-URL="LTI/forskrift/1997-08-07-918/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grenser for innhald av tungmetall</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det samla innhaldet av bly, kadmium, kvikksølv og seksverdig krom i emballasje skal ikkje overstige:<ul class="defaultList"><li><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">600 vekt-ppm (mg/kg) etter 30. juni 1998</article></article></li><li><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">250 vekt-ppm (mg/kg) etter 30. juni 1999</article></article></li><li><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">100 vekt-ppm (mg/kg) etter 30. juni 2001</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det er forbode å produsere, importere eller omsetje emballasje som overstig grensene etter første ledd.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Første og andre ledd gjeld ikkje for emballasje som berre inneheld blykrystallglas som definert i tolltariffen nr. 70.13.</article></article><article class="legalArticle" data-lovdata-URL="LTI/forskrift/1997-08-07-918/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For å kontrollere gjennomføringa av føresegnene etter denne forskrifta kan Statens forureiningstilsyn eller den Miljøverndepartementet gjev fullmakt, gje pålegg om at den som produserer, importerer eller omset emballasje skal gje opplysningar om innhaldet av tungmetall i emballasjen.</article></article><article class="legalArticle" data-lovdata-URL="LTI/forskrift/1997-08-07-918/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens forureiningstilsyn eller den Miljøverndepartementet gjev fullmakt, fører tilsyn med at føresegnene i denne forskrifta vert etterlevde.</article></article><article class="legalArticle" data-lovdata-URL="LTI/forskrift/1997-08-07-918/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I særlege tilfelle og så sant det ikkje strir mot Rådsdirektiv 94/62/EØF om emballasje og emballasjeavfall eller internasjonale avtalar som Noreg har inngått, kan Statens forureiningstilsyn eller den Miljøverndepartementet gjev fullmakt, ved forskrift eller enkeltvedtak gjere unntak frå forskrifta.</article></article><article class="legalArticle" data-lovdata-URL="LTI/forskrift/1997-08-07-918/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak fatta av Statens forureiningstilsyn i medhald av denne forskrifta kan påklagast til Miljøverndepartementet.</article></article><article class="legalArticle" data-lovdata-URL="LTI/forskrift/1997-08-07-918/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tvangsmulkt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For å sikre at føresegnene i denne forskrifta eller vedtak gjorde i medhald av forskrifta vert gjennomførte, kan Statens forureiningstilsyn eller den Miljøverndepartementet gjev fullmakt, ileggje tvangsmulkt etter produktkontrollova § 13.</article></article><article class="legalArticle" data-lovdata-URL="LTI/forskrift/1997-08-07-918/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Brot på denne forskrifta eller vedtak gjorde i medhald av denne forskrifta vert straffa etter produktkontrollova § 12 dersom saka ikkje går under strengare straffeføresegner.</article></article><article class="legalArticle" data-lovdata-URL="LTI/forskrift/1997-08-07-918/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Iverksetjing</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskrifta vert sett i verk 15. august 1997.</article></article></main></body></html>