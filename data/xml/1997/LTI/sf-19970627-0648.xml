<!DOCTYPE html><html lang="no"><head><title>Forskrift om endring av forskrift om regulering av eksporten av fisk og fiskevarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1997-06-27-648</dd><dt class="dokid">DokumentID</dt><dd class="dokid">LTI/forskrift/1997-06-27-648</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 16</dd><dt class="dateInForce">I kraft fra</dt><dd class="dateInForce">1997-07-01 – 1998-12-31, 1998-01-01 – 1999-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-03-22-157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-04-27-9/§2</li><li>lov/1990-04-27-9/§3</li><li>lov/1990-04-27-9/§4</li><li>lov/1990-04-27-9/§6</li></ul></dd><dt class="dateOfPublication">Kunngjort</dt><dd class="dateOfPublication">1997-07-11</dd><dt class="title">Tittel</dt><dd class="title">Forskrift om endring av forskrift om regulering av eksporten av fisk og fiskevarer.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 27. juni 1997 med hjemmel i lov 27. april 1990 nr. 9 om regulering av eksporten av fisk og fiskevarer § 2, § 3, § 4 og § 6. Fremmet av Fiskeridepartementet.</dd><dt class="refid">RefID</dt><dd class="refid">forskrift/1997-06-27-648</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om regulering av eksporten av fisk og fiskevarer.<ul class="tocSubUl"><li>I<ul class="tocSubUl"><li>§ 2. Tilbaketrekking og bortfall av eksportørgodkjenning</li></ul></li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-27-648" id="dokument"><h1>Forskrift om endring av forskrift om regulering av eksporten av fisk og fiskevarer.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-06-27-648/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 22. mars 1991 nr. 157 om regulering av eksporten av fisk og fiskevarer gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Godkjenning som eksportør etter denne paragraf omfatter eksport av alle slags fisk og fiskevarer.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Bedrifter i fiskerinæringen skal godkjennes som eksportør dersom de søker om det, og de enten eier eller leier et produksjonsanlegg i drift som er godkjent av Fiskeridirektoratets kontrollverk, eller eies av bedrift med slikt anlegg.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Andre som søker om å bli godkjent som eksportør, og som ikke oppfyller vilkårene i andre ledd, må enten være registrert som kjøper etter lov om registrering som kjøper i første hånd av råfisk m.v. av 24 juni 1994 nr. 34, eller dokumentere slik økonomi som Eksportutvalget for fisk krever.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Eksportutvalget for fisk kan i særlige tilfelle dispensere fra kravet om godkjenning og fra godkjenningsvilkårene.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Vedtak i Eksportutvalget for fisk etter denne paragraf kan påklages til Fiskeridepartementet.</article> <article class="defaultP" margin-top="true">Ny § 2 skal lyde:</article><article class="futureLegalArticle" data-name="§2" data-partID="§2" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Tilbaketrekking og bortfall av eksportørgodkjenning</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Eksportutvalget for fisk kan treffe vedtak om tilbaketrekking av eksportørgodkjenning ved overtredelse av forskriften her, herunder når eksportøren ikke lenger fyller vilkårene for godkjenning. Vedtaket kan påklages til Fiskeridepartementet.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Eksportørgodkjenning bortfaller dersom ikke avgifter blir innbetalt i samsvar med bestemmelsene i § 4 i denne forskrift og i fiskeeksportlovens § 6. Eksportørgodkjenning bortfaller også dersom eksportøren går konkurs. Fiskeridepartementet kan i særlige tilfeller gjøre unntak fra bestemmelsene i dette ledd.</article></article> <article class="defaultP" margin-top="true">Nåværende § 2 blir § 3.</article> <article class="defaultP" margin-top="true">§ 3 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Det er forbudt å forhandle om og gjennomføre salg av fisk og fiskevarer av de fiskeslag og til de markeder som er omtalt i denne paragraf, med unntak for firmaer som er gitt enerett til slikt salg.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">Saltfisk og klippfisk til internasjonale hjelpeorganisasjoner under FN. UNIDOS A/L har enerett til eksport.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">Tørrfisk til internasjonale hjelpeorganisasjoner under FN. A/L Unistock har enerett til eksport.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/7/punkt/3/" id="kapittel-1-ledd-7-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/7/punkt/3/ledd/1/" id="kapittel-1-ledd-7-punkt-3-ledd-1">Hermetiske fiskevarer til internasjonale hjelpeorganisasjoner under FN. A/S Norconserv Products har enerett til eksport.</article></article></li></ul></article> <article class="defaultP" margin-top="true">Nåværende § 3 blir § 4 og skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Til finansiering av de oppgaver som fremgår av § 6 i denne forskrift skal det svares en avgift.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/8/punkt/1/" id="kapittel-1-ledd-8-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/8/punkt/1/ledd/1/" id="kapittel-1-ledd-8-punkt-1-ledd-1">Godkjente eksportører skal svare en årlig avgift på kr 15.000 til Eksportutvalget. Eksportører av ferskvannsfisk svarer en årlig avgift på 30 prosent av ordinær avgift. Ved første gangs registrering svares en avgift for to år på forskudd. Innbetalt avgift kan ikke kreves tilbakebetalt.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/8/punkt/2/" id="kapittel-1-ledd-8-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/8/punkt/2/ledd/1/" id="kapittel-1-ledd-8-punkt-2-ledd-1"><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/8/punkt/2/ledd/1/punkt/1/" id="kapittel-1-ledd-8-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/8/punkt/2/ledd/1/punkt/1/ledd/1/" id="kapittel-1-ledd-8-punkt-2-ledd-1-punkt-1-ledd-1">Det skal svares en avgift på 3 promille av fob-verdien av eksportert fisk og fiskevarer, med unntak av produkter nevnt i bokstav b, d og e.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/8/punkt/2/ledd/1/punkt/2/" id="kapittel-1-ledd-8-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/8/punkt/2/ledd/1/punkt/2/ledd/1/" id="kapittel-1-ledd-8-punkt-2-ledd-1-punkt-2-ledd-1">Det skal svares en avgift på 7,5 promille av fob-verdien for laks og ørret og produkter av disse. Unntatt er oppdrettsproduktene fersk laks, fryst laks, fersk laksefilet og fryst laksefilet, som svarer en avgift på 3 prosent av fob-verdien, og produkter som nevnt i bokstav c og d.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/8/punkt/2/ledd/1/punkt/3/" id="kapittel-1-ledd-8-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/8/punkt/2/ledd/1/punkt/3/ledd/1/" id="kapittel-1-ledd-8-punkt-2-ledd-1-punkt-3-ledd-1">For røkt laks og ørret skal det svares avgift etter bokstav a.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/8/punkt/2/ledd/1/punkt/4/" id="kapittel-1-ledd-8-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/8/punkt/2/ledd/1/punkt/4/ledd/1/" id="kapittel-1-ledd-8-punkt-2-ledd-1-punkt-4-ledd-1">Det skal svares en avgift på 2 promille av fob-verdien for varer som kommer inn under tolltariffens kap. 16.04 – fisk, tilberedt eller konservert, og kap. 16.05 – krepsdyr og bløtdyr, tilberedt eller konservert.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/8/punkt/2/ledd/1/punkt/5/" id="kapittel-1-ledd-8-punkt-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/8/punkt/2/ledd/1/punkt/5/ledd/1/" id="kapittel-1-ledd-8-punkt-2-ledd-1-punkt-5-ledd-1">Det skal svares en avgift på 7,5 promille av fob-verdien for tørrfisk, klippfisk og saltfisk (herunder saltfilét) samt produkter av disse, med unntak av tørkede fiskehoder som svarer avgift etter bokstav a og produkter som nevnt i bokstav d.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/8/punkt/3/" id="kapittel-1-ledd-8-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/8/punkt/3/ledd/1/" id="kapittel-1-ledd-8-punkt-3-ledd-1">Det svares ikke avgift for følgende forsendelser:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/8/punkt/3/ledd/1/punkt/1/" id="kapittel-1-ledd-8-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/8/punkt/3/ledd/1/punkt/1/ledd/1/" id="kapittel-1-ledd-8-punkt-3-ledd-1-punkt-1-ledd-1">Varer hvor avgiften for en sending er mindre enn kr 150.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/8/punkt/3/ledd/1/punkt/2/" id="kapittel-1-ledd-8-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/8/punkt/3/ledd/1/punkt/2/ledd/1/" id="kapittel-1-ledd-8-punkt-3-ledd-1-punkt-2-ledd-1">Fisk og fiskevarer til Verdens Matvareprogram.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/8/punkt/3/ledd/1/punkt/3/" id="kapittel-1-ledd-8-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/8/punkt/3/ledd/1/punkt/3/ledd/1/" id="kapittel-1-ledd-8-punkt-3-ledd-1-punkt-3-ledd-1">Fisk og fiskevarer kanalisert via hjelpeorganisasjoner.</article></article></li></ul></article></article></li></ul></article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Fiskeridepartementet kan – når særlige grunner taler for det – ved forskrift endre avgiftssatsen i punkt 1 og punkt 2. Departementet kan også ved forskrift fastsette ulik avgift etter bearbeidingsgraden på råstoffet eller råstoffets art.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Avgift som omtalt under punkt 2 er tvangsgrunnlag for utlegg.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Avgiften oppkreves av Tollvesenet.</article> <article class="defaultP" margin-top="true">Nåværende § 4 blir § 5.</article> <article class="defaultP" margin-top="true">Nåværende § 5 blir § 6.</article> <article class="defaultP" margin-top="true">§ 6 sjette ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Eksportutvalget kan sette i verk og administrere felles innenlands og utenlands markedstiltak og annet eksportfremmende arbeid, alene eller i samarbeid med andre organisasjoner og myndigheter.</article> <article class="defaultP" margin-top="true">Nåværende §§ 6, 7, 8 og 9 blir §§ 7, 8, 9 og 10.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-06-27-648/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Eksportører som i samsvar med forskrift av 22. mars 1991 nr. 157 om regulering av eksporten av fisk og fiskevarer § 1 tredje ledd er godkjente på grunnlag av avtalefestet samarbeid med et godkjent produksjonsanlegg, beholder godkjenningen i to år fra ikrafttredelsen av denne forskrift. Etter dette må eksportørene oppfylle vilkårene for godkjenning i nevnte forskrift § 1.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1997-06-27-648/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Fiskeridepartementet kan fastsette nærmere overgangsbestemmelser som et ledd i avviklingen av forskrift av 22. mars 1991 nr. 157 om regulering av eksporten av fisk og fiskevarer § 2 første ledd punkt 1 om sentralisert salg av saltfisk og klippfisk til Jamaica.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1997-06-27-648/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Fiskeridepartementet kan fastsette nærmere regler om gjennomføringen av forskrift av 22. mars 1991 nr. 157 om regulering av eksporten av fisk og fiskevarer § 3 første ledd punkt 2 bokstav b, mellom annet ut fra hensynet til internasjonale avtaler (forskriften § 4 første ledd punkt 2 bokstav b ved ikrafttredelsen av denne forskrifts romertall II).</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1997-06-27-648/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Romertall I, IV og V trer i kraft 1. juli 1997. Romertall IV gjelder til og med 31. desember 1998. Romertall II og III trer i kraft 1. januar 1998. Romertall III gjelder til og med 31. desember 1999.</article></section></main></body></html>