<!DOCTYPE html><html lang="no"><head><title>Forskrift om endring i forskrift om bekjempelse av Gyrodactylus salaris.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1997-08-07-917</dd><dt class="dokid">DokumentID</dt><dd class="dokid">LTI/forskrift/1997-08-07-917</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 19</dd><dt class="dateInForce">I kraft fra</dt><dd class="dateInForce">1997-08-07</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-28-199</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-22-44/§5</li><li>lov/1990-06-22-44/§8</li></ul></dd><dt class="dateOfPublication">Kunngjort</dt><dd class="dateOfPublication">1997-09-05</dd><dt class="title">Tittel</dt><dd class="title">Forskrift om endring i forskrift om bekjempelse av Gyrodactylus salaris.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 7. august 1997 med hjemmel i midlertidig lov av 22. juni 1990 nr. 44 om tiltak mot sjukdom hos akvatiske organismer § 5 og § 8.</dd><dt class="refid">RefID</dt><dd class="refid">forskrift/1997-08-07-917</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bekjempelse av Gyrodactylus salaris.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-08-07-917" id="dokument"><h1>Forskrift om endring i forskrift om bekjempelse av Gyrodactylus salaris.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-08-07-917/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 28. februar 1997 nr. 199 om bekjempelse av Gyrodactylus salaris gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift om forebygging, begrensning og utrydding av Gyrodactylus salaris</i></article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det er forbudt å flytte levende eller døde akvatiske organismer eller vann fra vassdrag der G. salaris er påvist, eller hvor det foreligger mistanke om forekomst av parasitten, til andre vassdrag, eller andre deler av samme vassdrag. Flytting av fiskeutstyr, båter og andre gjenstander fra slike vassdrag, eller mellom ulike deler av vassdraget, kan kun skje etter forutgående desinfeksjon i henhold til retningslinjer gitt av fylkesveterinæren.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jfr. forskrift om forebygging, begrensning og utrydding av sjukdommer hos akvatiske organismer av 4. juli 1991 nr. 509.</article></footer> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Ved påvisning av G. salaris på akvatiske organismer i akvakulturanlegg, skal anlegget saneres. Fylkesveterinæren gir nærmere retningslinjer for gjennomføring av saneringen.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved mistanke om G. salaris i akvakulturanlegg, kan fylkesveterinæren gi pålegg om sanering av slike anlegg dersom det kan påvirke resultatet av en planlagt behandling av vassdrag.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Fylkesveterinæren kan for akvakulturanlegg som ligger spesielt utsatt til i forhold til vassdrag, også pålegge ekstra sikkerhetstiltak for å forebygge spredning av G. salaris.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Avfall og død fisk fra anlegg som nevnt i første og andre ledd skal behandles i henhold til gjeldende regelverk.<sup class="footnotereference" data-footnotereferencevalue="2" data-unique-footnote-counter="3">2</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jfr. forskrift om desinfeksjon av inntaksvann til, og avløpsvann fra akvakulturrelatert virksomhet av 20. februar 1997 nr. 192.</article><article class="footnote" data-name="2" data-unique-footnote-counter="3"><span class="footnoteLabel">2</span> Jfr. forskrift om transport av animalsk avfall og anlegg som behandler animalsk avfall av 13. juni 1994 nr. 723.</article></footer></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-08-07-917/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>