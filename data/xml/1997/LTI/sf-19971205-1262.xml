<!DOCTYPE html><html lang="no"><head><title>Forskrift om endring i forskrift om beregning av merverdiavgift på personkjøretøyer som er anskaffet eller uttatt til bruk i yrkesmessig utleievirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:27</dd><dt class="legacyID">Datokode</dt><dd class="legacyID">FOR-1997-12-05-1262</dd><dt class="dokid">DokumentID</dt><dd class="dokid">LTI/forskrift/1997-12-05-1262</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 25</dd><dt class="dateInForce">I kraft fra</dt><dd class="dateInForce">1998-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-01-24-58</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§14</li></ul></dd><dt class="dateOfPublication">Kunngjort</dt><dd class="dateOfPublication">1997-12-23</dd><dt class="title">Tittel</dt><dd class="title">Forskrift om endring i forskrift om beregning av merverdiavgift på personkjøretøyer som er anskaffet eller uttatt til bruk i yrkesmessig utleievirksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 5. desember 1997 med hjemmel i lov av 19. juni 1969 nr. 66 om merverdiavgift § 14 annet ledd nr. 5.</dd><dt class="refid">RefID</dt><dd class="refid">forskrift/1997-12-05-1262</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om beregning av merverdiavgift på personkjøretøyer som er anskaffet eller uttatt til bruk i yrkesmessig utleievirksomhet.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-12-05-1262" id="dokument"><h1>Forskrift om endring i forskrift om beregning av merverdiavgift på personkjøretøyer som er anskaffet eller uttatt til bruk i yrkesmessig utleievirksomhet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-12-05-1262/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 24. januar 1989 nr. 58 om beregning av merverdiavgift på personkjøretøyer som er anskaffet eller uttatt til bruk i yrkesmessig utleievirksomhet gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Registrert næringsdrivende skal når ikke annet følger av §§ 3 og 4 tilbakeføre differansen mellom fradragsført merverdiavgift og betalt investeringsavgift dersom kjøretøyet selges før det har gått 36 måneder etter at kjøretøyet ble registrert.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I tilbakeføringsbeløpet gjøres fradrag med 1/36 for hver hele måned regnet fra tidspunktet for registreringen av kjøretøyet. Det kan gjøres fradrag for inntil 36 måneder.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Hvis kjøretøyet er tatt ut fra eget varelager gjelder første og annet ledd tilsvarende.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Hvis et personkjøretøy selges før det har gått 36 måneder fra registreringen på grunn av så stor skade at kjøretøyet blir kondemnert, skal det ikke tilbakeføres eller svares merverdiavgift. Det skal heller ikke skje noen korreksjon dersom kjøretøyet selges som følge av eierens dødsfall, konkurs eller offentlig gjeldsforhandling.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-12-05-1262/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. januar 1998.</article></section></main></body></html>