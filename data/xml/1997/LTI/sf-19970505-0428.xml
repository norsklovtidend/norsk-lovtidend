<!DOCTYPE html><html lang="no"><head><title>Forskrift om gradering av attføringspenger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:00</dd><dt class="legacyID">Datokode</dt><dd class="legacyID">FOR-1997-05-05-428</dd><dt class="dokid">DokumentID</dt><dd class="dokid">LTI/forskrift/1997-05-05-428</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 11</dd><dt class="dateInForce">I kraft fra</dt><dd class="dateInForce">1997-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§11-10</li></ul></dd><dt class="dateOfPublication">Kunngjort</dt><dd class="dateOfPublication">1997-06-06</dd><dt class="title">Tittel</dt><dd class="title">Forskrift om gradering av attføringspenger.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 5. mai 1997 med hjemmel i lov av 28. februar 1997 nr. 19 om folketrygd § 11-10, fjerde ledd.</dd><dt class="refid">RefID</dt><dd class="refid">forskrift/1997-05-05-428</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gradering av attføringspenger.<ul class="tocSubUl"><li>§ 1. Tapt inntektsevne</li><li>§ 2. Inntektsevne før denne ble nedsatt</li><li>§ 3. Inntektsevne etter at denne ble nedsatt</li><li>§ 4. Endrede forhold</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-05-05-428" id="dokument"><h1>Forskrift om gradering av attføringspenger.</h1><article class="legalArticle" data-lovdata-URL="LTI/forskrift/1997-05-05-428/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tapt inntektsevne</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved vurderingen av hvor stor inntektsevne som er tapt sammenholdes medlemmets nåværende inntektsevne med inntektsevnen på det tidspunkt denne ble satt ned med minst halvparten.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med inntekt menes i forskriften her pensjonsgivende inntekt. All pensjonsgivende inntekt medlemmet får eller vil få fastsatt ved skatteligningen skal tas i betraktning ved vurderingen av inntektsevnen. Inntekten omregnes i forhold til grunnbeløpet for det enkelte år.</article></article><article class="legalArticle" data-lovdata-URL="LTI/forskrift/1997-05-05-428/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Inntektsevne før denne ble nedsatt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Inntektsevnen utgjør medlemmets normale inntekt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For medlemmer uten yrkeserfaring og tidligere hjemmearbeidende medlemmer vurderes tidligere inntektsevne ut fra alder, utdannelse/planlagt utdannelse m.v. Inntektsevnen kan fastsettes til 3 ganger grunnbeløpet dersom ikke annet dokumenteres. For medlemmer som fyller vilkårene for rett til garantert minste tilleggspensjon for unge uføre, fastsettes inntektsevnen til minimum 4.3 ganger grunnbeløpet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Inntektsevnen for selvstendig næringsdrivende medlemmer utgjør gjennomsnittlig inntekt for de tre siste kalenderår før inntektsevnen ble nedsatt. Det kan gjøres unntak fra dette dersom gjennomsnittsinntekten ikke gir uttrykk for den årlige ervervsinntekten før den næringsdrivende ble ufør og derfor gir en vesentlig lavere inntektsevne. I slike tilfelle fastsettes inntektsnivået skjønnsmessig ut fra gjennomsnittlig inntektsnivå for tilsvarende virksomhet. Inntekten fastsettes ved skjønn dersom en sammenligning av pensjonsgivende inntekt for inntekter før og etter 1992 gir en vesentlig lavere inntektsevne på grunn av lov av 20. juli 1991 nr. 54 om endringer i lov av 18. august 1911 nr. 8 om skatt av formue og inntekt (skattereformen).</article></article><article class="legalArticle" data-lovdata-URL="LTI/forskrift/1997-05-05-428/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Inntektsevne etter at denne ble nedsatt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vurderingen av inntektsevnen etter at denne ble nedsatt, foretas individuelt ut fra arbeidstid, inntekt, utsikter til arbeid, varig medisinsk tilstand, alder, evner, utdannelse, yrkeserfaring m.v. Dersom vurderingen av inntekt gir høyere inntektsevne, skal dette være avgjørende.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Med inntekt skal forstås inntekt i en periode på minst en måned. Ved varierende inntekt kan gjennomsnittlig inntekt i tre måneder legges til grunn.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved fastsettelsen skal det ikke tas hensyn til pensjonsgivende inntekter som er<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/3/punkt/1/" id="paragraf-3-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/3/punkt/1/ledd/1/" id="paragraf-3-ledd-3-punkt-1-ledd-1">erstatning for inntektstap ved erstatningsoppgjør etter skadeerstatningslovens § 3-1 eller yrkesskadeforsikringslovens § 13.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/3/punkt/2/" id="paragraf-3-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/3/punkt/2/ledd/1/" id="paragraf-3-ledd-3-punkt-2-ledd-1">inntekt som er et etterslep fra helt avsluttet aktivitet.</article></article></li></ul></article><article class="legalP" data-absoluteaddress="/paragraf/3/ledd/4/" id="paragraf-3-ledd-4">c) ytelser fra folketrygden.</article></article><article class="legalArticle" data-lovdata-URL="LTI/forskrift/1997-05-05-428/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Endrede forhold</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skjer det vesentlige endringer i inntektsevnen etter at inntektsevnen ble nedsatt, skal saken tas opp til ny vurdering.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Endringer i inntekten etter at inntektsevnen ble nedsatt tilsvarende halve grunnbeløpet pr. år anses ikke som vesentlig endring.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Arbeidskontoret kan, i særlige tilfeller, gjøre unntak fra disse bestemmelsene under godkjent attføringstiltak. Samlet ytelse fra arbeidsgiver og trygd kan ikke overstige et beløp som svarer til full lønn i tilsvarende fulle stilling.</article></article><article class="legalArticle" data-lovdata-URL="LTI/forskrift/1997-05-05-428/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft 1. mai 1997.</article></article></main></body></html>