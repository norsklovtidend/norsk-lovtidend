<!DOCTYPE html><html lang="no"><head><title>Forskrift om regulering av fisket etter norsk vårgytende sild med fartøy som fører islandsk, færøysk, russisk flagg eller flagg fra medlemsstater i Det europeiske fellesskap i fiskerisonen ved Jan Mayen i 1997.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1997-05-06-432</dd><dt class="dokid">DokumentID</dt><dd class="dokid">LTI/forskrift/1997-05-06-432</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 11</dd><dt class="dateInForce">I kraft fra</dt><dd class="dateInForce">1997-05-06 – 1997-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-06-14-593</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-12-17-91/§4</li><li>lov/1976-12-17-91/§6</li><li>forskrift/1980-05-23-4/§4</li></ul></dd><dt class="dateOfPublication">Kunngjort</dt><dd class="dateOfPublication">1997-06-06</dd><dt class="title">Tittel</dt><dd class="title">Forskrift om regulering av fisket etter norsk vårgytende sild med fartøy som fører islandsk, færøysk, russisk flagg eller flagg fra medlemsstater i Det europeiske fellesskap i fiskerisonen ved Jan Mayen i 1997.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 6. mai 1997 med hjemmel i lov av 17. desember 1976 nr. 91 om Norges økonomiske sone § 4 og § 6 og kgl.res. av 23. mai 1980 nr. 4 om opprettelsen av en fiskerisone ved Jan Mayen § 4.</dd><dt class="refid">RefID</dt><dd class="refid">forskrift/1997-05-06-432</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter norsk vårgytende sild med fartøy som fører islandsk, færøysk, russisk flagg eller flagg fra medlemsstater i Det europeiske fellesskap i fiskerisonen ved Jan Mayen i 1997.<ul class="tocSubUl"><li>§ 1. Virkeområde</li><li>§ 2. Fisketillatelse</li><li>§ 3. Rapporteringsbestemmelser</li><li>§ 4. Fangstdagbok</li><li>§ 5. Minstemål</li><li>§ 6. Forbud mot utkast</li><li>§ 7. Straff og inndragning</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-05-06-432" id="dokument"><h1>Forskrift om regulering av fisket etter norsk vårgytende sild med fartøy som fører islandsk, færøysk, russisk flagg eller flagg fra medlemsstater i Det europeiske fellesskap i fiskerisonen ved Jan Mayen i 1997.</h1><article class="legalArticle" data-lovdata-URL="LTI/forskrift/1997-05-06-432/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder fisket av norsk vårgytende sild i fiskerisonen ved Jan Mayen utenfor 4 nautiske mil fra grunnlinjene med fartøy som fører islandsk, færøysk, russisk flagg eller flagg fra medlemsstater i Det europeiske fellesskap. Dette gjelder fartøy av ethvert slag som driver fiske og fangst i ervervsøyemed eller som bistår fiskeflåten, herunder lete- og forsøksfartøy.</article></article><article class="legalArticle" data-lovdata-URL="LTI/forskrift/1997-05-06-432/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fisketillatelse</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøy som nevnt i § 1, kan ikke drive fiske uten tillatelse fra Fiskeridirektoratet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tillatelsen gjelder for et bestemt fartøy og kan ikke overdras.</article></article><article class="legalArticle" data-lovdata-URL="LTI/forskrift/1997-05-06-432/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rapporteringsbestemmelser</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><span class="miscHeadline"><i>Aktivmelding</i></span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Fartøy som er gitt tillatelse til fiske og fangst i sonen, skal tidligst 12 timer og senest 6 timer før fisket i sonen påbegynnes sende aktivmeldig til Fiskeridirektoratet pr. telegram, telex eller telefaks.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Aktivmeldingen skal inneholde opplysninger om fartøyets navn, registreringsnummer, radiokallesignal, dato og posisjon for fiskestart i angitt lengde og bredde (grader og minutter), og fangst om bord på fartøyet ved inngang i sonen i kg rund vekt.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><span class="miscHeadline"><i>Fangstmelding</i></span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Fartøy skal sende ukentlig fangstmelding om fangst i sonen til Fiskeridirektoratet. Melding skal første gang sendes ved utløpet av den sjuende dag etter fiskestart og skal inneholde opplysninger om fartøyets navn, registreringsnummer, radiokallesignal, dato og posisjon på meldetidspunktet angitt i lengde og bredde (grader og minutter), antall fiskedager og fangstkvantum i kg rund vekt.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Fangst mottatt fra andre fartøy skal rapporteres spesielt med angivelse av kvantum i kg rund vekt for hvert av de fartøy fangstene mottas fra.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">c)</span><span class="miscHeadline"><i>Passivmelding</i></span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Når fisket i sonen avsluttes, skal det sendes passivmelding til Fiskeridirektoratet.</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Meldingen skal inneholde opplysninger om fartøyets navn, registreringsnummer, radiokallesignal, dato og posisjon på meldetidspunktet angitt i lengde og bredde (grader og minutter), antall fiskedager og fangstkvantum i kg rund vekt siden siste fangstmelding eller siden fiskestart dersom fartøyet har vært i fiske i mindre enn en uke.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">d)</span><span class="miscHeadline"><i>Midlertidig utgang av sonen</i></span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Fartøy som midlertidig forlater sonen for en periode på mindre enn 24 timer, skal sende passivmelding. Ved gjenopptakelse av fiske i sonen skal fartøyet sende ny aktivmelding, men kan påbegynne fiske uten hensyn til tidsfristen i bokstav a.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">e)</span><span class="miscHeadline"><i>Hjelpefartøy</i></span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Fartøy som bistår fiskeflåten skal sende aktiv- og passivmelding til Fiskeridirektoratet hver gang det går inn og ut av sonen.</article></article></li></ul></article><article class="legalArticle" data-lovdata-URL="LTI/forskrift/1997-05-06-432/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fangstdagbok</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskefartøy skal føre fangstdagbok. Fangstdagboken skal være innbundet og ha nummererte sider.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fangstdagboken skal føres fortløpende og skal inneholde opplysninger om redskapstype og materiale i redskapet. Videre skal fangstdagboken inneholde opplysninger om dato og klokkeslett ved begynnelsen av hvert enkelt hal/drag/kast og posisjon angitt i lengde og bredde (grader og minutter) ved begynnelsen og ved slutten av hvert enkelt hal/drag/kast og varigheten av dette. Fangstdagboken skal også inneholde fangst for de enkelte hal/drag/kast, den totale fangst pr. dag og fra fiskestart, levering av fangst til andre fartøy og mottatt fangst til foredling eller transport, alt angitt i rund vekt.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fangst i den enkelte hal/drag/kast skal være innført i fangstdagboken senest før neste hal/drag/kast tas ombord.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">I fangstdagboken skal på de aktuelle datoer noteres opplysninger om klokkeslett og eventuell radiostasjon for de aktiv-, fangst- og passivmeldinger som er sendt til Fiskeridirektoratet.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Fangstdagboken skal på forlangende fremvises for norske myndigheter og kan kreves innsendt til Fiskeridirektoratet.</article></article><article class="legalArticle" data-lovdata-URL="LTI/forskrift/1997-05-06-432/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Minstemål</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt å fange norsk vårgytende sild som er mindre enn 25 cm.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Sildens lengde skal måles fra snutespissen til enden av sporenes ytterste stråler.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Det er adgang til å ha inntil 10% norsk vårgytende sild under minstemål i vekt i de enkelte fangster.</article></article><article class="legalArticle" data-lovdata-URL="LTI/forskrift/1997-05-06-432/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot utkast</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er forbudt å slippe fangst som er død eller døende og å foreta utkast av norsk vårgytende sild.</article></article><article class="legalArticle" data-lovdata-URL="LTI/forskrift/1997-05-06-432/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff og inndragning</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften eller medvirker til dette, straffes med bøter.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">På samme måte straffes den som ved utøvelse av virksomhet som faller inn under bestemmelser gitt i eller i medhold av denne forskrift, unnlater å følge pålegg gitt av Kystvakten, yte pliktig bistand eller gi nødvendige opplysninger m.m. eller ved beskadigelse eller oppgivelse av redskap forspiller bevis eller legger frem uriktige dokumenter eller på annen måte søker å villede Kystvakten.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Forsøk straffes på samme måte som fullbyrdet overtredelse.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Fartøyføreren kan vedta forelegg på oppdragsgivers vegne. Oppdragsgiveren kan også ilegges straff i sak som reises mot fartøyføreren.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Er overtredelse begått av noen av besetningen på et fartøy og straffeansvaret i den anledning kan gjøres gjeldene mot fartøyføreren, blir den underordnede ikke å straffe.</article><article class="legalP" data-absoluteaddress="/paragraf/7/ledd/6/" id="paragraf-7-ledd-6">Ved overtredelse av bestemmelser gitt i eller i medhold av denne forskrift kan inndras fartøy som er brukt ved overtredelsen, og tilbehør, fangst og redskap som er om bord, uansett hvem som er eier. I stedet for tingen kan verdien helt eller delvis inndras hos den skyldige, eller hos den han har handlet på vegne av eller hos eieren. Det kan bestemmes at panterett og andre rettigheter i ting som inndras helt eller delvis faller bort. Bestemmelsene i straffelovens § 37 c får tilsvarende anvendelse. Når lovlig og ulovlig fangst er blandet sammen, kan hele fangsten inndras.</article></article><article class="legalArticle" data-lovdata-URL="LTI/forskrift/1997-05-06-432/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks og gjelder til og med 31. desember 1997.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Forskrift av 14. juni 1996 nr. 593 om regulering av fisket etter norsk vårgytende sild med fartøy som fører islandsk, færøysk eller russisk flagg i fiskerisonen ved Jan Mayen i 1996 oppheves.</article></article></main></body></html>