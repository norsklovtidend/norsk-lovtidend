<!DOCTYPE html><html lang="no"><head><title>Forskrift om endring i forskrift om eiendomsmegling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1997-11-18-1171</dd><dt class="dokid">DokumentID</dt><dd class="dokid">LTI/forskrift/1997-11-18-1171</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 24</dd><dt class="dateInForce">I kraft fra</dt><dd class="dateInForce">1998-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-03-20-177</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-53/§2-3</li><li>lov/1989-06-16-53/§2-4</li><li>lov/1989-06-16-53/§2-5</li><li>lov/1989-06-16-53/§2-6</li></ul></dd><dt class="dateOfPublication">Kunngjort</dt><dd class="dateOfPublication">1997-12-08</dd><dt class="title">Tittel</dt><dd class="title">Forskrift om endring i forskrift om eiendomsmegling.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 18. november 1997 med hjemmel i lov 16. juni 1989 nr. 53 om eiendomsmegling § 2-3 annet ledd, § 2-4 annet ledd, § 2-5 første ledd og § 2-6 tredje ledd.</dd><dt class="refid">RefID</dt><dd class="refid">forskrift/1997-11-18-1171</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eiendomsmegling.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-11-18-1171" id="dokument"><h1>Forskrift om endring i forskrift om eiendomsmegling.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-11-18-1171/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 20. mars 1990 nr. 177 om eiendomsmegling gjøres følgende endringer:</article> <article class="defaultP" margin-top="true">§ 2-1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Foretak eller person som er gitt bevilling etter lovens § 2-1 eller advokat som driver eiendomsmegling i medhold av lovens § 1-2 første ledd nr. 2 (i det følgende benevnt «meglerforetak»), skal før virksomheten igangsettes og så lenge den pågår, jf. dog § 2-6 siste ledd, sørge for at sikkerhet er stillet i samsvar med bestemmelsene i dette kapittel.</article> <article class="defaultP" margin-top="true">§ 2-2 annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Sikkerhetsstilleren påtar seg på vilkår som nevnt i §§ 2-4 og 2-6 å innstå for oppfyllelse av meglerforetakets ansvar som nevnt i § 2-3 innenfor rammen av et nærmere angitt beløp som oppfyller kravene i § 2-5.</article> <article class="defaultP" margin-top="true">§ 2-3 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Sikkerheten dekker det ansvar meglerforetaket pådrar seg under utøvelse av virksomheten, jf. lovens § 1-1.</article> <article class="defaultP" margin-top="true">§ 2-3 nytt tredje ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Sikkerheten dekker også rimelige kostnader som tredjepersoner har hatt i forbindelse med avvikling av de enkelte oppdrag i tilfeller der meglerforetakets rett til å drive eiendomsmegling har falt bort etter eiendomsmeglingsloven § 2-8.</article> <article class="defaultP" margin-top="true">§ 2-3 nåværende tredje ledd blir nytt fjerde ledd.</article> <article class="defaultP" margin-top="true">Ny § 2-4 skal lyde:</article><article class="defaultP"><strong>§ 2-4.</strong> <i>(hvilken sikkerhetsstiller som har ansvaret)</i></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Den sikkerhetsstiller som meglerforetaket har når skadelidte fremsetter krav om erstatning er ansvarlig overfor skadelidte. Dette gjelder selv om tapet ble forårsaket mens meglerforetaket hadde en annen sikkerhetsstiller.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Et erstatningskrav anses som fremsatt på det tidligste av følgende tidspunkter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">Det tidspunkt meglerforetaket eller dennes sikkerhetsstiller første gang mottok skriftlig melding om tapet med krav om erstatning.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">Det tidspunkt meglerforetaket eller dennes sikkerhetsstiller første gang mottok skriftlig melding fra sikrede eller skadelidte vedrørende omstendigheter som kan ventes å føre til at et erstatningskrav blir reist mot sikrede.</article></article></li></ul></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Dersom meglerforetaket ikke har en sikkerhetsstiller på det tidspunktet kravet fremsettes, svarer meglerforetakets siste sikkerhetsstiller.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Den sikkerhetsstiller meglerforetaket hadde da tapet ble forårsaket er også ansvarlig overfor skadelidte, men kan kreve full regress hos den sikkerhetsstilleren som er ansvarlig etter første eller tredje ledd.</article> <article class="defaultP" margin-top="true">Nåværende § 2-4 blir ny § 2-5 som skal lyde:</article><article class="defaultP"><strong>§ 2-5.</strong> <i>(sikkerhetens størrelse)</i></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Sikkerheten skal være minst 10 millioner kroner.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Sikkerhetsstillerens ansvar pr. oppdrag pr. skadelidte kan begrenses ved avtale, men ikke til mindre enn 2,5 millioner kroner.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Kredittilsynet kan i enkelttilfeller bestemme at det skal stilles høyere sikkerhet enn det som kreves etter første og annet ledd.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Dersom utbetaling fra sikkerhetsstilleren medfører at sikkerheten ikke lenger oppfyller kravene i første til tredje ledd, må meglerforetaket sørge for å bringe sikkerheten i samsvar med kravene innen en måned. Kredittilsynet kan i enkelttilfeller fastsette lengre eller kortere frist.</article> <article class="defaultP" margin-top="true">Nåværende § 2-5 blir ny § 2-6.</article> <article class="defaultP" margin-top="true">§ 2-6 første og annet ledd skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Skadelidte kan kreve dekning direkte fra sikkerhetsstilleren uten først å rette krav mot meglerforetaket.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Sikkerhetsstilleren kan ikke gjøre gjeldende andre innsigelser overfor skadelidte enn de innsigelser meglerforetaket selv har i forholdet til skadelidte.</article> <article class="defaultP" margin-top="true">§ 2-6 fjerde ledd skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Oppsigelse av sikkerheten eller bortfall av sikkerheten på annen måte er ikke virksomt i forhold til skadelidte før tre måneder etter at Kredittilsynet har mottatt melding om bortfallet. Stilles ny sikkerhet før utløpet av denne perioden, blir bortfallet av sikkerheten virksomt fra det tidspunkt ny sikkerhet er stilt.</article> <article class="defaultP" margin-top="true">§ 3-4 annet ledd skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Klientmidler skal plasseres til høyest mulig rente som i sin helhet skal godskrives klientene. Meglerforetaket plikter likevel ikke å avregne rentebeløp som for den enkelte klient i samme sak ikke overstiger et halvt rettsgebyr.</article> <article class="defaultP" margin-top="true">§ 3-5 fjerde ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Klientkonti kan bare disponeres av meglerforetakets faglige leder eller den han gir skriftlig fullmakt. Uttak fra klientkonti kan bare foretas for beløp som utbetales til klient eller for klients regning og for meglerforetakets tilgodehavende hos vedkommende klient hvor det er adgang til motregning. Dersom beløpet gjelder meglerforetakets vederlag/provisjon, skal klienten underrettes.</article> <article class="defaultP" margin-top="true">§ 3-5 sjette ledd skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Meglerforetakets faglige leder er ansvarlig for enhver transaksjon med klientmidler.</article> <article class="defaultP" margin-top="true">§ 3-5 nye syvende til tiende ledd skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Faglig leder kan ikke disponere meglerforetakets klientkontoer dersom<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/20/punkt/1/" id="kapittel-1-ledd-20-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/20/punkt/1/ledd/1/" id="kapittel-1-ledd-20-punkt-1-ledd-1">vedkommende er fratatt meglerbrevet,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/20/punkt/2/" id="kapittel-1-ledd-20-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/20/punkt/2/ledd/1/" id="kapittel-1-ledd-20-punkt-2-ledd-1">vedkommende er advokat og dennes bevilling blir tilbakekalt eller trer ut av kraft, jf. domstolloven § 229, eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/20/punkt/3/" id="kapittel-1-ledd-20-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/20/punkt/3/ledd/1/" id="kapittel-1-ledd-20-punkt-3-ledd-1">meglerforetakets bevilling er falt bort eller inndratt.</article></article></li></ul></article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Når faglig leder ikke lenger har rett til å disponere klientkontoene, har heller ikke de han har gitt fullmakt slik rett.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Meglerforetaket plikter snarest å underrette de finansinstitusjoner der meglerforetaket har klientkontoer om at retten til å disponere klientkontoene er falt bort.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Dersom ingen er berettiget til å disponere klientkontoene etter fjerde ledd, kan Kredittilsynet, etter eget tiltak eller etter forslag fra meglerforetaket eller annen interessert part, gi en eller flere bestemte personer slik rett.</article> <article class="defaultP" margin-top="true">§ 3-9 annet ledd skal lyde:</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Meglerforetaket plikter å sende oppgjørsoppstilling når en klient senere ber om det. Likeledes plikter meglerforetaket å sende en oversikt over de dokumenter det har til oppbevaring for vedkommende klient.</article> <article class="defaultP" margin-top="true">§ 4-3 fjerde ledd skal lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">I meglingsjournalen føres bare omsetninger som meglerforetaket i egenskap av mellommann formidler eller deltar i, og ikke kjøp eller salg for egen regning eller for person eller selskap som meglerforetaket opptrer som fullmektig for.</article> <article class="defaultP" margin-top="true">Nytt kapittel 5 skal lyde:</article><article class="defaultP"><i>Kap. 5. Om tillatelse til annen virksomhet</i><p class="leddfortsettelse"><strong>§ 5-1.</strong> <i>(annen virksomhet)</i></p></article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Meglerforetak med bevilling etter eiendomsmeglingsloven § 2-1 kan, uten særskilt tillatelse etter eiendomsmeglingsloven § 2-6 tredje ledd, drive følgende virksomhet;<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/26/punkt/1/" id="kapittel-1-ledd-26-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/26/punkt/1/ledd/1/" id="kapittel-1-ledd-26-punkt-1-ledd-1">forretningsførsel for gårdeiere</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/26/punkt/2/" id="kapittel-1-ledd-26-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/26/punkt/2/ledd/1/" id="kapittel-1-ledd-26-punkt-2-ledd-1">taksering av fast eiendom</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/26/punkt/3/" id="kapittel-1-ledd-26-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/26/punkt/3/ledd/1/" id="kapittel-1-ledd-26-punkt-3-ledd-1">bistand ved gjennomføring av seksjonering av eiendommer</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/26/punkt/4/" id="kapittel-1-ledd-26-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/26/punkt/4/ledd/1/" id="kapittel-1-ledd-26-punkt-4-ledd-1">kredittformidling som ikke krever tillatelse etter annen lovgivning.</article></article></li></ul></article> <article class="defaultP" margin-top="true">Nåværende kapittel 5 og 6 blir nye kapittel 6 og 7.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-11-18-1171/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. januar 1998.</article></section></main></body></html>