<!DOCTYPE html><html lang="no"><head><title>Forskrift om endring i forskrift om tildeling av tillatelse til å drive fiske med trål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1997-11-28-1246</dd><dt class="dokid">DokumentID</dt><dd class="dokid">LTI/forskrift/1997-11-28-1246</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 25</dd><dt class="dateInForce">I kraft fra</dt><dd class="dateInForce">1998-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-12-2185</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1951-04-20/§1</li></ul></dd><dt class="dateOfPublication">Kunngjort</dt><dd class="dateOfPublication">1997-12-23</dd><dt class="title">Tittel</dt><dd class="title">Forskrift om endring i forskrift om tildeling av tillatelse til å drive fiske med trål.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 28. november 1997 med hjemmel i lov av 20. april 1951 om fiske med trål § 1. Fremmet av Fiskeridepartementet.</dd><dt class="refid">RefID</dt><dd class="refid">forskrift/1997-11-28-1246</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av tillatelse til å drive fiske med trål.<ul class="tocSubUl"><li>I<ul class="tocSubUl"><li>§ 5-1. Tråltillatelse for fiske i områdene syd for 64° N (Nordsjøtillatelse)</li><li>§ 8-1. Tillatelse til å fiske norsk vårgytende sild med trål</li><li>§ 8-2. Tildeling</li><li>§ 8-3. Nytildeling</li><li>§ 8-4. Størrelsesbegrensning</li><li>§ 8-5. Ombygging</li><li>§ 8-6. Utskiftning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-11-28-1246" id="dokument"><h1>Forskrift om endring i forskrift om tildeling av tillatelse til å drive fiske med trål.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-11-28-1246/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 12. desember 1986 nr. 2185 om tildeling av tillatelse til å drive fiske med trål gjøres følgende endringer:</article> <article class="defaultP" margin-top="true">§ 2-1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Med ubegrenset tråltillatelse menes tillatelse uten områdebegrensning og omfattende alle fiskearter unntatt vassild nord for 62 gr n. br. og norsk vårgytende sild.</article> <article class="defaultP" margin-top="true">§ 4-1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Med torsketråltillatelse for småtråler- og kombinasjonsfartøy menes tillatelse til å drive trålfiske etter alle fiskearter unntatt lodde, makrell, kolmule, vassild og norsk vårgytende sild og med unntak av trålfiske etter industrifisk (kolmule, tobis og øyepål m.v.) i Nordsjøen innenfor området øst av 0-meridianen og syd for 64 gr n. br.</article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" data-partID="§5-1" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Tråltillatelse for fiske i områdene syd for 64° N (Nordsjøtillatelse)</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Denne tillatelse omfatter rett til å drive trålfiske etter sild, makrell, øyepål, tobis m.v. sør for 64° 00' N, etter kolmule, torsk, hyse, hvitting og sei m.v. sør for 62 gr n. br. og øst av 4° v.l. Tillatelsen gjelder ikke trålfiske etter lodde, polartorsk, vassild nord for 62 gr n. br. og norsk vårgytende sild.</article></article> <article class="defaultP" margin-top="true">Ny § 8-1 skal lyde:</article><article class="futureLegalArticle" data-name="§8-1" data-partID="§8-1" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Tillatelse til å fiske norsk vårgytende sild med trål</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Med tillatelse til å fiske norsk vårgytende sild med trål menes tillatelse til tråling etter norsk vårgytende sild i de områder og til de tider Fiskeridepartementet bestemmer.</article></article> <article class="defaultP" margin-top="true">Ny § 8-2 skal lyde:</article><article class="futureLegalArticle" data-name="§8-2" data-partID="§8-2" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Tildeling</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Tillatelse til å fiske norsk vårgytende sild med trål kan gis til person med nordsjø- eller loddetråltillatelse for fartøy og som har deltatt i trålfiske etter norsk vårgytende sild med fartøyet i ett av årene 1995, 1996 eller 1997.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Tillatelse etter første ledd kan bare gis til person for fartøy som har fisket og levert minst 25 tonn trålfanget norsk vårgytende sild i ett av årene 1995, 1996 eller 1997.</article><article class="legalP" data-absoluteaddress="/kapittel/1/foreslåttparagraf/3/ledd/3/" id="kapittel-1-foreslåttparagraf-3-ledd-3">Fiskeridepartementet kan i særlig tilfelle dispensere fra kravet om deltakelse i de foregående ledd.</article></article> <article class="defaultP" margin-top="true">Ny § 8-3 skal lyde:</article><article class="futureLegalArticle" data-name="§8-3" data-partID="§8-3" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Nytildeling</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Selv om vilkårene i § 8-2 for tildeling ikke er tilstede, kan Fiskeridepartementet beslutte at det kan nytildeles tråltillatelse, når det anses forsvarlig av hensyn til ressursgrunnlaget og når trålfiske etter norsk vårgytende sild kan inngå som et naturlig supplement til fartøyets drift. § 13-1 gjelder tilsvarende.</article></article> <article class="defaultP" margin-top="true">Ny § 8-4 skal lyde:</article><article class="futureLegalArticle" data-name="§8-4" data-partID="§8-4" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-4</span>. <span class="legalArticleTitle">Størrelsesbegrensning</span></span><article class="legalP" data-absoluteaddress="/kapittel/1/foreslåttparagraf/5/ledd/1/" id="kapittel-1-foreslåttparagraf-5-ledd-1">Tillatelse til å drive trålfiske etter norsk vårgytende sild kan ikke gis for fartøy over 300 BRT etter målereglene av 1947 og over 600 TE etter målereglene av 1969.</article></article> <article class="defaultP" margin-top="true">Ny § 8-5 skal lyde:</article><article class="futureLegalArticle" data-name="§8-5" data-partID="§8-5" data-absoluteaddress="/kapittel/1/foreslåttparagraf/6/" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">Ombygging</span></span><article class="legalP" data-absoluteaddress="/kapittel/1/foreslåttparagraf/6/ledd/1/" id="kapittel-1-foreslåttparagraf-6-ledd-1">Tillatelse til ombygging av fartøy med tillatelse som nevnt i § 8-1, kan gis dersom ombyggingen ikke representerer en nevneverdig kapasitetsutvidelse.</article></article> <article class="defaultP" margin-top="true">Ny § 8-6 skal lyde:</article><article class="futureLegalArticle" data-name="§8-6" data-partID="§8-6" data-absoluteaddress="/kapittel/1/foreslåttparagraf/7/" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Utskiftning</span></span><article class="legalP" data-absoluteaddress="/kapittel/1/foreslåttparagraf/7/ledd/1/" id="kapittel-1-foreslåttparagraf-7-ledd-1">Det kan gis tillatelse til utskiftning til nybygg eller annet fartøy når:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/7/ledd/1/punkt/1/" id="kapittel-1-foreslåttparagraf-7-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/7/ledd/1/punkt/1/ledd/1/" id="kapittel-1-foreslåttparagraf-7-ledd-1-punkt-1-ledd-1">utskiftningen ikke innebærer en nevneverdig kapasitetsutvidelse, og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/7/ledd/1/punkt/2/" id="kapittel-1-foreslåttparagraf-7-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/7/ledd/1/punkt/2/ledd/1/" id="kapittel-1-foreslåttparagraf-7-ledd-1-punkt-2-ledd-1">utskiftningen er et ledd i en fornyelse av flåten og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/foreslåttparagraf/7/ledd/1/punkt/3/" id="kapittel-1-foreslåttparagraf-7-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/foreslåttparagraf/7/ledd/1/punkt/3/ledd/1/" id="kapittel-1-foreslåttparagraf-7-ledd-1-punkt-3-ledd-1">fartøyet som skal settes inn i fisket er utrustet til å kunne drive trålfiske etter norsk vårgytende sild.</article></article></li></ul></article></article> <article class="defaultP" margin-top="true">Nåværende §§ 8-1 til 18-2 blir henholdsvis §§ 9-1 til 19-2.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-11-28-1246/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. januar 1998.</article></section></main></body></html>