<!DOCTYPE html><html lang="no"><head><title>Forskrift om jakt- og fangstutøvelse på Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1997-06-18-622</dd><dt class="dokid">DokumentID</dt><dd class="dokid">LTI/forskrift/1997-06-18-622</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 16</dd><dt class="dateInForce">I kraft fra</dt><dd class="dateInForce">1997-06-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1996-05-24-516/§12</li><li>forskrift/1996-05-24-516/§17</li><li>forskrift/1996-05-24-516/§21</li><li>forskrift/1996-05-24-516/§22</li></ul></dd><dt class="dateOfPublication">Kunngjort</dt><dd class="dateOfPublication">1997-07-11</dd><dt class="title">Tittel</dt><dd class="title">Forskrift om jakt- og fangstutøvelse på Svalbard.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 18. juni 1997 med hjemmel i kgl.res. av 24. mai 1996 nr. 516 om forvaltning av vilt på Svalbard § 12, § 17, § 21 og § 22.</dd><dt class="refid">RefID</dt><dd class="refid">forskrift/1997-06-18-622</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jakt- og fangstutøvelse på Svalbard.<ul class="tocSubUl"><li>Kapittel I. Jaktkort<ul class="tocSubUl"><li>§ 1. Jaktkort</li><li>§ 2. Rapporteringsplikt</li></ul></li><li>Kapittel II. Generelt om våpen og ammunisjon til jakt<ul class="tocSubUl"><li>§ 3. Forbudte våpen til jakt</li></ul></li><li>Kapittel III. Våpen og ammunisjon til småviltjakt<ul class="tocSubUl"><li>§ 4. Småvilt</li><li>§ 5. Våpen</li><li>§ 6. Bruk av hagle</li><li>§ 7. Bruk av salongrifle</li><li>§ 8. Bruk av rifle</li></ul></li><li>Kapittel IV. Våpen og ammunisjon til storviltjakt<ul class="tocSubUl"><li>§ 9. Storvilt</li><li>§ 10. Ammunisjonskrav ved storviltjakt</li><li>§ 11. Bruk av halvautomatisk rifle</li></ul></li><li>Kapittel V. Skyteprøve<ul class="tocSubUl"><li>§ 12. Krav til skyteprøve</li><li>§ 13. Gjennomføring av skyteprøve</li><li>§ 14. Krav til skyteprøven</li><li>§ 15. Fritak fra krav om skyteprøve</li></ul></li><li>Kapittel VI. Fellingstillatelse for svalbardrein<ul class="tocSubUl"><li>§ 16. Fellingstillatelse</li><li>§ 17. Søknad om fellingstillatelse</li><li>§ 18. Tildeling av fellingstillatelse</li><li>§ 19. Fellingskvote</li><li>§ 20. Om fellingstillatelsen</li><li>§ 21. Oppgaveplikt</li></ul></li><li>Kapittel VII. Fangst og fangstredskaper<ul class="tocSubUl"><li>§ 22. Registrering ved fangstutøvelse</li><li>§ 23. Tillatte fangstredskaper på Svalbard</li><li>§ 24. Om bruk av fangstredskaper</li></ul></li><li>Kapittel VIII. Straff og ikrafttreden m.v.<ul class="tocSubUl"><li>§ 25. Klageadgang</li><li>§ 26. Dispensasjon</li><li>§ 27. Straff</li><li>§ 28. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-18-622" id="dokument"><h1>Forskrift om jakt- og fangstutøvelse på Svalbard.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-06-18-622/KAPITTEL_1" data-partID="k1"><h2>Kapittel I. Jaktkort</h2><article class="legalArticle" data-lovdata-URL="LTI/forskrift/1997-06-18-622/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Jaktkort</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Den som vil utøve jakt og/eller fangst på Svalbard plikter å løse jaktkort. Salg av jaktkort på Svalbard administreres av sysselmannen.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Jaktkortet gjelder for jaktåret fra og med 1. mai til og med 30. april.</article></article><article class="legalArticle" data-lovdata-URL="LTI/forskrift/1997-06-18-622/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Rapporteringsplikt</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Jaktkortet har en oppgavedel for jakt- og fangstutbytte som jegeren plikter å fylle ut og senest innen 15. mai returnere til sysselmannen.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Unnlatelse av å oppfylle denne plikt kan medføre at jaktkort ikke blir utstedt.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-06-18-622/KAPITTEL_2" data-partID="k2"><h2>Kapittel II. Generelt om våpen og ammunisjon til jakt</h2><article class="legalArticle" data-lovdata-URL="LTI/forskrift/1997-06-18-622/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forbudte våpen til jakt</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Til all jakt på Svalbard er det forbudt å bruke pistol og revolver, AG-3, US-Karabin SLK (kal. 7,62 x 33), M1-Garand SLG (kal. 7,62 x 33), rifle M-15 og M-16 eller tilsvarende militærvåpen samt maskinpistol.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Bruk av selvskudd til avliving av vilt er forbudt.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Bruk av helautomatisk rifle er forbudt.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Bruk av Krag Jørgensen rifle eller våpen som er bygd opp over Krag Jørgensen låskasse er forbudt.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1997-06-18-622/KAPITTEL_3" data-partID="k3"><h2>Kapittel III. Våpen og ammunisjon til småviltjakt</h2><article class="legalArticle" data-lovdata-URL="LTI/forskrift/1997-06-18-622/§4" data-name="§4" data-partID="§4" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Småvilt</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Med jaktbart småvilt menes fjellrev og fuglevilt.</article></article><article class="legalArticle" data-lovdata-URL="LTI/forskrift/1997-06-18-622/§5" data-name="§5" data-partID="§5" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Våpen</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Til jakt på småvilt skal det kun nyttes haglgevær med inntil 2 skudd, – eller rifle.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Brukes halvautomatisk rifle er det bare tillatt med 2 skudd i magasinet og ett i kammeret.</article></article><article class="legalArticle" data-lovdata-URL="LTI/forskrift/1997-06-18-622/§6" data-name="§6" data-partID="§6" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av hagle</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Til jakt med haglegevær er det ikke tillatt å bruke større hagl enn 3.5 mm i diameter (tilsvarer norsk nr. 2).</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Det er ikke tillatt å bruke kule for haglegevær (slugs).</article></article><article class="legalArticle" data-lovdata-URL="LTI/forskrift/1997-06-18-622/§7" data-name="§7" data-partID="§7" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Bruk av salongrifle</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Salongrifle cal. 22 LR kan nyttes til fuglejakt, unntatt jakt etter kortnebbgås.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">For jakt etter polarmåke, havhest eller rype må det minst brukes ammunisjon av typen «Long rifle» med hullspiss.</article></article><article class="legalArticle" data-lovdata-URL="LTI/forskrift/1997-06-18-622/§8" data-name="§8" data-partID="§8" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Bruk av rifle</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">For jakt etter kortnebbgås og fjellrev må det når jakten utøves med rifle, brukes ammunisjon med anslagsenergi på minst 294 J (30 kgm) på 100 m.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1997-06-18-622/KAPITTEL_4" data-partID="k4"><h2>Kapittel IV. Våpen og ammunisjon til storviltjakt</h2><article class="legalArticle" data-lovdata-URL="LTI/forskrift/1997-06-18-622/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Storvilt</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Med jaktbart storvilt menes svalbardrein.</article></article><article class="legalArticle" data-lovdata-URL="LTI/forskrift/1997-06-18-622/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ammunisjonskrav ved storviltjakt</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Til jakt på storvilt skal det kun nyttes rifle og jaktammunisjon med ekspanderende prosjektil (blyspiss, hullspiss o.l.).</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">For ammunisjon med kulevekt mellom 9 og 10 gram skal anslagsenergien være minst 2700 joule (275 kgm) målt på 100 meters avstand.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">For ammunisjon med kulevekt på 10 gram eller mer skal anslagsenergien være minst 2200 joule (225 kgm) målt på 100 meters avstand.</article></article><article class="legalArticle" data-lovdata-URL="LTI/forskrift/1997-06-18-622/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bruk av halvautomatisk rifle</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Det er ikke tillatt å nytte halvautomatisk rifle med mer enn 2 skudd i magasinet og ett i kammeret.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1997-06-18-622/KAPITTEL_5" data-partID="k5"><h2>Kapittel V. Skyteprøve</h2><article class="legalArticle" data-lovdata-URL="LTI/forskrift/1997-06-18-622/§12" data-name="§12" data-partID="§12" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til skyteprøve</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Ingen kan utøve jakt etter svalbardrein uten å ha avlagt skyteprøve. Skyteprøven er gyldig i ett år.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Storviltjakt kan bare utøves med det eller de våpen jegeren har avlagt skyteprøven med.</article></article><article class="legalArticle" data-lovdata-URL="LTI/forskrift/1997-06-18-622/§13" data-name="§13" data-partID="§13" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Gjennomføring av skyteprøve</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Sysselmannen er ansvarlig for at prøven avholdes på Svalbard. Sysselmannen fastsetter nærmere vilkår for gjennomføringen, og kan overlate arrangementet til lag/foreninger/personer som vurderes kvalifisert for dette.</article></article><article class="legalArticle" data-lovdata-URL="LTI/forskrift/1997-06-18-622/§14" data-name="§14" data-partID="§14" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Krav til skyteprøven</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Skyteprøven skal avlegges med valgfri stilling uten fast anlegg. Skyteavstanden skal være minst 100 meter mot stillestående dyrefigur – skive av villrein i format 1m x 1m.</article><article class="legalP" data-absoluteaddress="/kapittel/5/paragraf/3/ledd/2/" id="kapittel-5-paragraf-3-ledd-2">I en serie på 5 skudd skal det være 5 treff innenfor det innsirklede felt, 30 cm i diameter.</article><article class="legalP" data-absoluteaddress="/kapittel/5/paragraf/3/ledd/3/" id="kapittel-5-paragraf-3-ledd-3">Sirkelen skal ikke være synlig fra standplass. Hver jeger har kun adgang til tre – 3 – forsøk på å klare den årlige skyteprøve.</article><article class="legalP" data-absoluteaddress="/kapittel/5/paragraf/3/ledd/4/" id="kapittel-5-paragraf-3-ledd-4">Skyteprøven skal avlegges med det våpen som skal brukes under jakta og med den type ammunisjon som er tillatt til storviltjakt.</article></article><article class="legalArticle" data-lovdata-URL="LTI/forskrift/1997-06-18-622/§15" data-name="§15" data-partID="§15" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Fritak fra krav om skyteprøve</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Jegere kan fritas for å avlegge skyteprøve dersom de tilfredstiller kriteriene for storviltjakt i hjemlandet eller hjemstedet.</article><article class="legalP" data-absoluteaddress="/kapittel/5/paragraf/4/ledd/2/" id="kapittel-5-paragraf-4-ledd-2">Sysselmannen kan i særlige tilfeller dispensere fra disse bestemmelsene.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1997-06-18-622/KAPITTEL_6" data-partID="k6"><h2>Kapittel VI. Fellingstillatelse for svalbardrein</h2><article class="legalArticle" data-lovdata-URL="LTI/forskrift/1997-06-18-622/§16" data-name="§16" data-partID="§16" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Fellingstillatelse</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Ingen kan felle svalbardrein uten å ha fellingstillatelse utstedt av sysselmannen, eller den han bemyndiger.</article><article class="legalP" data-absoluteaddress="/kapittel/6/paragraf/1/ledd/2/" id="kapittel-6-paragraf-1-ledd-2">For hvert dyr som tillates felt skal det medfølge et kontrollkort. Teksten utformes av sysselmannen, og jegeren plikter å følge de direktiver om bruken av kontrollkortet som er trykt på kortet. Straks jegeren har felt dyr skal han skjære kontrolldelen og feste den til dyrets nakke.</article></article><article class="legalArticle" data-lovdata-URL="LTI/forskrift/1997-06-18-622/§17" data-name="§17" data-partID="§17" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Søknad om fellingstillatelse</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Søknad om fellingstillatelse sendes på eget skjema til sysselmannen.</article><article class="legalP" data-absoluteaddress="/kapittel/6/paragraf/2/ledd/2/" id="kapittel-6-paragraf-2-ledd-2">Sysselmannen fastsetter nærmere regler om søknadsfrist og avhenting av fellingstillatelse.</article><article class="legalP" data-absoluteaddress="/kapittel/6/paragraf/2/ledd/3/" id="kapittel-6-paragraf-2-ledd-3">Ved avhenting av fellingstillatelsen betales et gebyr pr. dyr.</article></article><article class="legalArticle" data-lovdata-URL="LTI/forskrift/1997-06-18-622/§18" data-name="§18" data-partID="§18" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Tildeling av fellingstillatelse</span></h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Fellingstillatelse kan bare tildeles fastboende personer på Svalbard som ved jakttidsstart er fylt 18 år. Som fastboende regnes den som har tatt opphold på øygruppen og har til hensikt å oppholde seg der i minst 6 måneder.</article><article class="legalP" data-absoluteaddress="/kapittel/6/paragraf/3/ledd/2/" id="kapittel-6-paragraf-3-ledd-2">Dersom antallet søknader overstiger fastsatt fellingskvote, avgjør sysselmannen hvordan tildelingen årlig skal skje for å oppnå en rettferdig fordeling av fellingstillatelsene blant de søkeberettigede.</article></article><article class="legalArticle" data-lovdata-URL="LTI/forskrift/1997-06-18-622/§19" data-name="§19" data-partID="§19" data-absoluteaddress="/kapittel/6/paragraf/4/" id="kapittel-6-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Fellingskvote</span></h3><article class="legalP" data-absoluteaddress="/kapittel/6/paragraf/4/ledd/1/" id="kapittel-6-paragraf-4-ledd-1">Sysselmannen fastsetter årlig fellingskvote og fastsetter grensene for de fellingsområdene tillatelsen er gyldig for.</article></article><article class="legalArticle" data-lovdata-URL="LTI/forskrift/1997-06-18-622/§20" data-name="§20" data-partID="§20" data-absoluteaddress="/kapittel/6/paragraf/5/" id="kapittel-6-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Om fellingstillatelsen</span></h3><article class="legalP" data-absoluteaddress="/kapittel/6/paragraf/5/ledd/1/" id="kapittel-6-paragraf-5-ledd-1">Fellingstillatelsen er personlig og kan ikke overdras. Den gjelder for et nærmere angitt område, og vil være utstedt på ett av følgende kategorier dyr: kalv (0.5 år), simle/ungdyr (hunndyr/1.5 års bukk), valgfritt dyr.</article><article class="legalP" data-absoluteaddress="/kapittel/6/paragraf/5/ledd/2/" id="kapittel-6-paragraf-5-ledd-2">Kalv kan felles i stedet for eldre dyr.</article></article><article class="legalArticle" data-lovdata-URL="LTI/forskrift/1997-06-18-622/§21" data-name="§21" data-partID="§21" data-absoluteaddress="/kapittel/6/paragraf/6/" id="kapittel-6-paragraf-6"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Oppgaveplikt</span></h3><article class="legalP" data-absoluteaddress="/kapittel/6/paragraf/6/ledd/1/" id="kapittel-6-paragraf-6-ledd-1">Fellingstillatelsen består av 2 deler; en kontrolldel og en oppgavedel. Teksten på kortet inneholder informasjon og direktiver som jegeren plikter å følge.</article><article class="legalP" data-absoluteaddress="/kapittel/6/paragraf/6/ledd/2/" id="kapittel-6-paragraf-6-ledd-2">Oppgavedelen av fellingstillatelsen skal utfylles i henhold til gitt beskrivelse og returneres sysselmannen eller den han måtte bestemme innen 20. september.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1997-06-18-622/KAPITTEL_7" data-partID="k7"><h2>Kapittel VII. Fangst og fangstredskaper</h2><article class="legalArticle" data-lovdata-URL="LTI/forskrift/1997-06-18-622/§22" data-name="§22" data-partID="§22" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Registrering ved fangstutøvelse</span></h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Alle som vil drive fangst må la seg registrere hos sysselmannen med opplysninger om type fangst, omfang og område.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Sysselmannen kan kreve at den som skal drive fangst godtgjør å ha tilstrekkelige kunnskaper om fangst og bruk av slikt redskap.</article></article><article class="legalArticle" data-lovdata-URL="LTI/forskrift/1997-06-18-622/§23" data-name="§23" data-partID="§23" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Tillatte fangstredskaper på Svalbard</span></h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Det er tillatt å bruke følgende fangstredskaper til fangst på Svalbard: Slagfelle og fallem til fangst av fjellrev.</article><article class="legalP" data-absoluteaddress="/kapittel/7/paragraf/2/ledd/2/" id="kapittel-7-paragraf-2-ledd-2">Fangstredskapene skal virke og ha slik slagkraft at det vilt som fanges blir drept øyeblikkelig.</article><article class="legalP" data-absoluteaddress="/kapittel/7/paragraf/2/ledd/3/" id="kapittel-7-paragraf-2-ledd-3">Sysselmannen kan fastsette særskilte krav til spesifikasjon av feller før de tas i bruk.</article></article><article class="legalArticle" data-lovdata-URL="LTI/forskrift/1997-06-18-622/§24" data-name="§24" data-partID="§24" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Om bruk av fangstredskaper</span></h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Den som driver fangst plikter å innrette fangsten slik at det ikke fanges andre arter enn det redskapet er tillatt til fangst av.</article><article class="legalP" data-absoluteaddress="/kapittel/7/paragraf/3/ledd/2/" id="kapittel-7-paragraf-3-ledd-2">Fangstredskaper skal ikke utplasseres i områder hvor alminnelig ferdsel medfører at det kan oppstå fare for mennesker og husdyr.</article><article class="legalP" data-absoluteaddress="/kapittel/7/paragraf/3/ledd/3/" id="kapittel-7-paragraf-3-ledd-3">Redskapene skal merkes med typebetegnelse, brukerens navn, adresse og eventuelt telefonnummer.</article><article class="legalP" data-absoluteaddress="/kapittel/7/paragraf/3/ledd/4/" id="kapittel-7-paragraf-3-ledd-4">Det skal så langt det er mulig føres tilsyn med redskapene hver uke.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1997-06-18-622/KAPITTEL_8" data-partID="k8"><h2>Kapittel VIII. Straff og ikrafttreden m.v.</h2><article class="legalArticle" data-lovdata-URL="LTI/forskrift/1997-06-18-622/§25" data-name="§25" data-partID="§25" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Klageadgang</span></h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Enkeltvedtak fattet med hjemmel i denne forskrift av sysselmannen på Svalbard kan påklages direktoratet for naturforvaltning. Enkeltvedtak som fattes av direktoratet for naturforvaltning kan på samme måte påklages til miljøverndepartementet i samsvar med forvaltningslovens klageregler.</article></article><article class="legalArticle" data-lovdata-URL="LTI/forskrift/1997-06-18-622/§26" data-name="§26" data-partID="§26" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Sysselmannen kan i særlige tilfeller gi dispensasjon fra reglene i denne forskrift.</article></article><article class="legalArticle" data-lovdata-URL="LTI/forskrift/1997-06-18-622/§27" data-name="§27" data-partID="§27" data-absoluteaddress="/kapittel/8/paragraf/3/" id="kapittel-8-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Straff</span></h3><article class="legalP" data-absoluteaddress="/kapittel/8/paragraf/3/ledd/1/" id="kapittel-8-paragraf-3-ledd-1">Forsettlig eller uaktsom overtredelse av bestemmelsene i denne forskrift, eller forbud eller pålegg gitt i medhold av den, straffes med bøter eller fengsel i inntil ett år. Medvirkning straffes på samme måte.</article></article><article class="legalArticle" data-lovdata-URL="LTI/forskrift/1997-06-18-622/§28" data-name="§28" data-partID="§28" data-absoluteaddress="/kapittel/8/paragraf/4/" id="kapittel-8-paragraf-4"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/8/paragraf/4/ledd/1/" id="kapittel-8-paragraf-4-ledd-1">Denne forskrift trer i kraft straks.</article></article></section></main></body></html>