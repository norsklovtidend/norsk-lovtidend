<!DOCTYPE html><html lang="no"><head><title>Forskrift om forbrenning av spesialavfall.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-1997-06-20-627</dd><dt class="dokid">DokumentID</dt><dd class="dokid">LTI/forskrift/1997-06-20-627</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 16</dd><dt class="dateInForce">I kraft fra</dt><dd class="dateInForce">1997-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§13</li><li>forskrift/1983-07-08-1245</li></ul></dd><dt class="dateOfPublication">Kunngjort</dt><dd class="dateOfPublication">1997-07-11</dd><dt class="title">Tittel</dt><dd class="title">Forskrift om forbrenning av spesialavfall.</dd><dt class="miscInformation">Annet om dokumentet</dt><dd class="miscInformation">Fastsett av Miljøverndepartementet 20. juni 1997 med heimel i lov av 13. mars 1981 nr. 6 om vern mot forurensninger og om avfall (forureiningslova) § 9 første ledd og § 31 annet ledd, jf. kgl.res. av 8. juli 1983, jf. EØS-avtalen, vedlegg XX, Rdir. 94/67/EØF om forbrenning av farlig avfall.</dd><dt class="refid">RefID</dt><dd class="refid">forskrift/1997-06-20-627</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbrenning av spesialavfall.<ul class="tocSubUl"><li>§ 1. Føremålet med forskrifta</li><li>§ 2. Typar av spesialavfall som denne forskrifta regulerer</li><li>§ 3. Løyve til forbrenning av spesialavfall</li><li>§ 4. Tilsyn og unntak</li><li>§ 5. Forureiningsgebyr</li><li>§ 6. Straff</li><li>§ 7. Iverksetjing og overgangsføresegner</li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-20-627" id="dokument"><h1>Forskrift om forbrenning av spesialavfall.</h1><article class="legalArticle" data-lovdata-URL="LTI/forskrift/1997-06-20-627/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremålet med forskrifta</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Føremålet med denne forskrifta er å redusere den forureininga som forbrenning av spesialavfall medfører.</article></article><article class="legalArticle" data-lovdata-URL="LTI/forskrift/1997-06-20-627/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Typar av spesialavfall som denne forskrifta regulerer</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskrifta regulerer avfall som er omfatta av § 4 i forskrift om spesialavfall av 19. mai 1994 nr. 362.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dei avfallstypane som er unnatekne frå verkeområdet til direktivet gjennom EØS-avtalen vedlegg XX, rådsdirektiv 94/67/EØF om forbrenning av farlig avfall artikkel 2 nr. 1, er likevel ikkje regulerte av forskrifta.</article></article><article class="legalArticle" data-lovdata-URL="LTI/forskrift/1997-06-20-627/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Løyve til forbrenning av spesialavfall</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den som driv anlegg som forbrenner spesialavfall må ha løyve frå Statens forureiningstilsyn eller den Miljøverndepartementet gjev fullmakt, jf. forureiningslova § 11 og forskrift om spesialavfall § 6.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved slikt løyve gjeld krava i EØS-avtalen, vedlegg XX, rådsdirektiv 94/67/EØS om forbrenning av farlig avfall.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">I løyvet kan det bli stilt strengare krav enn dei krava som følgjer av denne forskrifta.</article></article><article class="legalArticle" data-lovdata-URL="LTI/forskrift/1997-06-20-627/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og unntak</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens forureiningstilsyn eller den Miljøverndepartementet gjev fullmakt, fører tilsyn med at føresegnene i denne forskrifta blir følgde, og kan i særlege tilfelle gjere unntak frå forskrifta der dette ikkje er i strid med EØS-avtalen, vedlegg XX, rådsdirektiv 94/67/EØF om forbrenning av farlig avfall eller med internasjonale avtalar som Noreg har inngått.</article></article><article class="legalArticle" data-lovdata-URL="LTI/forskrift/1997-06-20-627/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forureiningsgebyr</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For å sikre at føresegnene i denne forskrifta eller vedtak gjorde i medhald av denne forskrifta blir gjennomførte, kan Statens forureiningstilsyn eller den Miljøverndepartementet gjev fullmakt, fastsetje og gje avkall på forureiningsgebyr til staten i medhald av forureiningslova § 73.</article></article><article class="legalArticle" data-lovdata-URL="LTI/forskrift/1997-06-20-627/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Brot på denne forskrifta kan bli straffa med heimel i forureiningslova §§ 78 og 79, dersom saka ikkje går inn under strengare straffeføresegner.</article></article><article class="legalArticle" data-lovdata-URL="LTI/forskrift/1997-06-20-627/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Iverksetjing og overgangsføresegner</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrifta tek til å gjelde 1. juli 1997.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">For forbrenningsanlegg der utsleppsløyve etter forureiningslova § 11 og/eller løyve til handsaming av spesialavfall etter forskrift om spesialavfall av 19. mai 1994 nr. 362 § 6 er gjeve før 1. juli 1997 (eksisterande forbrenningsanlegg) trer forskrifta i kraft frå 1. juli 2000.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Forskrifta skal ikkje gjelde for eksisterande forbrenningsanlegg som innan 1. oktober 1997 gjev Statens forureiningstilsyn melding om at anlegget ikkje vil bli drive i meir enn 20000 timar i eit tidsrom på høgst fem år frå meldinga, før det vil bli endeleg stansa.</article></article></main></body></html>