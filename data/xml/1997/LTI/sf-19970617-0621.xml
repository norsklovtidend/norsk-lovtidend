<!DOCTYPE html><html lang="no"><head><title>Forskrift om endring i forskrift om inntak til videregående opplæring og formidling av lærlinger til lærebedrift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1997-06-17-621</dd><dt class="dokid">DokumentID</dt><dd class="dokid">LTI/forskrift/1997-06-17-621</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 16</dd><dt class="dateInForce">I kraft fra</dt><dd class="dateInForce">1997-06-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-05-02-339</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§4</li><li>lov/1974-06-21-55/§7</li><li>lov/1974-06-21-55/§8</li><li>lov/1980-05-23-13/§3</li><li>lov/1976-05-28-35/§22</li></ul></dd><dt class="dateOfPublication">Kunngjort</dt><dd class="dateOfPublication">1997-07-11</dd><dt class="title">Tittel</dt><dd class="title">Forskrift om endring i forskrift om inntak til videregående opplæring og formidling av lærlinger til lærebedrift.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings- og forskningsdepartementet 17. juni 1997 med hjemmel i lov 21. juni 1974 nr. 55 om videregående opplæring § 4, § 7 og § 8, lov 23. mai 1980 nr. 13 om fagopplæring i arbeidslivet § 3 og lov 28. mai 1976 nr. 35 om voksenopplæring § 22.</dd><dt class="refid">RefID</dt><dd class="refid">forskrift/1997-06-17-621</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om inntak til videregående opplæring og formidling av lærlinger til lærebedrift.<ul class="tocSubUl"><li>I<ul class="tocSubUl"><li>§ 3-3. Inntak til landslinjer</li><li>§ 5-2. Karakterer fra grunnskolen fra og med 1976</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-17-621" id="dokument"><h1>Forskrift om endring i forskrift om inntak til videregående opplæring og formidling av lærlinger til lærebedrift.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-06-17-621/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 10. november 1993 nr. 1164 om inntak til videregående opplæring og formidling av lærlinger til lærebedrift gjøres følgende endringer:</article> <article class="defaultP" margin-top="true">§ 1-2 nytt siste ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Landslinjer er de kurstilbud som til enhver tid er godkjent av departementet som landslinjer.</article> <article class="defaultP" margin-top="true">§ 3-1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Vilkår for inntak til grunnkurs er vitnemål/bekreftelse på at søkeren:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">har gjennomgått norsk grunnskole, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">har gjennomgått utdanning tilsvarende norsk grunnskole, eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">er skrevet ut av grunnskolen i henhold til grunnskolelovens § 13 nr. 3, eller</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">har gjennomgått 7-årig folkeskole.</article></article></li></ul></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Vilkår for inntak av innvandrere og flyktninger er at de har gyldig oppholdstillatelse. Enslige mindreårige asylsøkere kan likevel tas inn til videregående opplæring mens de venter på avklaring av sin status, men har ikke rett til å fullføre skoleåret dersom vedkommende får avslag på søknad om opphold.</article> <article class="defaultP" margin-top="true">Ny § 3-3 skal lyde:</article><article class="futureLegalArticle" data-name="§3-3" data-partID="§3-3" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Inntak til landslinjer</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Ved inntak til godkjente landslinjer stiller søkere fra hele landet likt i konkurransen om plasser.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Ved inntak til landslinjer grunnkurs musikk, dans og drama og grunnkurs idrettsfag, gjelder bestemmelsene i § 3-2.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">For øvrig gjelder bestemmelsene om inntak i denne forskriften også ved inntak til landslinjer.</article></article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" data-partID="§5-2" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Karakterer fra grunnskolen fra og med 1976</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Avsluttende karakterer i de obligatoriske fagene legges til grunn.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Ved omregning til poeng i det antall fag som skal legges til grunn, følges denne fremgangsmåten:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/2/ledd/2/punkt/1/" id="kapittel-1-foreslåttparagraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/2/ledd/2/punkt/1/ledd/1/" id="kapittel-1-foreslåttparagraf-2-ledd-2-punkt-1-ledd-1">Poengverdi for kursplandelte fag regnes ut etter reglene i § 5-3.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/2/ledd/2/punkt/2/" id="kapittel-1-foreslåttparagraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/2/ledd/2/punkt/2/ledd/1/" id="kapittel-1-foreslåttparagraf-2-ledd-2-punkt-2-ledd-1">Samlet poengverdi for de enkelte fag regnes ut som gjennomsnittet av poengverdiene for delkarakterer (muntlig, skriftlig, standpunkt/eksamen, delfag). Poengverdien forhøyes ikke.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/foreslåttparagraf/2/ledd/2/punkt/3/" id="kapittel-1-foreslåttparagraf-2-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/foreslåttparagraf/2/ledd/2/punkt/3/ledd/1/" id="kapittel-1-foreslåttparagraf-2-ledd-2-punkt-3-ledd-1">Dersom en søker mangler karakter(er) i faget kristendomskunnskap med religions- og livssynsorientering og i inntil to andre fag, kompenseres dette ved at manglende fag gis poeng tilsvarende gjennomsnittet av tellende karakterpoeng.</article></article></li></ul></article></article> <article class="defaultP" margin-top="true">§ 7-1 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Vilkår for inntak til videregående kurs I er<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">gjennomgått grunnkurs med bestått i fag det bygges videre på i det videregående kurs I. Dette gjelder også søkere med dokumentasjon fra bestått relevant grunnkurs før 1. august 1994.</article><article class="legalP" data-absoluteaddress="/kapittel/1/ledd/5/punkt/1/ledd/2/" id="kapittel-1-ledd-5-punkt-1-ledd-2">I tillegg kan søker som i grunnkurset ikke har bestått ett eller flere fag, som fag i det videregående kurset bygger på, likevel tas inn som helkurselev dersom det etter intern vurdering på skolen dokumenteres at søkeren har de kunnskaper og ferdigheter som etter læreplanen er nødvendige for å følge undervisningen.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">dokumentasjon som viser at søkeren har de kunnskaper og ferdigheter som er nødvendige for å følge undervisningen i de fag som føres videre i det videregående kurset.</article></article></li></ul></article> <article class="defaultP" margin-top="true">§ 7-2 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Vilkår for inntak til videregående kurs II er<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">gjennomgått videregående kurs I med bestått i fag det bygges videre på i det videregående kurs II. Dette gjelder også søkere med dokumentasjon fra bestått relevant videregående kurs I før 1. august 1995.</article><article class="legalP" data-absoluteaddress="/kapittel/1/ledd/6/punkt/1/ledd/2/" id="kapittel-1-ledd-6-punkt-1-ledd-2">I tillegg kan søker som i det videregående kurs I ikke har bestått ett eller flere fag, som fag i det videregående kurs II bygger på, likevel tas inn som helkurselev dersom det etter intern vurdering på skolen dokumenteres at søkeren har de kunnskaper og ferdigheter som etter læreplanen er nødvendige for å følge undervisningen.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/6/punkt/2/" id="kapittel-1-ledd-6-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/6/punkt/2/ledd/1/" id="kapittel-1-ledd-6-punkt-2-ledd-1">dokumentasjon/bekreftelse som viser at søkeren har de kunnskaper og ferdigheter som etter læreplanen er nødvendige for å følge undervisningen.</article><article class="legalP" data-absoluteaddress="/kapittel/1/ledd/6/punkt/2/ledd/2/" id="kapittel-1-ledd-6-punkt-2-ledd-2">Søker som har lovfestet rett til opplæring, men ikke får tildelt læreplass, har rett til inntak i videregående kurs II som bygger på det videregående kurs I søkeren har dokumentasjon/bekreftelse for.</article></article></li></ul></article> <article class="defaultP" margin-top="true">§ 8-3 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Det gis poeng for karakterer på dokumentasjonen fra det grunnkurset eller det videregående kurset som danner grunnlag for inntak til det videregående kurset. Poeng for karakterer regnes ut etter følgende regler:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">Ved poengberegningen skal karakterene i alle fag fra grunnkurset/det videregående kurset legges til grunn – også eventuelle strykkarakterer.</article><article class="legalP" data-absoluteaddress="/kapittel/1/ledd/7/punkt/1/ledd/2/" id="kapittel-1-ledd-7-punkt-1-ledd-2">Med mindre annet er bestemt i egen forskrift, skal den enkelte tallkarakter gis tilsvarende poengverdi. Samlet poeng for karakterer blir et utregnet gjennomsnitt (med to desimaler) multiplisert med 10.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">Dersom søkeren har gått et kurs om igjen, skal det beste utvalg av karakterer legges til grunn.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/7/punkt/3/" id="kapittel-1-ledd-7-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/7/punkt/3/ledd/1/" id="kapittel-1-ledd-7-punkt-3-ledd-1">Søker som har gått flere forskjellige kurs som alle danner grunnlag for inntak i det videregående kurset, må velge hvilken dokumentasjon som skal legges til grunn for beregning av poeng for karakterer.</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/ledd/7/punkt/4/" id="kapittel-1-ledd-7-punkt-4"><span class="data-originalId">4)</span><article class="legalP" data-absoluteaddress="/kapittel/1/ledd/7/punkt/4/ledd/1/" id="kapittel-1-ledd-7-punkt-4-ledd-1">Poeng for karakter(er) som måtte mangle på dokumentasjonen om bestått kurs, regnes ut slik:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/7/punkt/4/ledd/1/punkt/1/" id="kapittel-1-ledd-7-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/7/punkt/4/ledd/1/punkt/1/ledd/1/" id="kapittel-1-ledd-7-punkt-4-ledd-1-punkt-1-ledd-1">Dersom søkeren er fritatt for fag eller for vurdering i fag på grunn av tidligere utdanning i den videregående skolen, skal karakteren(e) i fag(et) som er grunnlag for fritaket, legges til grunn.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/7/punkt/4/ledd/1/punkt/2/" id="kapittel-1-ledd-7-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/7/punkt/4/ledd/1/punkt/2/ledd/1/" id="kapittel-1-ledd-7-punkt-4-ledd-1-punkt-2-ledd-1">Dersom søkeren er fritatt for fag eller for vurdering i fag på grunn av utdanning fra annen skole/utdanning, må karakteren(e) i fag(et) som er grunnlag for fritak innpasses skjønnsmessig i den videregående skoles karakterskala.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/7/punkt/4/ledd/1/punkt/3/" id="kapittel-1-ledd-7-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/7/punkt/4/ledd/1/punkt/3/ledd/1/" id="kapittel-1-ledd-7-punkt-4-ledd-1-punkt-3-ledd-1">Dersom det er nyttet vurdering/betegnelse som ikke kan innpasses, skal søkeren ha karakterpoeng for vedkommende fag tilsvarende gjennomsnittet av tellende karakterpoeng. Søkeren må legge ved den nødvendige dokumentasjon.</article></article></li></ul></article></article></li></ul></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Poeng for karakter(er) som av andre grunner enn fritak nevnt ovenfor måtte mangle på dokumentasjonen om bestått kurs, kompenseres ved at manglende fag gis poeng tilsvarende gjennomsnittet av tellende karakterpoeng.</article> <article class="defaultP" margin-top="true">§ 10-1 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Fylkeskommunen har alene eller i samarbeid med andre fylkeskommuner også plikt til å sørge for teoriopplæring for lærlinger i spesielle små fag som ikke følger hovedmodellen med grunnkurs og/eller videregående kurs I i henhold til fagopplæringsloven § 1b sjette ledd, jfr syvende ledd.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Fylkeskommunen har også plikt til å sørge for teoriopplæring for lærlinger som får full opplæring (praksisopplæring) i lærebedrift i henhold til fagopplæringslovens § 10 sjette ledd.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">For lærling som inngår lærekontrakt om full praktisk opplæring i bedrift etter fylte 21 år i henhold til fagopplæringslovens § 1b femte ledd, kan teoriopplæringen gis som voksenopplæring.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-06-17-621/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fra samme tidspunkt oppheves forskrift av 2. mai 1989 nr. 339 om inntak av søkere fra andre fylker i fylkeskommunale og kommunale videregående skoler.</article></section></main></body></html>