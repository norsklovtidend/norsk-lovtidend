<!DOCTYPE html><html lang="no"><head><title>Forskrift om tilsetting av fengselsprest.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1997-11-20-1178</dd><dt class="dokid">DokumentID</dt><dd class="dokid">LTI/forskrift/1997-11-20-1178</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 24</dd><dt class="dateInForce">I kraft fra</dt><dd class="dateInForce">1998-01-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§16</li><li>lov/1996-06-07-31/§34</li><li>lov/1983-03-04-3</li></ul></dd><dt class="dateOfPublication">Kunngjort</dt><dd class="dateOfPublication">1997-12-08</dd><dt class="title">Tittel</dt><dd class="title">Forskrift om tilsetting av fengselsprest.</dd><dt class="miscInformation">Annet om dokumentet</dt><dd class="miscInformation">Fastsatt ved Regjeringens res. 20. november 1997 med hjemmel i Grunnloven § 16, lov 7. juni 1996 nr. 31 om Den norske kirke § 34 og lov 4. mars 1983 nr. 3 om statens tjenestemenn m.m. Fremmet av Kirke-, utdannings- og forskningsdepartementet.</dd><dt class="refid">RefID</dt><dd class="refid">forskrift/1997-11-20-1178</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilsetting av fengselsprest.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1997-11-20-1178" id="dokument"><h1>Forskrift om tilsetting av fengselsprest.</h1><article class="legalArticle" data-lovdata-URL="LTI/forskrift/1997-11-20-1178/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for tilsetting av fengselsprest som omfattes av lov av 4. mars 1983 nr. 3 om statens tjenestemenn m.m. § 1.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder ikke for tilsetting i vikariater, engasjement og åremålstillinger.</article></article><article class="legalArticle" data-lovdata-URL="LTI/forskrift/1997-11-20-1178/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Som fengselsprest kan tilsettes person som innehar de kvalifikasjoner som kreves for tilsetting som menighetsprest i Den norske kirke.</article></article><article class="legalArticle" data-lovdata-URL="LTI/forskrift/1997-11-20-1178/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Biskopen skal i samråd med fengselsdirektøren kunngjøre ledige stillinger i Norsk lysningsblad. Biskopen avgjør om stillingen også skal kunngjøres andre steder.</article></article><article class="legalArticle" data-lovdata-URL="LTI/forskrift/1997-11-20-1178/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kunngjøringen skal inneholde opplysninger om særlige arbeidsoppgaver og om målform i tjenesten. Kunngjøringen skal også inneholde opplysninger om lønns- og tjenestevilkår. Søknadsfristen, som angir den dag søknaden skal være mottatt av biskopen, må ikke være kortere enn en måned.</article></article><article class="legalArticle" data-lovdata-URL="LTI/forskrift/1997-11-20-1178/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Stillingen skal kunngjøres på nytt dersom det ikke melder seg søkere som vil tilfredsstille tilsettingskravene etter § 2. Dersom det er ønskelig med et bredere søkergrunnlag kan et enstemmig tilsettingsråd fatte vedtak om at en stilling skal kunngjøres på nytt.</article></article><article class="legalArticle" data-lovdata-URL="LTI/forskrift/1997-11-20-1178/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknaden med rettkjent kopi av vitnemål og attester skal sendes biskopen. I søknaden skal søkeren opplyse om utdanning og praksis, referanser og øvrige forhold av betydning for vurdering av søkeren. Søkeren skal også opplyse om han/hun behersker begge målformer.</article></article><article class="legalArticle" data-lovdata-URL="LTI/forskrift/1997-11-20-1178/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tilsettingsrådet består av biskopen, fengselsdirektøren og ett medlem med personlig varamedlem oppnevnt av den tjenestemannsorganisasjon som organiserer flest prester i bispedømmet. Oppnevningen gjelder for inntil to år.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Biskopen er tilsettingsrådets leder. Utgifter vedrørende tilsettingsrådets virksomhet dekkes over vedkommende bispedømmes budsjett.</article></article><article class="legalArticle" data-lovdata-URL="LTI/forskrift/1997-11-20-1178/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tilsetting skjer ved vedtak i møte. Vedtak om tilsetting bør inneholde flere navn nevnt i prioritert rekkefølge.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Ved tilsetting av person som ikke er ordinert prest må det tas forbehold om ordinasjon.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Ved tilsetting av prest som er i embetet må det tas forbehold om at vedkommende søker avskjed.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Dersom det i tilsettingsrådet ikke er enighet om tilsetting, kan hvert medlem kreve saken avgjort av Kirkedepartementet. Departementet kan da også beslutte at stillingen skal kunngjøres på nytt. Ved anke har hvert medlem av tilsettingsrådet rett til å grunngi sitt standpunkt i protokollen. Protokollen skal følge saken.</article></article></main></body></html>