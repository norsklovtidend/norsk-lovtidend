<!DOCTYPE html><html lang="no"><head><title>Forskrift om egenhandel i finansielle instrumenter for tjenestemenn i forvaltningsselskap for verdipapirfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1997-06-06-590</dd><dt class="dokid">DokumentID</dt><dd class="dokid">LTI/forskrift/1997-06-06-590</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 15</dd><dt class="dateInForce">I kraft fra</dt><dd class="dateInForce">1997-06-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§2-9</li><li>lov/1956-12-07-1/§4</li></ul></dd><dt class="dateOfPublication">Kunngjort</dt><dd class="dateOfPublication">1997-07-09</dd><dt class="title">Tittel</dt><dd class="title">Forskrift om egenhandel i finansielle instrumenter for tjenestemenn i forvaltningsselskap for verdipapirfond.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 6. juni 1997 med hjemmel i lov av 12. juni 1981 nr. 52 om verdipapirfond § 2-9 annet ledd og lov av 7. desember 1956 nr. 1 om tilsynet for kredittinstitusjoner, forsikringsselskaper, verdipapirhandel m.v. (Kredittilsynet) § 4 nr. 4.</dd><dt class="refid">RefID</dt><dd class="refid">forskrift/1997-06-06-590</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om egenhandel i finansielle instrumenter for tjenestemenn i forvaltningsselskap for verdipapirfond.<ul class="tocSubUl"><li>§ 1. Virkeområde</li><li>§ 2. Begrensninger i egenhandelen</li><li>§ 3. Interessekonflikter m.v.</li><li>§ 4. Bruk av meglerforbindelse m.v.</li><li>§ 5. Bindingstid</li><li>§ 6. Løpende rapportering</li><li>§ 7. Rapportering til Kredittilsynet m.v.</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-06-590" id="dokument"><h1>Forskrift om egenhandel i finansielle instrumenter for tjenestemenn i forvaltningsselskap for verdipapirfond.</h1><article class="legalArticle" data-lovdata-URL="LTI/forskrift/1997-06-06-590/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder forvaltningsselskap for verdipapirfond og tjenestemenn i slikt selskap.</article></article><article class="legalArticle" data-lovdata-URL="LTI/forskrift/1997-06-06-590/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Begrensninger i egenhandelen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med de begrensninger som følger av lov om verdipapirfond og §§ 3 og 4 i forskriften her, kan tjenestemenn bare erverve finansielle instrumenter som nevnt i lov av 14. juni 1985 nr. 61 om verdipapirhandel § 3-1 annet ledd nr. 1-3 for egen regning.</article></article><article class="legalArticle" data-lovdata-URL="LTI/forskrift/1997-06-06-590/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Interessekonflikter m.v.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tjenestemenn skal ikke foreta egenhandel i finansielle instrumenter som vil være uforenlig med de interesser de i sin stilling skal ivareta for forvaltningsselskapet og dets kunder.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tjenestemenn kan ikke foreta egenhandel i et finansielt instrument når det er truffet beslutning om kjøp, salg eller tegning i vedkommende instrument for regning av fond under forvaltning av forvaltningsselskapet de er ansatt i. Dette gjelder inntil dagen etter handelen for fondets regning er gjennomført.</article></article><article class="legalArticle" data-lovdata-URL="LTI/forskrift/1997-06-06-590/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bruk av meglerforbindelse m.v.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tjenestemenn som normalt har innsyn i eller arbeider med forvaltningsselskapets fondsforvaltning kan ikke ved egenhandel benytte verdipapirforetak som regelmessig utfører verdipapirhandel av et vesentlig omfang for forvaltningsselskapet. Foretaket skal til enhver tid ha en liste over de verdipapirforetak som omfattes av denne bestemmelse.</article></article><article class="legalArticle" data-lovdata-URL="LTI/forskrift/1997-06-06-590/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bindingstid</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Finansielle instrument som nevnt i lov av 14. juni 1985 nr. 61 om verdipapirhandel § 3-1 annet ledd nr. 1 og 3, som en tjenestemann har ervervet i samsvar med forskriften her, kan ikke avhendes før det har gått minst 12 måneder etter ervervet. Tilsvarende gjelder for verdipapirfondsandeler i fond som forvaltes av det foretak vedkommende er ansatt i.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kredittilsynet kan i særlige tilfelle gjøre unntak fra første ledd.</article></article><article class="legalArticle" data-lovdata-URL="LTI/forskrift/1997-06-06-590/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Løpende rapportering</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tjenestemenn plikter umiddelbart å rapportere enhver handel i finansielle instrumenter til administrerende direktør i forvaltningsselskapet de er ansatt i. Administrerende direktør skal for eget vedkommende rapportere til styrets leder.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Rapporteringsplikten etter første ledd omfatter også kjøp, salg eller tegning tjenestemenn foretar for regning av sin ektefelle, mindreårige barn eller personer som vedkommende lever sammen med i ekteskapslignende forhold, eller selskap hvor tjenestemannen, ektefelle, mindreårige barn eller personer som vedkommende lever sammen med i ekteskapslignende forhold, har slik innflytelse som nevnt i lov om aksjeselskaper § 1-2.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Rapportering etter denne bestemmelse må kunne dokumenteres av forvaltningsselskapet.</article></article><article class="legalArticle" data-lovdata-URL="LTI/forskrift/1997-06-06-590/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapportering til Kredittilsynet m.v.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tjenestemenn plikter hver måned å fylle ut skjema for rapporteringspliktig egenhandel som følger som vedlegg til forskriften her,<sup class="footnotereference" data-footnotereferencevalue="1" data-unique-footnote-counter="1">1</sup> i samsvar med retningslinjer fastsatt av Kredittilsynet. Det utfylte skjemaet skal umiddelbart etter utløpet av måneden leveres forvaltningsselskapets administrasjon.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Forvaltningsselskapet plikter hvert kvartal å oversende samlet for alle tjenestemenn utfylt rapporteringsskjema som nevnt i første ledd til Kredittilsynet. Oversendelsen skal vedlegges kvartalsrapporten for forvaltningsselskapet.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Vedlegget er utelatt, skjemaet fåes ved henvendelse til Kredittilsynet, Postboks 100 Bryn, 0611 Oslo, tlf. 22939800.</article></footer></article><article class="legalArticle" data-lovdata-URL="LTI/forskrift/1997-06-06-590/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft straks.</article></article></main></body></html>