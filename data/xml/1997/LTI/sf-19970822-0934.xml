<!DOCTYPE html><html lang="no"><head><title>Forskrift om regnskapsregler og dokumentasjon for næringsdrivende som omsetter brukte varer, kunstverk, samleobjekter og antikviteter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1997-08-22-934</dd><dt class="dokid">DokumentID</dt><dd class="dokid">LTI/forskrift/1997-08-22-934</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 19</dd><dt class="dateInForce">I kraft fra</dt><dd class="dateInForce">1997-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§45</li></ul></dd><dt class="dateOfPublication">Kunngjort</dt><dd class="dateOfPublication">1997-09-05</dd><dt class="title">Tittel</dt><dd class="title">Forskrift om regnskapsregler og dokumentasjon for næringsdrivende som omsetter brukte varer, kunstverk, samleobjekter og antikviteter.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 22. august 1997 med hjemmel i lov av 19. juni 1969 nr. 66 om merverdiavgift § 45.</dd><dt class="refid">RefID</dt><dd class="refid">forskrift/1997-08-22-934</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regnskapsregler og dokumentasjon for næringsdrivende som omsetter brukte varer, kunstverk, samleobjekter og antikviteter.<ul class="tocSubUl"><li>§ 1. Forskriftens virkeområde</li><li>§ 2. Krav om føring av protokoll</li><li>§ 3. Dokumentasjonskrav ved innkjøp</li><li>§ 4. Dokumentasjonskrav ved salg</li><li>§ 5. Samlede kjøp og salg mv</li><li>§ 6. Hjelpekonto</li><li>§ 7. Bokføring</li><li>§ 8. Overgangsbestemmelser</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-08-22-934" id="dokument"><h1>Forskrift om regnskapsregler og dokumentasjon for næringsdrivende som omsetter brukte varer, kunstverk, samleobjekter og antikviteter.</h1><article class="legalArticle" data-lovdata-URL="LTI/forskrift/1997-08-22-934/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for avgiftspliktige næringsdrivende som med henblikk på videresalg, herunder kommisjon og auksjon, innkjøper mv brukte varer, kunstverk, samleobjekter og antikviteter fra selgere som ikke skal beregne avgift av salget eller anføre avgift i salgsdokumentet, og som ved videresalget benytter avansen som beregningsgrunnlag for utgående avgift. Dersom avansen benyttes som beregningsgrunnlag for kun deler av omsetningen, gjelder forskriften så langt den passer også for den øvrige omsetningen av varer som nevnt i første punktum.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Som brukte varer, kunstverk, samleobjekter og antikviteter anses de varer som er nevnt i §§ 4-7 i Finansdepartementets forskrift om omsetning av brukte varer, kunstverk, samleobjekter og antikviteter.</article></article><article class="legalArticle" data-lovdata-URL="LTI/forskrift/1997-08-22-934/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav om føring av protokoll</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Videreforhandlere som nevnt i § 1 skal føre protokoll over alle kjøp og salg av brukte varer, kunstverk, samleobjekter og antikviteter, jf dog annet ledd. Mottatte gjenstander skal straks merkes med et nummer, med tilsvarende nummer i protokollen. Det skal fremgå av protokollen om avansen eller de alminnelige regler for avgiftsberegningen er lagt til grunn ved avgiftsberegningen ved videresalget av gjenstanden. Protokollen skal inneholde følgende spesifikasjoner:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">gjenstandens nr.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">kjøpsdato</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">kjøpssum</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">en klar beskrivelse av varen samt antall, størrelse, mengde eller vekt</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">navn og adresse til den person gjenstanden er ervervet fra</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">salgsdato</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">salgssum, inkludert avgift</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">beregningsgrunnlag utgående avgift.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved samlede kjøp hvor prisen på den enkelte vare ikke er kjent, skal det under pkt d) minimum angis hovedgrupper av varer som er innkjøpt samt en nøyaktig angivelse av det antall gjenstander som er innkjøpt med antatt pris som overstiger kr 300. Disse gjenstandene skal merkes med nummeret i protokollen. Salg fra samlede kjøp kreves ikke spesifisert i protokollen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Protokollen skal oppbevares i 10 år etter at siste gjenstand innført i protokollen er solgt.</article></article><article class="legalArticle" data-lovdata-URL="LTI/forskrift/1997-08-22-934/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dokumentasjonskrav ved innkjøp</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Videreforhandlere må påse at det utferdiges salgsdokument også når gjenstanden erverves fra en ikke avgiftspliktig næringsdrivende eller fra en privatperson. Som salgsdokument regnes også avregningsseddel eller annet bilag som videreforhandleren utsteder. Salgsdokumentet skal foruten videreforhandlerens navn, inneholde de spesifikasjoner som fremgår av § 2 bokstavene b-e og skal signeres av den som avhender gjenstanden. Også samlede innkjøp med enhetspris på mindre enn kr 300 skal fremgå av salgsdokumentet.</article></article><article class="legalArticle" data-lovdata-URL="LTI/forskrift/1997-08-22-934/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dokumentasjonskrav ved salg</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Avgiftspliktige videreforhandlere som ved videresalg benytter avansen som beregningsgrunnlag for utgående avgift skal utstede særskilt salgsdokument over leveransen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Gjenstandens nummer, jf § 2, skal påføres salgsdokumentet. Ved videresalg til privatpersoner kan kjøpers navn og adresse utelates. For øvrig gjelder de spesifikasjonskrav som følger av § 2 i Finansdepartementets forskrift (nr 2) om innhold av salgsdokument m.v. av 14. oktober 1969 nr. 1.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Avgiftsbeløpet skal ikke angis i salgsdokumentet. Det skal fremgå av salgsdokumentet at avgiftsbeløp som er inkludert i prisen ikke er fradragsberettiget som inngående avgift.</article></article><article class="legalArticle" data-lovdata-URL="LTI/forskrift/1997-08-22-934/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Samlede kjøp og salg mv</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Videreforhandlere som foretar samlede innkjøp eller salg hvor prisen på den enkelte vare ikke er kjent, skal enten opprette egne konti for samlede kjøp og salg, eller føre oversikt over slike kjøp og salg i hjelpebøker eller på annen måte.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det må tilsvarende føres oversikt over kjøp og salg hvor avgiften ved videresalget er beregnet på grunnlag av de alminnelige regler for avgiftsberegningen, jf merverdiavgiftsloven kapittel V.</article></article><article class="legalArticle" data-lovdata-URL="LTI/forskrift/1997-08-22-934/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Hjelpekonto</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det skal opprettes en hjelpekonto hvor samlede kjøp utlignes mot<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">enkeltsalg fra et samlet kjøp og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">samlede salg redusert for kjente kjøpsverdier på den enkelte gjenstand som inngår i salget.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom samlet kjøp eller salg utgjør den hovedsakelige del (80 pst eller mer) av videreforhandlerens kjøp eller salg i terminen, kan også positiv avanse fra andre brukte varer bokføres mot hjelpekontoen. I slike tilfeller registreres hele salgssummen som avgiftsfri omsetning.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Dersom hjelpekontoen ikke er utlignet, kan det overskytende beløp medregnes til verdien av samlede kjøp i de etterfølgende terminer. Dersom hjelpekontoen viser positiv avanse, skal avansen føres på avgiftspliktig salgskonto.</article></article><article class="legalArticle" data-lovdata-URL="LTI/forskrift/1997-08-22-934/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bokføring</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Samlede salg og salg av enkeltgjenstander fra et samlet kjøp, skal i sin helhet føres på en avgiftsfri salgskonto inntil hjelpekontoen, jf § 6, er utlignet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">For øvrige salg skal avansen føres på avgiftspliktig salgskonto, mens resten av salgsverdien skal føres på en avgiftsfri salgskonto, jf dog § 6 første ledd. Dersom varen selges med tap, føres salgssummen i sin helhet på den avgiftsfrie salgskontoen.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fordelingen mellom avgiftspliktig og avgiftsfri omsetning, kan gjennomføres ved utgangen av en termin. Grunnlaget for denne fordelingen må fremgå av regnskapet eller hjelpeoppstillinger.</article></article><article class="legalArticle" data-lovdata-URL="LTI/forskrift/1997-08-22-934/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom videreforhandleren dokumenterer innkjøpspris for den enkelte brukte vare mv kan avansen benyttes som beregningsgrunnlag også ved videresalg av varer som er levert til, eller innført av videreforhandleren før forskriften trådte i kraft. For varer levert til videreforhandleren her i landet er det et krav at det kan godtgjøres at det ikke er betalt avgift ved anskaffelsen av varene. Som dokumentasjon anses originalbilag med de spesifikasjoner som er nevnt i § 2 bokstavene b-e.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Ved videresalg av brukte varer mv som nevnt i første ledd, men hvor videreforhandleren ikke kan dokumentere innkjøpsprisen for den enkelte vare fordi varene er kjøpt inn samlet, kan 10 pst av disse varenes innkjøpsverdi medregnes til verdien av samlede kjøp i hver av de etterfølgende 10 terminer. Dette gjennomføres ved at beløpene legges til hjelpekontoen nevnt i § 6. Varenes verdi må dokumenteres med varetellingslister pr ikrafttredelsestidspunktet. Varer som er innkjøpt mer enn ti år før forskriftens ikrafttredelse kan tas med på varetellingslisten med den verdi som fremgår av varetellingslisten ved siste årsoppgjør før forskriftens ikrafttredelse.</article></article><article class="legalArticle" data-lovdata-URL="LTI/forskrift/1997-08-22-934/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 1. september 1997.</article></article></main></body></html>