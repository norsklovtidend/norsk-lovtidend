<!DOCTYPE html><html lang="no"><head><title>Forskrift om endring i forskrift om eksamen, fag-/svenneprøve, vurdering, dokumentasjon og klage over karakterer og prøvebedømmelse i videregående opplæring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:56</dd><dt class="legacyID">Datokode</dt><dd class="legacyID">FOR-1997-07-01-716</dd><dt class="dokid">DokumentID</dt><dd class="dokid">LTI/forskrift/1997-07-01-716</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 17</dd><dt class="dateInForce">I kraft fra</dt><dd class="dateInForce">1997-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-06-26-676</li><li>forskrift/1987-08-03-672</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§6</li><li>lov/1980-05-23-13/§19</li><li>lov/1976-05-28-35/§23</li></ul></dd><dt class="dateOfPublication">Kunngjort</dt><dd class="dateOfPublication">1997-08-08</dd><dt class="title">Tittel</dt><dd class="title">Forskrift om endring i forskrift om eksamen, fag-/svenneprøve, vurdering, dokumentasjon og klage over karakterer og prøvebedømmelse i videregående opplæring.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings- og forskningsdepartementet 1. juli 1997 med hjemmel i lov 21. juni 1974 nr. 55 om videregående opplæring § 6 første ledd, lov 23. mai 1980 nr. 13 om fagopplæring i arbeidslivet § 19 åttende ledd og § 23 sjette ledd og lov 28. mai 1976 nr. 35 om voksenopplæring § 3 andre ledd tredje punktum.</dd><dt class="refid">RefID</dt><dd class="refid">forskrift/1997-07-01-716</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksamen, fag-/svenneprøve, vurdering, dokumentasjon og klage over karakterer og prøvebedømmelse i videregående opplæring.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1997-07-01-716" id="dokument"><h1>Forskrift om endring i forskrift om eksamen, fag-/svenneprøve, vurdering, dokumentasjon og klage over karakterer og prøvebedømmelse i videregående opplæring.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-07-01-716/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 26. juni 1995 nr. 676 om eksamen, fag-/svenneprøve, vurdering, dokumentasjon og klage over karakterer og prøvebedømmelse i videregående opplæring gjøres følgende endringer:</article> <article class="defaultP" margin-top="true">§ 1-2 bokstav d) skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Eksamen er den prøven som organiseres etter denne forskrift, og som holdes ved avslutning av fag. Begrepet omfatter ikke den praktiske delen av fag-/svenneprøven.</article> <article class="defaultP" margin-top="true">§ 2-3 nr. 2 tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Som grunnlag for standpunktkarakter skal det normalt settes to separate terminkarakterer som meddeles eleven/foresatte, en for første termin og en for andre termin. Den første terminkarakteren skal gis rundt midten av opplæringsperioden. Eleven skal få opplyst karakteren i andre termin samtidig med standpunktkarakteren.</article> <article class="defaultP" margin-top="true">§ 2-3 nr. 2 sjette ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Eksamen i ett eller flere fag som er holdt før vedtaket om standpunktkarakter ble gjort, vil bli annullert dersom eleven ikke har oppnådd terminkarakter etter 2. termin som del av grunnlaget for standpunktkarakter i faget/fagene.</article> <article class="defaultP" margin-top="true">§ 2-4 fjerde ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Veiledningen og vurderingen skal skje i samarbeid mellom elev og lærer og mellom lærling og faglig leder, og skal veilede og motivere eleven/lærlingen til en bredest mulig utvikling i forhold til opplæringens samlede mål. Vurderingen kan gis gjennom bruk av ulike typer tilbakemeldinger i elevsamtale, konferansetime m.m.</article> <article class="defaultP" margin-top="true">§ 2-4 femte ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det er fylkeskommunens ansvar å påse at veiledningen og vurderingen blir gjennomført etter intensjonene.</article> <article class="defaultP" margin-top="true">§ 2-9 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dersom det er fare for at en elev får ikke bestått termin- eller standpunktkarakter, herunder at det ikke kan gis karaktervurdering på grunn av stort fravær, skal elev/foresatte gis skriftlig varsel uten ugrunnet opphold etter at det er blitt klart at slik fare foreligger. Det samme gjelder dersom det er fare for at en elev kan få karakteren Nokså god eller Lite god i orden og adferd.</article> <article class="defaultP" margin-top="true">Overskriften til § 3-4 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8"><i>Fag-/svennebrev</i></article> <article class="defaultP" margin-top="true">§ 3-4 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Fag-/svennebrev utstedes som dokumentasjon for bestått fag-/svenneprøve i fag underlagt lov 23. mai 1980 nr. 13 om fagopplæring i arbeidslivet.</article> <article class="defaultP" margin-top="true">§ 3-5 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Delkompetansebevis utstedes som en samlet dokumentasjon for elev/lærling som har fullført treårig, ev. femårig videregående opplæring (jf lov 21. juni 1974 nr. 55 om videregående opplæring § 8 første og fjerde ledd), og som ikke fyller vilkårene for å få vitnemål eller fag-/svennebrev.</article> <article class="defaultP" margin-top="true">§ 3-10 første ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Alt fravær for elever føres på vitnemål, delkompetansebevis, årskursbevis og fagkarakterbevis. Fravær føres i dager og enkelttimer. For delkurselever føres fravær bare i timer.</article> <article class="defaultP" margin-top="true">§ 3-10 tredje ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Begrenset oppad i til sammen 12 dager i skoleåret regnes følgende ikke som fravær og bør søkes kompensert ved elevens egen innsats tilrettelagt av skolen:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/12/punkt/1/" id="kapittel-1-ledd-12-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/12/punkt/1/ledd/1/" id="kapittel-1-ledd-12-punkt-1-ledd-1">arbeid på regionalt- eller landsplan som tillitsvalgt i landsdekkende organisasjoner</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/12/punkt/2/" id="kapittel-1-ledd-12-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/12/punkt/2/ledd/1/" id="kapittel-1-ledd-12-punkt-2-ledd-1">arbeid på regionalt- eller landsplan som tillitsvalgt i elevorganisasjon</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/12/punkt/3/" id="kapittel-1-ledd-12-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/12/punkt/3/ledd/1/" id="kapittel-1-ledd-12-punkt-3-ledd-1">dokumenterte lovpålagte oppmøter</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/12/punkt/4/" id="kapittel-1-ledd-12-punkt-4"><span class="data-originalId">-</span><article class="legalP" data-absoluteaddress="/kapittel/1/ledd/12/punkt/4/ledd/1/" id="kapittel-1-ledd-12-punkt-4-ledd-1">dokumentert langvarig eller kronisk sykdom</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/12/punkt/5/" id="kapittel-1-ledd-12-punkt-5"><span class="data-originalId">-</span><article class="legalP" data-absoluteaddress="/kapittel/1/ledd/12/punkt/5/ledd/1/" id="kapittel-1-ledd-12-punkt-5-ledd-1">organisert hjelpearbeid i krisesituasjoner.</article></article></li></ul></article> <article class="defaultP" margin-top="true">§ 4-7 nytt fjerde ledd skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Privatist kan ikke melde seg til eksamen i samme fag ved flere skoler ved samme eksamen.</article> <article class="defaultP" margin-top="true">§ 4-7 nåværende fjerde ledd blir nytt femte ledd.</article> <article class="defaultP" margin-top="true">§ 5-3 nr. 3 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Er den praktiske prøven ikke bestått, skal prøvenemnda i samråd med fylkeskommunen v/yrkesopplæringsnemnda sørge for oppbevaring av prøvearbeidet. Det skal så vidt mulig oppbevares slik prøvekandidaten leverte det fra seg. Kan prøvearbeidet ikke oppbevares, skal det ved fotografier og/eller en nøyaktig beskrivelse sikres for en eventuell senere vurdering i klagenemnd.</article> <article class="defaultP" margin-top="true">§ 5-3 nr. 6 andre ledd skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Oppmeldingen sendes fylkeskommunen v/yrkesopplæringsnemnda i det fylket lærekontrakten er registrert/skolen er beliggende. Dokumentasjon om gjennomført pliktig teoriopplæring som fastsatt for faget, må følge oppmeldingen.</article> <article class="defaultP" margin-top="true">§ 6-3 første og andre ledd skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Prøvenemnda, som oppnevnes og administreres av fylkeskommunen v/yrkesopplæringsnemnda, skal ha to medlemmer med formell faglig kompetanse innenfor fagområdet og så langt det er mulig hatt arbeidslivserfaring i faget.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Fylkeskommunen v/yrkesopplæringsnemnda skal innhente forslag til medlemmer i prøvenemnda fra partene i arbeidslivet. Fylkeskommunen v/yrkesopplæringsnemnda kan også innhente forslag fra andre. Fylkeskommunen v/yrkesopplæringsnemnda skal vurdere forslagene.</article> <article class="defaultP" margin-top="true">§ 6-3 fjerde ledd skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Fylkeskommunen v/yrkesopplæringsnemnda avgjør ved oppnevningen hvem av de to som skal avgjøre karakteren ved uenighet.</article> <article class="defaultP" margin-top="true">§ 7-2 andre ledd skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Klagen sendes den skole hvor klageren er elev. Privatister til eksamen sender klagen til den skole der eksamen er holdt. Klage vedrørende fag-/svenneprøve sendes fylkeskommunen v/yrkesopplæringsnemnda der prøven er holdt.</article> <article class="defaultP" margin-top="true">§ 7-6 skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Ved klage over standpunktkarakter, eller over vedtak om ikke å fastsette standpunktkarakter, kan klageinstansen bare vurdere om gjeldende bestemmelser om karakterfastsetting er fulgt. Med klagen skal følge faglærers uttalelse om hvordan karakteren er fastsatt eller hvorfor karakter ikke er satt, og uttalelse fra rektor om skolens saksbehandling.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Klageinstans er fylkestinget eller den fylkestinget bemyndiger. Statens utdanningskontor i Oslo og Akershus er klageinstans når klageren tar videregående opplæring ved privat skole i utlandet.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Dersom klagen tas til følge, fastsetter rektor ny karakter i samarbeid med faglærer.</article> <article class="defaultP" margin-top="true">§ 7-11 første ledd skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Klage over faglig vurdering av prøvearbeidet til ikke bestått sendes fylkeskommunen v/yrkesopplæringsnemnda i det fylket der prøven er avlagt, jf. § 7-2 andre ledd, siste punktum. Yrkesopplæringsnemnda sender klagen til prøvenemnda.</article> <article class="defaultP" margin-top="true">§ 7-11 femte ledd skal lyde:</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Klage begrunnet i formelle feil eller andre ikke-faglige forhold behandles av fylkeskommunen v/yrkesopplæringsnemnda som førsteinstans og med fylkestinget eller den fylkestinget bemyndiger som klageinstans.</article> <article class="defaultP" margin-top="true">§ 8-1 skal lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Eksamensprøve og fag-/svenneprøve kan annulleres hvis elev/lærling/privatist har fusket eller forsøkt å fuske ved eksamen eller fag-/svenneprøve.</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Spørsmålet om annullering av eksamensprøve avgjøres av rektor.</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Spørsmålet om annullering av fag-/svenneprøve avgjøres av prøvenemnda. Annullering innebærer her at prøven anses som ikke bestått.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Dersom eksamen annulleres på grunn av fusk eller forsøk på fusk, kan kandidaten tidligst gå opp til eksamen i faget som arrangeres ett år etter at eksamen ble annullert.</article> <article class="defaultP" margin-top="true">§ 9-3 tredje ledd skal lyde:</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Forskrift 3. august 1987 nr. 672 om karakterer, eksamen og vitnemål mv i den videregående skole oppheves med unntak av deler av § 26 for privatister, etter nærmere fastsettelse av departementet. Hele § 26 i forskrift 3. august 1987 nr. 672 om karakterer, eksamen og vitnemål mv i den videregående skolen er opphevet med virkning fra 23. september 1996.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-07-01-716/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft fra 1. juli 1997.</article></section></main></body></html>