<!DOCTYPE html><html lang="no"><head><title>Forskrift om omsetning av brukte varer, kunstverk, samleobjekter og antikviteter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1997-08-22-933</dd><dt class="dokid">DokumentID</dt><dd class="dokid">LTI/forskrift/1997-08-22-933</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 19</dd><dt class="dateInForce">I kraft fra</dt><dd class="dateInForce">1997-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§20a</li><li>lov/1969-06-19-66/§20b</li><li>lov/1969-06-19-66/§20c</li></ul></dd><dt class="dateOfPublication">Kunngjort</dt><dd class="dateOfPublication">1997-09-05</dd><dt class="title">Tittel</dt><dd class="title">Forskrift om omsetning av brukte varer, kunstverk, samleobjekter og antikviteter.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 22. august 1997 med hjemmel i lov av 19. juni 1969 nr. 66 om merverdiavgift § 20c, jf § 20a og § 20b.</dd><dt class="refid">RefID</dt><dd class="refid">forskrift/1997-08-22-933</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omsetning av brukte varer, kunstverk, samleobjekter og antikviteter.<ul class="tocSubUl"><li>§ 1. Innledning</li><li>§ 2. Valgfrihet</li><li>§ 3. Avgiftspliktige videreforhandlere mv</li><li>§ 4. Brukte varer</li><li>§ 5. Kunstverk</li><li>§ 6. Samleobjekter</li><li>§ 7. Antikviteter</li><li>§ 8. Beregningsgrunnlaget for avgiften</li><li>§ 9. Salgsdokument</li><li>§ 10. Utførsel</li><li>§ 11. Samlede terminvise oppgjør</li><li>§ 12. Overgangsbestemmelser</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-08-22-933" id="dokument"><h1>Forskrift om omsetning av brukte varer, kunstverk, samleobjekter og antikviteter.</h1><article class="legalArticle" data-lovdata-URL="LTI/forskrift/1997-08-22-933/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innledning</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift inneholder særlige bestemmelser om beregningsgrunnlaget for avgift ved omsetning av brukte varer, kunstverk, samleobjekter og antikviteter.</article></article><article class="legalArticle" data-lovdata-URL="LTI/forskrift/1997-08-22-933/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Valgfrihet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avgiftspliktige videreforhandlere kan – med de unntak som følger av § 11 siste ledd – velge å benytte enten reglene for avgiftsberegning i denne forskrift eller de alminnelige regler for avgiftsberegning etter merverdiavgiftsloven kapittel V.</article></article><article class="legalArticle" data-lovdata-URL="LTI/forskrift/1997-08-22-933/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avgiftspliktige videreforhandlere mv</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med avgiftspliktige videreforhandlere forstås virksomheter som med henblikk på videresalg, herunder salg i kommisjon og ved auksjon, innkjøper mv varer som nevnt i § 1.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Avgiftspliktige videreforhandlere kan ved videresalget av varene beregne avgiften etter reglene i denne forskrift.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det er en forutsetning for å anvende reglene i denne forskrift at avgiftspliktige videreforhandlere har anskaffet de brukte varene mv fra selgere som ikke har hatt rett til fradrag for inngående avgift ved anskaffelsen av varene, og som ikke skal beregne avgift av salget eller anføre avgift i salgsdokument. Dette gjelder følgende selgere:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/3/ledd/3/punkt/1/" id="paragraf-3-ledd-3-punkt-1"><span class="data-originalId">1)</span><article class="legalP" data-absoluteaddress="/paragraf/3/ledd/3/punkt/1/ledd/1/" id="paragraf-3-ledd-3-punkt-1-ledd-1">Privatpersoner.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/3/ledd/3/punkt/2/" id="paragraf-3-ledd-3-punkt-2"><span class="data-originalId">2)</span><article class="legalP" data-absoluteaddress="/paragraf/3/ledd/3/punkt/2/ledd/1/" id="paragraf-3-ledd-3-punkt-2-ledd-1">Ikke-avgiftspliktige næringsdrivende eller offentlige institusjoner.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/3/ledd/3/punkt/3/" id="paragraf-3-ledd-3-punkt-3"><span class="data-originalId">3)</span><article class="legalP" data-absoluteaddress="/paragraf/3/ledd/3/punkt/3/ledd/1/" id="paragraf-3-ledd-3-punkt-3-ledd-1">Andre avgiftspliktige videreforhandlere som benytter reglene i denne forskrift.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/3/ledd/3/punkt/4/" id="paragraf-3-ledd-3-punkt-4"><span class="data-originalId">4)</span><article class="legalP" data-absoluteaddress="/paragraf/3/ledd/3/punkt/4/ledd/1/" id="paragraf-3-ledd-3-punkt-4-ledd-1">Avgiftspliktige næringsdrivende med avskåret fradragsrett (merverdiavgiftsloven §§ 14 og 22).</article></article></li></ul></article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Avgiftspliktige videreforhandlere som anskaffer kunstverk fra kunstneren eller mellommann som nevnt i merverdiavgiftsloven § 5 første ledd nr. 1 bokstav a, kan beregne avgiften etter reglene i denne forskrift.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Avgiftspliktige videreforhandlere som selv innfører kunstverk, samleobjekter og antikviteter, kan likeledes beregne avgiften etter reglene i denne forskrift ved videresalget av disse varene. Ved videresalg av andre brukte varer som videreforhandleren selv har innført, gjelder ikke reglene i denne forskrift.</article></article><article class="legalArticle" data-lovdata-URL="LTI/forskrift/1997-08-22-933/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Brukte varer</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Som brukte varer anses varer som kan brukes om igjen som de er eller etter reparasjon, og som ikke er kunstverk, samleobjekter eller antikviteter.</article></article><article class="legalArticle" data-lovdata-URL="LTI/forskrift/1997-08-22-933/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kunstverk</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Som kunstverk anses de varer som er nevnt i § 3 i Finansdepartementets forskrift om avgrensing av begrepet «kunstverk» ved kunstnerens omsetning og innførsel av egne originale kunstverk.</article></article><article class="legalArticle" data-lovdata-URL="LTI/forskrift/1997-08-22-933/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Samleobjekter</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Som samleobjekter anses:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Frimerker mv som omfattes av tolltariffens posisjon 97.04</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Samlinger og samlergjenstander som omfattes av tolltariffens posisjon 97.05.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Forskriften gjelder imidlertid ikke for frimerker, samt mynter og sedler som er eller har vært gyldige betalingsmidler, jf merverdiavgiftsloven § 5 første ledd nr. 6.</article></article><article class="legalArticle" data-lovdata-URL="LTI/forskrift/1997-08-22-933/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Antikviteter</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Som antikviteter anses varer som er mer enn 100 år gamle og som omfattes av tolltariffens posisjon 97.06.</article></article><article class="legalArticle" data-lovdata-URL="LTI/forskrift/1997-08-22-933/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Beregningsgrunnlaget for avgiften</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Beregningsgrunnlaget for omsetning av de varer som er nevnt i § 1 er videreforhandlerens avanse. Avansen er forskjellen mellom kjøpspris og salgspris. Selve avgiften regnes ikke med i beregningsgrunnlaget.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Beregningsgrunnlaget for omsetning av kunstverk, samleobjekter og antikviteter, som videreforhandleren selv har innført fra utlandet, er videreforhandlerens avanse. Avansen er forskjellen mellom kjøpspris og salgspris. Selve avgiften regnes ikke med i beregningsgrunnlaget. Kjøpsprisen er beregningsgrunnlaget fastsatt etter merverdiavgiftsloven § 62 første ledd.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Dersom kjøpsprisen overstiger salgsprisen, kan differansen ikke trekkes fra i beregningsgrunnlaget for andre salg, med unntak av de tilfeller som er nevnt i § 11.</article></article><article class="legalArticle" data-lovdata-URL="LTI/forskrift/1997-08-22-933/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Salgsdokument</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Når avgiften beregnes etter reglene i denne forskrift skal selve avgiftsbeløpet ikke angis i salgsdokumentet, jf også Finansdepartementets forskrift om regnskapsregler og dokumentasjon for næringsdrivende som omsetter brukte varer, kunstverk, samleobjekter og antikviteter.</article></article><article class="legalArticle" data-lovdata-URL="LTI/forskrift/1997-08-22-933/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utførsel</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved utførsel av brukte varer, kunstverk, samleobjekter og antikviteter kommer merverdiavgiftslovens alminnelige regler til anvendelse, med de unntak som følger av § 11 siste ledd i denne forskrift.</article></article><article class="legalArticle" data-lovdata-URL="LTI/forskrift/1997-08-22-933/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Samlede terminvise oppgjør</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Dersom det ikke kan skje avgiftsberegning for den enkelte vare etter § 8, fordi det foreligger et samlet kjøp hvor prisen på den enkelte vare ikke er kjent eller salg hvor enten kjøps- eller salgsprisen på den enkelte vare ikke er kjent, beregnes avansen for de brukte varer mv, ikke for den enkelte vare, men samlet for hele terminen.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Dersom kjøp eller salg av varer etter første punktum utgjør den hovedsakelige del (80 pst eller mer) av videreforhandlerens kjøp eller salg etter denne forskrift i terminen, kan avansen for andre brukte varer mv som er solgt i terminen og hvor kjøps- og salgspris er kjent også beregnes samlet og terminvis. For sistnevnte varer må salgsprisen overstige kjøpsprisen.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Overstiger verdien av kjøp verdien av salg i en termin, kan det overskytende beløp medregnes til verdien av samlede kjøp i den etterfølgende termin.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">Innkjøpte varer som er medtatt i et samlet terminvis oppgjør, kan ikke senere – enkeltvis eller samlet – selges i henhold til merverdiavgiftslovens alminnelige regler om avgiftsberegningen eller avgiftsfritt i henhold til bestemmelsene i merverdiavgiftsloven §§ 5, 16 eller 17.</article></article><article class="legalArticle" data-lovdata-URL="LTI/forskrift/1997-08-22-933/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Reglene i denne forskrift gjelder for videresalg av brukte varer, kunstverk, samleobjekter og antikviteter som er levert til videreforhandleren fra og med det tidspunkt forskriften trer i kraft. Ved innførsel som nevnt i § 3 siste ledd, gjelder reglene for varer som er innført etter dette tidspunktet.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Reglene i denne forskrift kan også benyttes ved videresalg av varer som nevnt i første ledd som er levert til eller innført av virksomheten før forskriften trådte i kraft, dersom videreforhandleren kan fremlegge dokumentasjon for den enkelte varens innkjøpspris. For varer levert til virksomheten her i landet er det videre et krav at det godtgjøres at det ikke er betalt avgift ved anskaffelsen av varene. Nærmere krav til dokumentasjon for den enkelte varens innkjøpspris og godtgjøring av at det ikke er betalt avgift ved anskaffelsen er gitt i Finansdepartementets forskrift om regnskapsregler og dokumentasjon for næringsdrivende som omsetter brukte varer, kunstverk, samleobjekter og antikviteter.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Ved videresalg av brukte varer mv som nevnt i annet ledd, men hvor videreforhandleren ikke kan dokumentere innkjøpsprisen for den enkelte vare fordi varene er kjøpt inn samlet eller det er mer enn 10 år siden varene ble innkjøpt, kan 10 pst av disse varenes innkjøpsverdi medregnes til verdien av samlede kjøp i hver av de etterfølgende 10 terminer. For varer levert til virksomheten her i landet er det et vilkår at det ikke er betalt avgift ved anskaffelsen av varene og dette må godtgjøres for varer som er innkjøpt senere enn 10 år før denne forskrifts ikrafttredelse. Nærmere bestemmelser er gitt i Finansdepartementets forskrift om regnskapsregler og dokumentasjon for næringsdrivende som omsetter brukte varer, kunstverk, samleobjekter og antikviteter.</article></article><article class="legalArticle" data-lovdata-URL="LTI/forskrift/1997-08-22-933/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft 1. september 1997.</article></article></main></body></html>