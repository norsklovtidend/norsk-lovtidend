<!DOCTYPE html><html lang="no"><head><title>Midlertidig forskrift om økt eksportavgift ved overskridelse av indikative tak ved eksport av lakseprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:49</dd><dt class="legacyID">Datokode</dt><dd class="legacyID">FOR-1997-06-27-655</dd><dt class="dokid">DokumentID</dt><dd class="dokid">LTI/forskrift/1997-06-27-655</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 16</dd><dt class="dateInForce">I kraft fra</dt><dd class="dateInForce">1997-07-01 – 2002-06-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-04-27-9/§5</li></ul></dd><dt class="dateOfPublication">Kunngjort</dt><dd class="dateOfPublication">1997-07-11</dd><dt class="title">Tittel</dt><dd class="title">Midlertidig forskrift om økt eksportavgift ved overskridelse av indikative tak ved eksport av lakseprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 27. juni 1997 med hjemmel i lov 27. april 1990 nr. 9 om regulering av eksporten av fisk og fiskevarer § 5, jf avtale av 2. juni 1997 mellom Norge og EU og EØS-avtalens protokoll 9 art 4.3.</dd><dt class="refid">RefID</dt><dd class="refid">forskrift/1997-06-27-655</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om økt eksportavgift ved overskridelse av indikative tak ved eksport av lakseprodukter.<ul class="tocSubUl"><li>§ 1. Virkeområde</li><li>§ 2. Indikative tak</li><li>§ 3. Eksportavgift</li><li>§ 4. Opplysningsplikt</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-27-655" id="dokument"><h1>Midlertidig forskrift om økt eksportavgift ved overskridelse av indikative tak ved eksport av lakseprodukter.</h1><article class="legalArticle" data-lovdata-URL="LTI/forskrift/1997-06-27-655/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften omfatter all eksport av oppdrettsproduktene fersk laks, fryst laks, fersk laksefilet og fryst laksefilet.</article></article><article class="legalArticle" data-lovdata-URL="LTI/forskrift/1997-06-27-655/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Indikative tak</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med indikative tak menes på forhånd avtalte årlige og kvartalsvise tak for eksporten til EU av lakseprodukter som nevnt i § 1.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Under hensyntagen til markedssituasjonen, og etter konsultasjoner med EU, kan de indikative tak endres.</article></article><article class="legalArticle" data-lovdata-URL="LTI/forskrift/1997-06-27-655/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Eksportavgift</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Departementet kan bestemme at det skal svares en eksportavgift på 6 prosent av fob-verdien ved eksport av varer som nevnt i § 1 ved overskridelse av de indikative tak, eller når det etter departementets vurdering er nærliggende fare for overskridelse av de indikative tak, jf § 2.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">En forhøyet eksportavgift skal gjelde ut kvartalet, dog slik at minimumsperioden er 3 uker. Denne perioden kan forlenges dersom takene er overskredet i to etterfølgende kvartaler.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Inntekter fra økt eksportavgift kan benyttes innenfor rammene av lov 27. april 1990 nr. 9 om regulering av eksporten av fisk og fiskevarer § 6.</article></article><article class="legalArticle" data-lovdata-URL="LTI/forskrift/1997-06-27-655/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det følger av forskrift 22. mars 1991 nr. 157 om regulering av eksporten av fisk og fiskevarer § 7, jf § 5 femte ledd, at eksportører er forpliktet til å gi Eksportutvalget for fisk de opplysninger Eksportutvalget krever for å føre kontroll med at bestemmelsene i denne forskrift blir fulgt.</article></article><article class="legalArticle" data-lovdata-URL="LTI/forskrift/1997-06-27-655/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forsettlig eller uaktsom overtredelse av denne forskrift straffes med bøter, jf lov 27. april 1990 nr. 9 om regulering av eksporten av fisk og fiskevarer § 9. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/1997-06-27-655/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft 1. juli 1997 og gjelder til og med 30. juni 2002.</article></article></main></body></html>