<!DOCTYPE html><html lang="no"><head><title>Forskrift om endring av forskrift om tilskudd under opplæring med sikte på høvelig arbeid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:59</dd><dt class="legacyID">Datokode</dt><dd class="legacyID">FOR-1997-06-25-638</dd><dt class="dokid">DokumentID</dt><dd class="dokid">LTI/forskrift/1997-06-25-638</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 16</dd><dt class="dateInForce">I kraft fra</dt><dd class="dateInForce">1997-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-04-948</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">1997-07-11</dd><dt class="title">Tittel</dt><dd class="title">Forskrift om endring av forskrift om tilskudd under opplæring med sikte på høvelig arbeid.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 25. juni 1997 med hjemmel i lov av 27. juni 1947 nr. 9 om tiltak til å fremme sysselsetting § 15, § 16 og § 17.</dd><dt class="refid">RefID</dt><dd class="refid">forskrift/1997-06-25-638</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om tilskudd under opplæring med sikte på høvelig arbeid.<ul class="tocSubUl"><li>I</li><li>II</li><li>III<ul class="tocSubUl"><li>§ 8. Dagpengebasert tillegg</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-25-638" id="dokument"><h1>Forskrift om endring av forskrift om tilskudd under opplæring med sikte på høvelig arbeid.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-06-25-638/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 4. desember 1990 nr. 948 om tilskudd under opplæring med sikte på høvelig arbeid gjøres følgende endringer:</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-06-25-638/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Begrepet «kursdeltaker» skal erstattes med begrepet «tiltaksdeltaker». Begrepet endres i §§ 2, 3, 4, 5, 6 og i nye §§ 11 og 12.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1997-06-25-638/KAPITTEL_3" data-partID="k3"><h2 data-text-align="center">III</h2><article class="defaultP">§ 1 første ledd skal lyde:</article><article class="legalP" data-absoluteaddress="/kapittel/3/ledd/1/" id="kapittel-3-ledd-1">Tilskudd etter disse forskrifter kan gis til deltakere ved arbeidsmarkedskurs for voksne som settes i gang av Arbeidsdirektoratet i samarbeid med Kirke-, utdannings- og forskningsdepartementet eller annen offentlig fagmyndighet og til deltakere i praksisplasser/yrkesforberedende programmer.</article> <article class="defaultP" margin-top="true">§ 1 tredje, fjerde og femte ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Tilskudd etter disse forskrifter kan også gis til følgende personer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">Helt ledige som har avsluttet en dagpengeperiode på 2 ganger 80 uker, jfr. forskrift om overgangsregler i forbindelse med endringer i bestemmelsene i folketrygdloven kapittel 4 og i lov om tiltak til å fremme sysselsetting av 11. november 1996 nr. 1049 § 6 første ledd, og som står uten dagpengerettigheter.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">Helt ledige som har avsluttet en dagpengeperiode på 80 og deretter 78 uker, jfr. forskrift om overgangsregler i forbindelse med endringer i bestemmelsene i folketrygdloven kapittel 4 og i lov om tiltak til å fremme sysselsetting av 11. november 1996 nr. 1049 § 6 tredje ledd, og som står uten dagpengerettigheter.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">Helt ledige som har avsluttet en dagpengeperiode på 156 uker, jfr. folketrygdloven § 4-15 første ledd, og som står uten dagpengerettigheter.</article></article></li></ul></article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Delvis ledige med fast deltidsarbeid omfattes ikke av tredje ledd. Personer som nevnt i tredje ledd må ha vært i arbeid i minst 36 måneder av de siste 4 årene før dagpengeperioden tok til. All avtjening av verneplikt og permisjon ved fødsel og adopsjon etter arbeidsmiljøloven §§ 31 og 32 utover 12 måneder, regnes som arbeid. Dersom kravet til 36 måneders arbeid av rimelige grunner ikke kan dokumenteres, kan tilskudd likevel tilstås dersom vedkommende har hatt en inntekt på minst 3 ganger grunnbeløpet i det siste året.</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Personer som nevnt i de to foregående ledd kan ikke tilstås tilskudd dersom de i løpet av den totale dagpengeperioden:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/4/punkt/1/" id="kapittel-3-ledd-4-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/4/punkt/1/ledd/1/" id="kapittel-3-ledd-4-punkt-1-ledd-1">har hatt 3 avstengninger, jfr. den tidligere bestemmelsen i folketrygdloven § 4-2 nr. 3 første ledd b til e samt forskrift av 21. juni 1989 nr. 517, kap 3,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/4/punkt/2/" id="kapittel-3-ledd-4-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/4/punkt/2/ledd/1/" id="kapittel-3-ledd-4-punkt-2-ledd-1">har hatt 3 perioder med forlenget ventetid jfr. folketrygdloven § 4-10 og/eller tidsbegrenset bortfall av retten til dagpenger jfr. folketrygdloven § 4-20,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/4/punkt/3/" id="kapittel-3-ledd-4-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/4/punkt/3/ledd/1/" id="kapittel-3-ledd-4-punkt-3-ledd-1">har hatt 3 perioder med kombinasjoner av avstengninger, forlenget ventetid og tidsbegrenset bortfall av retten til dagpenger,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/ledd/4/punkt/4/" id="kapittel-3-ledd-4-punkt-4"><span class="data-originalId">d)</span><article class="legalP" data-absoluteaddress="/kapittel/3/ledd/4/punkt/4/ledd/1/" id="kapittel-3-ledd-4-punkt-4-ledd-1">i løpet av de siste 6 måneder har sagt opp sin stilling uten rimelig grunn, sluttet uten rimelig grunn eller er avskjediget eller oppsagt på grunn av forhold som kan bebreides vedkommende.</article></article></li></ul></article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Tilskudd kan gis i følgende former:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/ledd/5/punkt/1/" id="kapittel-3-ledd-5-punkt-1"><span class="data-originalId">1.</span><article class="legalP" data-absoluteaddress="/kapittel/3/ledd/5/punkt/1/ledd/1/" id="kapittel-3-ledd-5-punkt-1-ledd-1">Grunnstønad, jfr. § 3</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/ledd/5/punkt/2/" id="kapittel-3-ledd-5-punkt-2"><span class="data-originalId">2.</span><article class="legalP" data-absoluteaddress="/kapittel/3/ledd/5/punkt/2/ledd/1/" id="kapittel-3-ledd-5-punkt-2-ledd-1">Forsørgertillegg, jfr. § 4</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/ledd/5/punkt/3/" id="kapittel-3-ledd-5-punkt-3"><span class="data-originalId">3.</span><article class="legalP" data-absoluteaddress="/kapittel/3/ledd/5/punkt/3/ledd/1/" id="kapittel-3-ledd-5-punkt-3-ledd-1">Borteboertillegg, jfr. § 5</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/ledd/5/punkt/4/" id="kapittel-3-ledd-5-punkt-4"><span class="data-originalId">4.</span><article class="legalP" data-absoluteaddress="/kapittel/3/ledd/5/punkt/4/ledd/1/" id="kapittel-3-ledd-5-punkt-4-ledd-1">Tilsynstillegg for barn og andre familiemedlemmer, jfr. § 6</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/ledd/5/punkt/5/" id="kapittel-3-ledd-5-punkt-5"><span class="data-originalId">5.</span><article class="legalP" data-absoluteaddress="/kapittel/3/ledd/5/punkt/5/ledd/1/" id="kapittel-3-ledd-5-punkt-5-ledd-1">Reisehjelp, jfr. § 7</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/ledd/5/punkt/6/" id="kapittel-3-ledd-5-punkt-6"><span class="data-originalId">6.</span><article class="legalP" data-absoluteaddress="/kapittel/3/ledd/5/punkt/6/ledd/1/" id="kapittel-3-ledd-5-punkt-6-ledd-1">Refusjon av legeutgifter i samband med kurset, jfr. § 9</article></article></li><li data-li-identifier="7." data-name="7."><article class="listArticle" data-absoluteaddress="/kapittel/3/ledd/5/punkt/7/" id="kapittel-3-ledd-5-punkt-7"><span class="data-originalId">7.</span><article class="legalP" data-absoluteaddress="/kapittel/3/ledd/5/punkt/7/ledd/1/" id="kapittel-3-ledd-5-punkt-7-ledd-1">Dagpengebasert tillegg, jfr. § 8.</article></article></li></ul></article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Tiltaksdeltakere som når kurset tar til hever eller har søkt om dagpenger under arbeidsledighet, kan i steden for stønad etter punktene 1-4 i foregående ledd velge å ta ut dagpenger i så lang tid som de vil ha rett til slik stønad. Det samme gjelder også arbeidsmarkedsopplæring som foregår i annet nordisk land.</article><article class="legalP" data-absoluteaddress="/kapittel/3/ledd/7/" id="kapittel-3-ledd-7">Når retten til dagpenger faller bort, går vedkommende over på vanlig kursstønad.</article><article class="legalP" data-absoluteaddress="/kapittel/3/ledd/8/" id="kapittel-3-ledd-8">Tilskudd etter punktene 1 og 7, samt evt. punktene 5 og 6, kan gis til personer som nevnt i § 1 tredje til fjerde ledd jfr. femte ledd, ved deltakelse på arbeidsmarkedstiltak samt i oppholdsperioder etter dagpenger og mellom ulike arbeidsmarkedstiltak. Tilsagn i oppholdsperioder kan kun gis for inntil 4 måneder av gangen.</article><article class="legalP" data-absoluteaddress="/kapittel/3/ledd/9/" id="kapittel-3-ledd-9">Personer som nevnt i § 1 tredje til fjerde ledd jfr. femte ledd, kan velge mellom grunnstønad, dagpengebasert tillegg samt evt. reisehjelp og dekning av utgifter til lege i samband med kurs, jfr. punktene 1, 5, 6 og 7, eller grunnstønad og evt. tilleggsstønader, jfr. punktene 1-6.</article><article class="legalP" data-absoluteaddress="/kapittel/3/ledd/10/" id="kapittel-3-ledd-10">Stønad som nevnt i første ledd, punktene 1-4 og 7, utbetales for alle faktiske kursdager, vanligvis 5 dager pr. uke. Stønad i oppholdsperioder jfr. § 2, fjerde ledd, utbetales for 5 dager pr. uke.</article><article class="legalP" data-absoluteaddress="/kapittel/3/ledd/11/" id="kapittel-3-ledd-11">Arbeidsdirektoratet bestemmer hva som regnes som kursdager.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/3/ledd/12/" id="kapittel-3-ledd-12">For tiltaksdeltakere over 19 år ytes stønad etter høy sats. For tiltaksdeltakere under 19 år ytes stønad etter lav sats, jfr. for øvrig § 11 og § 12.</article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" data-partID="§8" data-absoluteaddress="/kapittel/3/foreslåttparagraf/1/" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Dagpengebasert tillegg</span></span><article class="legalP" data-absoluteaddress="/kapittel/3/foreslåttparagraf/1/ledd/1/" id="kapittel-3-foreslåttparagraf-1-ledd-1">Dagpengebasert tillegg skal beregnes ut fra hva den enkelte stønadsberettigede hadde i dagsats (grunnsats og evt. barnetillegg) siste dag i sin dagpengeperiode. Beregningen av det dagpengebaserte tillegget skal foretas på bakgrunn av intervaller over dagsatser.</article><article class="legalP" data-absoluteaddress="/kapittel/3/foreslåttparagraf/1/ledd/2/" id="kapittel-3-foreslåttparagraf-1-ledd-2">Det er et vilkår for tilskudd etter § 2 fjerde ledd at vedkommende er reell arbeidssøker, jfr. folketrygdloven § 4-5 og står tilmeldt arbeidsformidlingen som arbeidssøker. Det er videre et vilkår at vedkommende melder seg for arbeidsformidlingen etter innkalling.</article><article class="legalP" data-absoluteaddress="/kapittel/3/foreslåttparagraf/1/ledd/3/" id="kapittel-3-foreslåttparagraf-1-ledd-3">Tilskudd etter § 2 fjerde ledd vil falle helt bort dersom forhold som nevnt i folketrygdloven § 4-20 om tidsbegrenset bortfall av dagpenger inntrer. Bortfallet av tilskudd vil vare inntil nye rettigheter til dagpenger er opparbeidet.</article><article class="legalP" data-absoluteaddress="/kapittel/3/foreslåttparagraf/1/ledd/4/" id="kapittel-3-foreslåttparagraf-1-ledd-4">For personer som nevnt i § 1 tredje ledd til fjerde ledd, jfr. femte ledd og som har inntekt fra sporadisk arbeid gis det ikke tilskudd etter § 2 fjerde ledd for de dager en har arbeid. Dette gjelder selv om en har arbeidet mindre enn en hel dag.</article><article class="legalP" data-absoluteaddress="/kapittel/3/foreslåttparagraf/1/ledd/5/" id="kapittel-3-foreslåttparagraf-1-ledd-5">Personer som nevnt i § 1 tredje ledd til fjerde ledd, jfr. femte ledd, men som får tidsbegrenset arbeid, der en ikke tjener opp nye dagpengerettigheter, vil igjen kunne motta tilskudd etter § 2 fjerde ledd etter at arbeidet er avsluttet. Gir slikt arbeid dagpengerettigheter for det påfølgende kalenderår kan tilskudd mottas ut inneværende kalenderår. Tilskuddet kan likevel ikke gjenopptas dersom det tidsbegrensede arbeidsforholdet blir avsluttet pga. forhold som nevnt i folketrygdloven § 4-10 om forlenget ventetid.</article><article class="legalP" data-absoluteaddress="/kapittel/3/foreslåttparagraf/1/ledd/6/" id="kapittel-3-foreslåttparagraf-1-ledd-6">Tilskudd etter § 2 fjerde ledd kan gjenopptas etter avbrudd som skyldes avtjening av verneplikt eller ytelser ved fødsel og adopsjon etter folketrygdloven kapittel 14 romertall I og II.</article></article> <article class="defaultP" margin-top="true">Nåværende §§ 8 til 16 blir nye §§ 9 til 17.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/3/ledd/13/" id="kapittel-3-ledd-13">Kursstønad/dagpenger kan ytes:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/13/punkt/1/" id="kapittel-3-ledd-13-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/13/punkt/1/ledd/1/" id="kapittel-3-ledd-13-punkt-1-ledd-1">ved egen sykdom</article><article class="legalP" data-absoluteaddress="/kapittel/3/ledd/13/punkt/1/ledd/2/" id="kapittel-3-ledd-13-punkt-1-ledd-2">For de første tre dager utbetales full kursstønad. Tiltaksdeltaker som blir syk ut over tre dager kan ytes 75 pst. av full stønad i den såkalte arbeidsgiverperioden, forutsatt at det fremlegges legeerklæring. Fra det tidspunkt tiltaksdeltakeren har rett til sykepenger, faller retten til kursstønad bort, uansett størrelsen av sykepengene.</article><article class="legalP" data-absoluteaddress="/kapittel/3/ledd/13/punkt/1/ledd/3/" id="kapittel-3-ledd-13-punkt-1-ledd-3">Personer som nevnt i § 1, tredje ledd til fjerde ledd, jfr. femte ledd, og som blir syk ut over tre dager kan ytes 75 pst. av full stønad i opptil 257 dager, forutsatt at det fremlegges legeerklæring. I sykemeldingsperioden skal kursdeltaker vurderes i forhold til medisinsk rehabilitering/yrkesmessig attføring, jfr. folketrygdloven § 8-7.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/13/punkt/2/" id="kapittel-3-ledd-13-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/13/punkt/2/ledd/1/" id="kapittel-3-ledd-13-punkt-2-ledd-1">ved barns sykdom</article><article class="legalP" data-absoluteaddress="/kapittel/3/ledd/13/punkt/2/ledd/2/" id="kapittel-3-ledd-13-punkt-2-ledd-2">Tiltaksdeltakere som har omsorg ved barns sykdom kan ytes kursstønad slik som arbeidstakere kan motta sykepenger ved barns sykdom, dog begrenset slik at stønaden ikke skal gå utover de regler som gjelder for kursstønad ved egen sykdom jfr. pkt. a) første ledd. Dette gjelder også for personer som nevnt i § 1 tredje ledd til fjerde ledd, jfr. femte ledd, som har omsorg ved barns sykdom og som mottar tilskudd i oppholdsperiode etter dagpenger, forutsatt at det fremlegges legeerklæring.</article><article class="legalP" data-absoluteaddress="/kapittel/3/ledd/13/punkt/2/ledd/3/" id="kapittel-3-ledd-13-punkt-2-ledd-3">Tiltaksdeltakere som mottar dagpenger isteden for kursstønad kan opprettholde dagpengene ved barns sykdom etter de regler som gjelder arbeidstakeres adgang til sykepenger under barns sykdom, dog skal dagpenger ved barns sykdom være begrenset til samme tidsrom som for de med kursstønad ved barns sykdom. Det fravær hvor det kan gis stønad/dagpenger under egen sykdom og barns sykdom er på AMO-kurs begrenset til 15% av kursperioden.</article></article></li></ul></article> <article class="defaultP" margin-top="true">§ 12 skal lyde:</article><article class="legalP" data-absoluteaddress="/kapittel/3/ledd/14/" id="kapittel-3-ledd-14">Tiltaksdeltakere som i kurstiden mottar attføringspenger, annen stønad fra offentlige trygde- eller pensjonsordninger som helt eller delvis skal dekke utgifter til livsopphold, eller har hatt fritt opphold i institusjon får ikke grunnstønad.</article><article class="legalP" data-absoluteaddress="/kapittel/3/ledd/15/" id="kapittel-3-ledd-15">Tilleggene etter § 2 punktene 2-6 ytes etter vanlige vilkår der det ikke foreligger rett til tilsvarende etter folketrygdloven.</article><article class="legalP" data-absoluteaddress="/kapittel/3/ledd/16/" id="kapittel-3-ledd-16">§ 14 femte ledd skal lyde:</article><article class="legalP" data-absoluteaddress="/kapittel/3/ledd/17/" id="kapittel-3-ledd-17">Arbeidsdirektoratet kan gi nærmere regler om gjennomføringen av samordning med andre pensjons- og trygdeytelser, jfr. § 12.</article> <article class="defaultP" margin-top="true">§ 16 første ledd skal lyde:</article><article class="legalP" data-absoluteaddress="/kapittel/3/ledd/18/" id="kapittel-3-ledd-18">Kommunal- og arbeidsdepartementet kan når særlig hensyn foreligger, gi regler om at stønad kan tilstås på andre vilkår enn det som følger av disse forskrifter. Kommunal- og arbeidsdepartementet gis fullmakt til å endre tilskuddssatsene for de stønader som er nevnt i § 2, nr. 1, 2, 3 og 4 samt tilskuddet etter nr. 7 på bakgrunn av den årlige budsjettbehandling.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1997-06-25-638/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Endringene trer i kraft fra 1. juli 1997.</article></section></main></body></html>