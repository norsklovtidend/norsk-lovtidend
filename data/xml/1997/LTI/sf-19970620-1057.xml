<!DOCTYPE html><html lang="no"><head><title>Forskrift om klargjøring av kontrollansvar, dokumentasjon og bekreftelse av den interne kontroll.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-1997-06-20-1057</dd><dt class="dokid">DokumentID</dt><dd class="dokid">LTI/forskrift/1997-06-20-1057</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1997-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-01-15-1255</li><li>forskrift/1995-04-05-492</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-07-1/§4</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Forskrift om klargjøring av kontrollansvar, dokumentasjon og bekreftelse av den interne kontroll.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 20. juni 1997 med hjemmel i lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (Kredittilsynet) § 4.</dd><dt class="refid">RefID</dt><dd class="refid">forskrift/1997-06-20-1057</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om klargjøring av kontrollansvar, dokumentasjon og bekreftelse av den interne kontroll.<ul class="tocSubUl"><li>Kapittel 1<ul class="tocSubUl"><li>§ 1-1. Forskriftens virkeområde</li></ul></li><li>Kapittel 2 – Kontrollansvaret<ul class="tocSubUl"><li>§ 2-1. Styrets kontrollansvar</li><li>§ 2-2. Daglig leders kontrollansvar</li></ul></li><li>Kapittel 3 – Dokumentasjon av den interne kontroll<ul class="tocSubUl"><li>§ 3-1. Oversikt over internkontroll</li><li>§ 3-2. Gjennomgang av risiko og sikring</li></ul></li><li>Kapittel 4 – Bekreftelse av den interne kontroll<ul class="tocSubUl"><li>§ 4-1. Bekreftelser fra ledere</li><li>§ 4-2. Bekreftelse utenom den operative organisasjonen</li></ul></li><li>Kapittel 5 – Rapporteringsplikt til Kredittilsynet<ul class="tocSubUl"><li>§ 5-1. Oppbevaring og rapportering til Kredittilsynet</li></ul></li><li>Kapittel 6 – Dispensasjon<ul class="tocSubUl"><li>§ 6-1. Dispensasjonsadgang</li></ul></li><li>Kapittel 7 – Ikrafttreden<ul class="tocSubUl"><li>§ 7-1. Ikrafttreden m.v.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-20-1057" id="dokument"><h1>Forskrift om klargjøring av kontrollansvar, dokumentasjon og bekreftelse av den interne kontroll.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-06-20-1057/KAPITTEL_1" data-partID="k1"><h2>Kapittel 1</h2><article class="legalArticle" data-lovdata-URL="LTI/forskrift/1997-06-20-1057/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forskriftens virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder for forretningsbanker, sparebanker, livsforsikringsselskaper, skadeforsikringsselskaper, verdipapirforetak og forvaltningsselskaper for verdipapirfond.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-06-20-1057/KAPITTEL_2" data-partID="k2"><h2>Kapittel 2 – Kontrollansvaret</h2><article class="legalArticle" data-lovdata-URL="LTI/forskrift/1997-06-20-1057/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Styrets kontrollansvar</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Styret skal påse at den interne kontroll i foretaket er sikret i et tilstrekkelig omfang og på en systematisk måte. Styret skal i denne forbindelse<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">fastsette prinsippene i internkontrollen på de ulike aktivitetsområder</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">påse at internkontrollen blir etablert i samsvar med lover og forskrifter, vedtekter, pålegg fra Kredittilsynet og retningslinjer gitt av styret til administrasjonen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">påse at kontrollen er gjennomført og overvåket</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/4/" id="kapittel-2-paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/4/ledd/1/" id="kapittel-2-paragraf-1-ledd-1-punkt-4-ledd-1">påse at foretakets internkontroll er dokumentert for de forskjellige områder av virksomheten i henhold til denne forskrift.</article></article></li></ul></article></article><article class="legalArticle" data-lovdata-URL="LTI/forskrift/1997-06-20-1057/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Daglig leders kontrollansvar</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Daglig leder (adm. direktør) skal, på basis av en vurdering av aktuelle risikoer, sørge for å etablere en forsvarlig intern kontroll etter retningslinjer fastsatt av styret. Daglig leder skal sørge for at kontrollen blir dokumentert, gjennomført og overvåket på en forsvarlig måte.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1997-06-20-1057/KAPITTEL_3" data-partID="k3"><h2>Kapittel 3 – Dokumentasjon av den interne kontroll</h2><article class="legalArticle" data-lovdata-URL="LTI/forskrift/1997-06-20-1057/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Oversikt over internkontroll</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Det skal for alle vesentlige deler av foretakets virksomhetsområder foreligge en ajourholdt dokumentasjon over hvilke kontrolltiltak som er etablert med henvisning til eventuelle instrukser, fullmakter og arbeidsbeskrivelser. Oversikten skal være kortfattet og punktvis, oppsatt på en systematisk og likeartet måte for alle deler av foretakets virksomhet. Ved endringer eller etablering av produkter og rutiner av vesentlig betydning skal en slik oversikt foreligge før virksomheten igangsettes.</article></article><article class="legalArticle" data-lovdata-URL="LTI/forskrift/1997-06-20-1057/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Gjennomgang av risiko og sikring</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Det skal minst en gang årlig foretas en gjennomgang av vesentlige risikoer og de interne kontrolltiltak som sikrer mot disse. Det skal foreligge dokumentasjon på at dette er gjennomført på en forsvarlig måte. Et sammendrag med konklusjoner om risikosituasjonen skal forelegges styret.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1997-06-20-1057/KAPITTEL_4" data-partID="k4"><h2>Kapittel 4 – Bekreftelse av den interne kontroll</h2><article class="legalArticle" data-lovdata-URL="LTI/forskrift/1997-06-20-1057/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Bekreftelser fra ledere</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ledende personale i foretaket skal på sine respektive ansvarsområder rapportere oppover i organisasjonen hvordan kontrollen er gjennomført i forhold til forutsatt kontrollopplegg. Dette skal gi daglig leder og styret tilstrekkelig materiale for å ta stilling til om kontrollen er forsvarlig ivaretatt. Slik bekreftelse eller rapportering skal skje med den frekvens foretaket fastsetter, men minst en gang årlig.</article></article><article class="legalArticle" data-lovdata-URL="LTI/forskrift/1997-06-20-1057/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Bekreftelse utenom den operative organisasjonen</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Minst en gang årlig skal det gis rapport til styret og daglig leder om status for kvaliteten<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/2/ledd/1/punkt/1/" id="kapittel-4-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/paragraf/2/ledd/1/punkt/1/ledd/1/" id="kapittel-4-paragraf-2-ledd-1-punkt-1-ledd-1">i den etablerte internkontroll</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/2/ledd/1/punkt/2/" id="kapittel-4-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/paragraf/2/ledd/1/punkt/2/ledd/1/" id="kapittel-4-paragraf-2-ledd-1-punkt-2-ledd-1">av gjennomføringen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/2/ledd/1/punkt/3/" id="kapittel-4-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/4/paragraf/2/ledd/1/punkt/3/ledd/1/" id="kapittel-4-paragraf-2-ledd-1-punkt-3-ledd-1">i overvåkingen på de forskjellige nivå i foretaket.</article></article></li></ul></article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Rapporten skal gis av foretakets eventuelle interne revisor eller av annen instans utenom den operative organisasjonen. Denne instansen kan ikke være ansvarlig for gjennomgang som nevnt i § 3-2.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1997-06-20-1057/KAPITTEL_5" data-partID="k5"><h2>Kapittel 5 – Rapporteringsplikt til Kredittilsynet</h2><article class="legalArticle" data-lovdata-URL="LTI/forskrift/1997-06-20-1057/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Oppbevaring og rapportering til Kredittilsynet</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Den dokumentasjon som fremlegges for styret skal oppbevares i minst 3 år og etter anmodning kunne sendes Kredittilsynet. Øvrig dokumentasjon skal oppbevares slik at Kredittilsynet enkelt kan sette seg inn i denne ved stedlig kontroll.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1997-06-20-1057/KAPITTEL_6" data-partID="k6"><h2>Kapittel 6 – Dispensasjon</h2><article class="legalArticle" data-lovdata-URL="LTI/forskrift/1997-06-20-1057/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Dispensasjonsadgang</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Kredittilsynet kan i det enkelte tilfelle dispensere fra bestemmelsene i denne forskrift.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1997-06-20-1057/KAPITTEL_7" data-partID="k7"><h2>Kapittel 7 – Ikrafttreden</h2><article class="legalArticle" data-lovdata-URL="LTI/forskrift/1997-06-20-1057/§7-1" data-name="§7-1" data-partID="§7-1" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttreden m.v.</span></h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Denne forskrift trer i kraft 1. august 1997. Fra samme tidspunkt oppheves forskrift av 15. januar 1994 nr. 1255 for forretningsbanker og sparebanker om klargjøring av kontrollansvar, dokumentasjon og bekreftelse av den interne kontroll og forskrift av 5. april 1995 nr. 492 for livsforsikringsselskaper og skadeforsikringsselskaper om klargjøring av kontrollansvar, dokumentasjon og bekreftelse av den interne kontroll.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">De krav som følger av forskriften skal på ikrafttredelsestidspunktet være implementert i banker og forsikringsselskaper. For forvaltningsselskaper for verdipapirfond og verdipapirforetak skal de krav som følger av forskriften iverksettes i løpet av 1997, og de forskriftsbestemte dokumentasjoner skal senest foreligge ved dette års utgang.</article></article></section></main></body></html>