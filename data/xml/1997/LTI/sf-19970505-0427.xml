<!DOCTYPE html><html lang="no"><head><title>Forskrift om bostøtte fra Den Norske Stats Husbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1997-05-05-427</dd><dt class="dokid">DokumentID</dt><dd class="dokid">LTI/forskrift/1997-05-05-427</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 11</dd><dt class="dateInForce">I kraft fra</dt><dd class="dateInForce">1997-05-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1972-06-12-3824</li><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1997-06-06</dd><dt class="title">Tittel</dt><dd class="title">Forskrift om bostøtte fra Den Norske Stats Husbank.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 5. mai 1997 med hjemmel i Stortingets vedtak av 12. juni 1972.</dd><dt class="refid">RefID</dt><dd class="refid">forskrift/1997-05-05-427</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bostøtte fra Den Norske Stats Husbank.<ul class="tocSubUl"><li>§ 1. Formål</li><li>§ 2. Hvem som kan få bostøtte</li><li>§ 3. Hva det kan gis bostøtte til</li><li>§ 4. Utmåling av bostøtte</li><li>§ 5. Alminnelige bestemmelser</li><li>§ 6. Sikkerhet for bostøtten</li><li>§ 7. Særlige bestemmelser</li><li>§ 8. Nærmere retningslinjer</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-05-05-427" id="dokument"><h1>Forskrift om bostøtte fra Den Norske Stats Husbank.</h1><article class="legalArticle" data-lovdata-URL="LTI/forskrift/1997-05-05-427/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Målet med bostøtten er at alders-, uføre- og etterlattepensjonister og barnefamilier, samt andre husstander med svak økonomi, skal kunne anskaffe seg en hensiktsmessig, nøktern bolig og ha mulighet til å bli boende i denne. Videre skal bostøtten utjevne forskjeller i levekår for pensjonistgrupper som følge av forskjellige boutgifter.</article></article><article class="legalArticle" data-lovdata-URL="LTI/forskrift/1997-05-05-427/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som kan få bostøtte</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bostøtte kan gis til husstander med medlemmer som er beskrevet i § 1 i stortingsvedtak om bostøtte av 12. juni 1972 med senere endringer. Husstander med medlemmer som tilhører en av følgende grupper omfattes av ordningen;<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Barn under 18 år.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Personer som har fylt 65 år.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Personer som har uførepensjon, grunnstønad, hjelpestønad eller yrkesskadeerstatning etter lov av 17. juni 1966 nr. 12 om folketrygd.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Personer som har attføringspenger etter lov om folketrygd.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Gjenlevende ektefeller, fraskilte ektefeller eller ugifte som har pensjon eller overgangsstønad etter folketrygdens bestemmelser om ytelser til etterlatte.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med hjemmel i dette stortingsvedtaket kan det også gis bostøtte til:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">Personer med uførepensjon etter lov av 12. desember 1958 nr. 10 om yrkesskadetrygd.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">Personer med pensjon etter lov av 13. desember 1946 nr. 21 og nr. 22 om krigspensjonering for hjemmestyrkepersonell m.v. med tilleggslover.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">Personer som mottar rehabiliteringspenger etter lov om folketrygd 17. juni 1966 nr. 12 kapittel 5a.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/4/" id="paragraf-2-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/4/ledd/1/" id="paragraf-2-ledd-2-punkt-4-ledd-1">Personer med ytelser etter lov av 13. desember 1991 nr. 81 om sosialomsorg når vedkommende må antas å ha behov for kontinuerlig sosialhjelp i minst 1 år.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/5/" id="paragraf-2-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/5/ledd/1/" id="paragraf-2-ledd-2-punkt-5-ledd-1">Personer som mottar offentlig alders-, uføre- og etterlattepensjon.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/6/" id="paragraf-2-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/6/ledd/1/" id="paragraf-2-ledd-2-punkt-6-ledd-1">Personer som mottar støtte fra et annet EØS-land tilsvarende det som er nevnt i § 1 i stortingsvedtaket om bostøtte og § 2 i denne forskrift.</article></article></li></ul></article></article><article class="legalArticle" data-lovdata-URL="LTI/forskrift/1997-05-05-427/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva det kan gis bostøtte til</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Bostøtte kan gis til dekning av boutgifter til personer nevnt i § 2 i denne forskrift og som bor i boliger som omfattes av stortingsvedtaket § 2. I § 2 i stortingsvedtaket er følgende boliger omfattet av ordningen:</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For husstander med alders-, etterlatte- og uførepensjonister med inntekter over minstepensjon pluss 30 prosent og alle barnefamilier gjelder følgende krav til boligen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Boliger som er oppført med lån fra Husbanken eller Bustadsbanken/Landbruksbanken, jf. lov av 30. oktober 1947 om omorganisering av Bustadsbanken, så lenge lånet hviler på boligen.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Boliger som har ervervslån fra Husbanken eller som har utbedringslån fra Husbanken eller Bustadsbanken/Landbruksbanken og som er innvilget i 1963 eller senere. Dette gjelder også boliger som har utbedringslån fra en kommune av midler denne har lånt fra Husbanken til dette formål.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Kommunale leieboliger og leieboliger som er underlagt leiereguleringer etter kap. II i midlertidig lov av 7. juni 1967 nr. 13 (se forskriftenes § 5) om regulering av leie for husrom m.v., samt andre leieboliger innenfor det samme stedlige virkeområde, som er oppført før 8. april 1940.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Boliger som har etableringslån og/eller etableringstilskudd fra Husbanken. Dette gjelder også boliger som har etableringslån fra en kommune av midler denne har lånt fra Husbanken til dette formålet.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">Alle boliger i borettslag.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">For husstander med alders-, etterlatte- og uførepensjonister med inntekter under minstepensjon pluss 30 prosent gjelder ikke noen boligavgrensning. Bostøtte gis ikke til beboere i institusjoner hjemlet i lov om helsetjenesten i kommunene g 1-3 2. ledd pkt 5 og lov om sosiale tjenester m.v. § 4-2 bokstav d).</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Husbanken setter videre krav til boliger som kan omfattes av ordningen.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">I størst mulig grad skal faktiske boutgifter benyttes ved fastsetting av husstandens boutgifter. Husbanken fastsetter utover dette utfyllende regler for boutgifter. Utgifter som inngår i boutgiftene er husleie, renter og avdrag på boliglån, driftsutgifter, festeavgift, eiendomsskatt og kommunale avgifter.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">For alders-, uføre- og etterlattepensjonister med inntekter under minstepensjon pluss 30 prosent godkjennes utgifter til lys og varme etter sjablon.</article></article><article class="legalArticle" data-lovdata-URL="LTI/forskrift/1997-05-05-427/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utmåling av bostøtte</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Bostøtten framkommer som differansen mellom husstandens boutgifter og rimelig boutgift multiplisert med dekningsprosenten. Husbanken fastsetter øvre grenser for boutgifter, inntektsgrenser, minste utbetaling, rimelig boutgiftsskala. Rimelig boutgift skal øke med økende inntekt og avta med antall medlemmer i husstanden. Øvre grenser for boutgifter og inntektsgrenser skal øke med antall medlemmer i husholdningen. Det skal tas hensyn til husstandens formue når husstandens inntekt fastsettes. Utfyllende satser og regler for fastsetting av inntekter fastsettes av Husbanken på bakgrunn av departementets tildelingsbrev etter statsbudsjettbehandlingene.</article></article><article class="legalArticle" data-lovdata-URL="LTI/forskrift/1997-05-05-427/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Alminnelige bestemmelser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Leieboliger som er underlagt leieregulering i kap. 2 i midlertidig lov av 7. juli 1967 nr. 13, jf. Stortingets vedtak av 12. juni 1972 om en ordning for bostøtte med senere endringer kommer først inn under ordningen etter nærmere bestemmelse av departementet.</article></article><article class="legalArticle" data-lovdata-URL="LTI/forskrift/1997-05-05-427/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sikkerhet for bostøtten</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dersom bostøtteberettigede står med forfalte ubetalte rente- og avdragsterminer på lån i Husbanken, kan innvilget bostøtte nyttes til avregning av skyldige terminbeløp.</article></article><article class="legalArticle" data-lovdata-URL="LTI/forskrift/1997-05-05-427/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Særlige bestemmelser</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Bostøtten kan kreves helt eller delvis tilbakebetalt, dersom den mottas under andre forutsetninger enn de som er beskrevet i gjeldende forskrift.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Bostøtte innvilges av Husbanken. Utbetalingen av bostøtte skjer gjennom Husbanken og i alminnelighet direkte til den støtteberettigede husstand. Husbanken fastsetter søknadsfrister og utbetalingstidspunkt i retningslinjene for bostøtten.</article></article><article class="legalArticle" data-lovdata-URL="LTI/forskrift/1997-05-05-427/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Nærmere retningslinjer</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Husbankens hovedstyre gir nærmere retningslinjer.</article></article><article class="legalArticle" data-lovdata-URL="LTI/forskrift/1997-05-05-427/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forskriften trer i kraft straks.</article></article></main></body></html>