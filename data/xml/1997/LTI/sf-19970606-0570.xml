<!DOCTYPE html><html lang="no"><head><title>Forskrift om arbeid med bly og blyforbindelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1997-06-06-570</dd><dt class="dokid">DokumentID</dt><dd class="dokid">LTI/forskrift/1997-06-06-570</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 13</dd><dt class="dateInForce">I kraft fra</dt><dd class="dateInForce">1997-06-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§7</li><li>lov/1977-02-04-4/§8</li><li>lov/1977-02-04-4/§11</li><li>lov/1977-02-04-4/§12</li><li>lov/1977-02-04-4/§14</li></ul></dd><dt class="dateOfPublication">Kunngjort</dt><dd class="dateOfPublication">1997-06-27</dd><dt class="title">Tittel</dt><dd class="title">Forskrift om arbeid med bly og blyforbindelser.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 6. juni 1997 med hjemmel i lov av 4. februar 1977 nr. 4 om arbeidervern og arbeidsmiljø m.v. § 7 nr. 2, § 8 nr. 4, § 11 nr. 2 og nr. 3, § 12 nr. 5 og § 14, tredje ledd. Gjennomfører EØS-avtalens vedlegg II, kap. XVIII om helse og sikkerhet på arbeidsplassen nr. 4 (Rdir. 82/605/EØF). Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1997-06-06-570</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeid med bly og blyforbindelser.<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Virkeområde</li><li>§ 2. Straffebestemmelser</li><li>§ 3. Ikrafttredelse</li></ul></li><li>Kapittel 2. Arbeidsgivers plikter<ul class="tocSubUl"><li>§ 4. Risikovurdering</li><li>§ 5. Forebyggende tiltak</li><li>§ 6. Tiltak ved overskridelse av administrativ norm</li><li>§ 7. Rengjøring av arbeidslokaler</li><li>§ 8. Informasjon og opplæring</li><li>§ 9. Medvirkning</li><li>§ 10. Personlig verneutstyr</li><li>§ 11. Hygieniske forhold</li><li>§ 12. Tiltak ved uhell</li><li>§ 13. Begrensning i adgang til sysselsetting</li></ul></li><li>Kapittel 3. Medisinsk kontroll<ul class="tocSubUl"><li>§ 14. Legekontroll</li><li>§ 15. Kontrollhyppighet av blodblyverdier</li><li>§ 16. Tiltak ved høye blodblyverdier</li><li>§ 17. Omplassering ved høye blodblyverdier</li><li>§ 18. Register</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1997-06-06-570" id="dokument"><h1>Forskrift om arbeid med bly og blyforbindelser.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-06-06-570/KAPITTEL_1" data-partID="k1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/1997-06-06-570/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder for virksomheter hvor bly, uorganiske blyforbindelser eller andre blyforbindelser med tilsvarende egenskaper framstilles, anvendes eller håndteres slik at arbeidstaker kan bli utsatt for blypåvirkning.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriften gjelder ikke for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/2/punkt/1/" id="kapittel-1-paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/2/punkt/1/ledd/1/" id="kapittel-1-paragraf-1-ledd-2-punkt-1-ledd-1">Arbeid i gruver hvor det ikke forekommer blyeksponering ut over den som forårsakes av bergmaterialet.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/2/punkt/2/" id="kapittel-1-paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/2/punkt/2/ledd/1/" id="kapittel-1-paragraf-1-ledd-2-punkt-2-ledd-1">Blyarbeid som er tilfeldig eller sporadisk og ikke overskrider en arbeidstid på 5 timer pr. uke og ikke over 20 dager pr. år for den enkelte arbeidstaker.</article></article></li></ul></article></article><article class="legalArticle" data-lovdata-URL="LTI/forskrift/1997-06-06-570/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Straffebestemmelser</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Overtredelse av denne forskriften straffes etter arbeidsmiljølovens kapittel XIV og straffelovens § 48a og § 48b.</article></article><article class="legalArticle" data-lovdata-URL="LTI/forskrift/1997-06-06-570/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Denne forskriften trer i kraft straks. For omfattende tekniske tiltak, jf. § 5 og § 6, gis arbeidsgiver en gjennomføringstid frem til 6. juni 2000.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-06-06-570/KAPITTEL_2" data-partID="k2"><h2>Kapittel 2. Arbeidsgivers plikter</h2><article class="legalArticle" data-lovdata-URL="LTI/forskrift/1997-06-06-570/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Risikovurdering</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Arbeidsgiver skal for enhver arbeidsaktivitet hvor det kan være risiko for at arbeidstaker eksponeres for bly eller blyforbindelser, kartlegge eksponeringsnivået og foreta en vurdering av hvordan eksponeringen finner sted.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Målinger av blykonsentrasjonen i arbeidsatmosfæren skal utføres regelmessig og være representative for den eksponeringen som arbeidstaker utsettes for.</article></article><article class="legalArticle" data-lovdata-URL="LTI/forskrift/1997-06-06-570/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forebyggende tiltak</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">I lokaler hvor det utføres arbeidsoperasjoner som gir opphav til blyforurensning, skal det iverksettes nødvendige tiltak for å forebygge at slik forurensning sprer seg til arbeidsatmosfæren. Dersom blyforurensning i arbeidsatmosfæren likevel oppstår skal det iverksettes tiltak for å hindre ytterligere spredning.</article></article><article class="legalArticle" data-lovdata-URL="LTI/forskrift/1997-06-06-570/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tiltak ved overskridelse av administrativ norm</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ved overskridelse av administrativ norm for bly og blyforbindelser skal arbeidsgiver straks søke etter årsak til overskridelsene og iverksette tiltak for å redusere konsentrasjonen av bly i arbeidsatmosfæren.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Berørte arbeidstakere skal straks informeres om overskridelsene. Arbeidsgiver skal ta nødvendige forholdsregler og sørge for ekstra kontroll av blodblyverdiene hos arbeidstakerne.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Etter at tiltak er iverksatt, skal det snarest utføres nye målinger av blykonsentrasjonen i arbeidsatmosfæren.</article></article><article class="legalArticle" data-lovdata-URL="LTI/forskrift/1997-06-06-570/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rengjøring av arbeidslokaler</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Arbeidslokaler der blyarbeide foregår skal rengjøres regelmessig og minst en gang pr uke. Rengjøring skal foregå på en slik måte at støv ikke virvles opp og spres. Anordning for oppsamling av avfall, spill o.l. skal forefinnes lett tilgjengelig.</article></article><article class="legalArticle" data-lovdata-URL="LTI/forskrift/1997-06-06-570/§8" data-name="§8" data-partID="§8" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Informasjon og opplæring</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Arbeidsgiver skal informere arbeidstakere som settes til arbeid med bly eller blyforbindelser, om den helserisiko som kan være forbundet med slikt arbeid, samt risiko for fosterskade og skade på diende barn.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Arbeidstaker og/eller dens representant skal ha rett til å få vite resultatene av målinger av blykonsentrasjonen i arbeidsatmosfæren, og til å få vite hvilke tiltak som til enhver tid iverksettes.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Arbeidsgiver skal sørge for at arbeidstakere som settes til arbeid med bly eller blyforbindelser, får den nødvendige opplæring, øvelse og instruksjon i arbeidet, slik at blyeksponering i størst mulig grad kan unngås.</article></article><article class="legalArticle" data-lovdata-URL="LTI/forskrift/1997-06-06-570/§9" data-name="§9" data-partID="§9" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Medvirkning</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Planlegging og vurdering av arbeidsmiljøet og gjennomføring av nødvendige forebyggende tiltak skal skje i samarbeid med arbeidstaker, verneombud og arbeidstakers representanter.</article></article><article class="legalArticle" data-lovdata-URL="LTI/forskrift/1997-06-06-570/§10" data-name="§10" data-partID="§10" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Personlig verneutstyr</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Dersom det ikke på annen måte kan oppnås tilfredsstillende vern mot risiko for helseskader ved blyarbeid, skal hensiktsmessig personlig verneutstyr stilles til arbeidstakers rådighet.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Personlig verneutstyr skal velges ut og brukes i samsvar med forskrift om bruk av personlig verneutstyr på arbeidsplassen, fastsatt av Direktoratet for arbeidstilsynet 24. mai 1993 nr. 1425.</article></article><article class="legalArticle" data-lovdata-URL="LTI/forskrift/1997-06-06-570/§11" data-name="§11" data-partID="§11" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Hygieniske forhold</span></h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Arbeidsgiver skal sørge for at de hygieniske forhold med hensyn til garderobe, dusj og personalrom eller spiserom er fullt forsvarlig. Personlig hygiene må vektlegges, og det skal ved arbeid med bly eller blyforbindelser alltid finnes vaskemulighet i tilknytning til arbeidslokale, pause- og hvilerom.</article><article class="legalP" data-absoluteaddress="/kapittel/2/paragraf/8/ledd/2/" id="kapittel-2-paragraf-8-ledd-2">Spising eller bruk av tobakksvarer skal ikke forekomme i arbeidslokaler der det arbeides med bly eller blyforbindelser.</article><article class="legalP" data-absoluteaddress="/kapittel/2/paragraf/8/ledd/3/" id="kapittel-2-paragraf-8-ledd-3">Forurenset arbeidstøy eller personlig verneutstyr skal ikke bæres eller medtas i spiserom, i andre rom hvor det inntas eller oppbevares matvarer, eller tas med hjem. Arbeidstøy eller beskyttelsestøy skal alltid oppbevares adskilt fra gangtøy. Arbeidsgiver skal sørge for vask av arbeidstøy. Innsamling av arbeidstøy skal skje på en slik måte at blyforurensning ikke spres.</article></article><article class="legalArticle" data-lovdata-URL="LTI/forskrift/1997-06-06-570/§12" data-name="§12" data-partID="§12" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tiltak ved uhell</span></h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Ved uhell som medfører en betydelig økning av blykonsentrasjonen i arbeidsatmosfæren, skal arbeidsplassen forlates. Bare arbeidstakere som er iført egnet personlig verneutstyr, skal ha adgang til arbeidsplassen for å foreta de nødvendige reparasjoner.</article></article><article class="legalArticle" data-lovdata-URL="LTI/forskrift/1997-06-06-570/§13" data-name="§13" data-partID="§13" data-absoluteaddress="/kapittel/2/paragraf/10/" id="kapittel-2-paragraf-10"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Begrensning i adgang til sysselsetting</span></h3><article class="legalP" data-absoluteaddress="/kapittel/2/paragraf/10/ledd/1/" id="kapittel-2-paragraf-10-ledd-1">Arbeidstaker som er gravid eller ammer, skal ikke settes til arbeid med bly og blyforbindelser. Arbeidstakere som av medisinske årsaker ikke kan arbeide med bly, skal heller ikke settes til arbeide hvor de eksponeres for bly og blyforbindelser.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1997-06-06-570/KAPITTEL_3" data-partID="k3"><h2>Kapittel 3. Medisinsk kontroll</h2><article class="legalArticle" data-lovdata-URL="LTI/forskrift/1997-06-06-570/§14" data-name="§14" data-partID="§14" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Legekontroll</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Arbeidstaker som skal arbeide med bly, skal gjennomgå legekontroll før arbeidet kan starte. Legekontrollen skal omfatte klinisk undersøkelse og måling av blyinnholdet i blodet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Arbeidstaker skal før helsekontrollen gjennomføres motta informasjon om hvilke tiltak som er iverksatt eller planlagt iverksatt for å sikre et forsvarlig arbeidsmiljø i henhold til forskriften her.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Den kliniske undersøkelsen skal gjentas minst hvert 3. år så lenge blyeksponering finner sted.</article></article><article class="legalArticle" data-lovdata-URL="LTI/forskrift/1997-06-06-570/§15" data-name="§15" data-partID="§15" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Kontrollhyppighet av blodblyverdier</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Måling av blyinnholdet i blodet skal foregå hver 3. måned (kvartalskontroll).</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Dersom tre etterfølgende kvartalskontroller viser et blyinnhold i blodet lavere enn 0,5 μmol/l for kvinner i fertil alder, respektive 1,5 μmol/l for øvrige arbeidstakere, kan kontroll av blyinnholdet i blodet foretas en gang pr år så lenge eksponeringsnivået og arbeidsforholdene er uendrede.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Hvis verdien av blyinnholdet i blodet er så høyt at det er nødvendig med omplassering, jf. § 17, skal arbeidstaker undersøkes av lege.</article></article><article class="legalArticle" data-lovdata-URL="LTI/forskrift/1997-06-06-570/§16" data-name="§16" data-partID="§16" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tiltak ved høye blodblyverdier</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Hvis arbeidstaker har blodblyverdier større eller lik 0,5 μmol/l for kvinner i fertil alder, respektive 1,5 μmol/l for øvrige arbeidstakere, skal arbeidsgiver utrede årsaken til dette og iverksette tiltak for å redusere blyopptaket.</article></article><article class="legalArticle" data-lovdata-URL="LTI/forskrift/1997-06-06-570/§17" data-name="§17" data-partID="§17" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Omplassering ved høye blodblyverdier</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Arbeidstaker som ved 3 påfølgende kvartalskontroller har blodblyverdier i området 0,5 og 0,75 μmol/l for kvinner i fertil alder, respektive 1,5 og 2,0 μmol/l for øvrige arbeidstakere skal omplasseres til annet arbeid til blodblyverdiene har sunket til under 0,5 μmol/l, respektive 1,5 μmol/l.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Hvis arbeidstaker har blodblyverdier større enn 0,75 μmol/l for kvinner i fertil alder, respektive 2,0 μmol/l for øvrige arbeidstakere, skal arbeidstaker omplasseres til annet arbeid til blodblyverdiene har sunket til under 0,5 μmol/l for kvinner i fertil alder, respektive 1,5 μmol/l for øvrige arbeidstakere.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Omplasseringsperioden skal vare minimum 3 måneder.</article></article><article class="legalArticle" data-lovdata-URL="LTI/forskrift/1997-06-06-570/§18" data-name="§18" data-partID="§18" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Register</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Arbeidsgiver skal føre register over alle arbeidstakere som i henhold til denne forskrift skal gjennomgå medisinsk kontroll. Registeret skal inneholde opplysninger om navn, dato for tilsetning, tidspunkt for arbeidssted og stilling. Registeret skal videre inneholde dato for legeundersøkelse og navn på undersøkende lege. Registeret, eller deler av det, skal ikke tilintetgjøres uten tillatelse fra Arbeidstilsynet. Dersom bedriften opphører skal registeret innsendes til Arbeidstilsynet.</article></article></section></main></body></html>