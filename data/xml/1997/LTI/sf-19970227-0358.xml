<!DOCTYPE html><html lang="no"><head><title>Forskrift om kvalitet i pleie- og omsorgstjenestene for tjenesteyting etter lov av 19. november 1982 nr. 66 om helsetjenesten i kommunene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1997-02-27-358</dd><dt class="dokid">DokumentID</dt><dd class="dokid">LTI/forskrift/1997-02-27-358</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 10</dd><dt class="dateInForce">I kraft fra</dt><dd class="dateInForce">1997-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-11-19-66/§6-9</li></ul></dd><dt class="dateOfPublication">Kunngjort</dt><dd class="dateOfPublication">1997-05-30</dd><dt class="title">Tittel</dt><dd class="title">Forskrift om kvalitet i pleie- og omsorgstjenestene for tjenesteyting etter lov av 19. november 1982 nr. 66 om helsetjenesten i kommunene.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 27. februar 1997 med hjemmel i lov av 19. november 1982 nr. 66 om helsetjenesten i kommunene § 6-9.</dd><dt class="refid">RefID</dt><dd class="refid">forskrift/1997-02-27-358</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kvalitet i pleie- og omsorgstjenestene for tjenesteyting etter lov av 19. november 1982 nr. 66 om helsetjenesten i kommunene.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Oppgaver og innhold i tjenestene</li><li>§ 4. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1997-02-27-358" id="dokument"><h1>Forskrift om kvalitet i pleie- og omsorgstjenestene for tjenesteyting etter lov av 19. november 1982 nr. 66 om helsetjenesten i kommunene.</h1><article class="legalArticle" data-lovdata-URL="LTI/forskrift/1997-02-27-358/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften skal bidra til å sikre at personer som mottar pleie- og omsorgstjenester etter kommunehelsetjenesteloven får ivaretatt sine grunnleggende behov med respekt for det enkelte menneskets egenverd og livsførsel.</article></article><article class="legalArticle" data-lovdata-URL="LTI/forskrift/1997-02-27-358/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften kommer til anvendelse ved kommunens gjennomføring av pleie- og omsorgstjenester. (Dersom deler av disse tjenestene utføres av private, skal kommunen ved avtale sikre seg at denne forskriften også blir fulgt i den private partens utførelse av tjenestene.)</article></article><article class="legalArticle" data-lovdata-URL="LTI/forskrift/1997-02-27-358/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppgaver og innhold i tjenestene</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kommunen skal etablere et system av prosedyrer som søker å sikre at:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">tjenesteapparatet og tjenesteyterne kontinuerlig tilstreber at den enkelte bruker får de tjenester vedkommende har behov for til rett tid</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">det gis et helhetlig, samordnet og fleksibelt tjenestetilbud som ivaretar kontinuitet i tjenesten</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">brukere av pleie- og omsorgstjenester, og eventuelt pårørende/verge/hjelpeverge, tas med på råd ved utforming eller endring av tjenestetilbudet. Den enkelte bruker gis medbestemmelse i forbindelse med den daglige utførelse av tjenestene.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For å løse de oppgaver som er nevnt foran skal kommunen utarbeide skriftlige nedfelte prosedyrer som søker å sikre at brukere av pleie- og omsorgstjenester får tilfredsstilt grunnleggende behov. Med det menes bl.a.:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">oppleve trygghet, forutsigbarhet og respekt i forhold til tjenestetilbudet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">mulighet til selv å ivareta sin egenomsorg</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">grunnleggende fysiologiske behov som tilstrekkelig næring (mat og drikke), variert og helsefremmende kosthold og rimelig valgfrihet i forhold til mat</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">tilpasset hjelp ved måltider og nok tid og ro til å spise</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">få ivaretatt personlig hygiene og naturlige funksjoner (toalett)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">tilpasset hjelp ved av- og påkledning</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/7/" id="paragraf-3-ledd-2-punkt-7"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/7/ledd/1/" id="paragraf-3-ledd-2-punkt-7-ledd-1">følge en normal døgnrytme og unngå uønsket og unødig sengeopphold</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/8/" id="paragraf-3-ledd-2-punkt-8"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/8/ledd/1/" id="paragraf-3-ledd-2-punkt-8-ledd-1">mulighet for ro og skjermet privatliv, selvstendighet og styring av eget liv</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/9/" id="paragraf-3-ledd-2-punkt-9"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/9/ledd/1/" id="paragraf-3-ledd-2-punkt-9-ledd-1">mulighet for samvær, sosial kontakt, fellesskap og aktivitet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/10/" id="paragraf-3-ledd-2-punkt-10"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/10/ledd/1/" id="paragraf-3-ledd-2-punkt-10-ledd-1">tilbud om varierte og tilpassede aktiviteter både ute og inne</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/11/" id="paragraf-3-ledd-2-punkt-11"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/11/ledd/1/" id="paragraf-3-ledd-2-punkt-11-ledd-1">nødvendig medisinsk undersøkelse og behandling, rehabilitering, pleie og omsorg tilpasset den enkeltes tilstand</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/12/" id="paragraf-3-ledd-2-punkt-12"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/12/ledd/1/" id="paragraf-3-ledd-2-punkt-12-ledd-1">nødvendig tannbehandling og ivaretatt munnhygiene</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/13/" id="paragraf-3-ledd-2-punkt-13"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/13/ledd/1/" id="paragraf-3-ledd-2-punkt-13-ledd-1">en verdig livsavslutning i trygge og rolige omgivelser.</article></article></li></ul></article></article><article class="legalArticle" data-lovdata-URL="LTI/forskrift/1997-02-27-358/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrift trer i kraft fra 1. mai 1997.</article></article></main></body></html>