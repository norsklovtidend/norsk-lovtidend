<!DOCTYPE html><html lang="no"><head><title>Forskrift om felling av viltarter som gjør skade eller som vesentlig reduserer andre viltarters reproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1997-09-01-1000</dd><dt class="dokid">DokumentID</dt><dd class="dokid">LTI/forskrift/1997-09-01-1000</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 21</dd><dt class="dateInForce">I kraft fra</dt><dd class="dateInForce">1997-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-04-16-1060</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§14</li><li>lov/1981-05-29-38/§14a</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">1997-10-10</dd><dt class="title">Tittel</dt><dd class="title">Forskrift om felling av viltarter som gjør skade eller som vesentlig reduserer andre viltarters reproduksjon.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 1. september 1997 med hjemmel i lov av 29. mai 1981 nr. 38 om viltet § 14 og § 14a, jf. kgl.res. av 2. april 1982.</dd><dt class="refid">RefID</dt><dd class="refid">forskrift/1997-09-01-1000</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om felling av viltarter som gjør skade eller som vesentlig reduserer andre viltarters reproduksjon.<ul class="tocSubUl"><li>I. Generelt</li><li>II. Felling av viltarter som gjør skade</li><li>III. Felling av viltarter som vesentlig reduserer andre viltarters reproduksjon</li><li>IV. Viltfondets eiendomsrett</li><li>V. Straff</li><li>VI. Klageadgang</li><li>VII. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1997-09-01-1000" id="dokument"><h1>Forskrift om felling av viltarter som gjør skade eller som vesentlig reduserer andre viltarters reproduksjon.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1997-09-01-1000/KAPITTEL_1" data-partID="k1"><h2>I. Generelt</h2><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Avliving av viltarter i medhold av denne forskrift skal skje sikkerhetsmessig og humant forsvarlig.</article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">2. Før felling plikter eier, bruker eller rettighetshaver i rimelig utstrekning å forsøke andre tiltak for å avverge skader eller redusere predasjon.</article><article class="numberedLegalP" data-numerator="3" data-absoluteaddress="/kapittel/1/nummer/3/" id="kapittel-1-nummer-3">3. Avlives et mordyr i yngletid bør avkommet av dyrevernmessige hensyn om mulig avlives.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1997-09-01-1000/KAPITTEL_2" data-partID="k2"><h2>II. Felling av viltarter som gjør skade</h2><article class="numberedLegalP" data-numerator="A" data-absoluteaddress="/kapittel/2/nummer/1/" id="kapittel-2-nummer-1">A. Hettemåke, fiskemåke, gråmåke, svartbak, bydue, ringdue, svarttrost, gråtrost, måltrost, rødvingetrost, skjære, kråke, ravn, gråspurv, hare, rødrev, røyskatt, mink, mår og grevling, kan felles uten særskilt tillatelse hele året av eier/bruker/rettighetshaver eller den han bemyndiger når disse gjør skade av vesentlig økonomisk betydning på en eller flere av følgende verdier: Hus, hage, åker, plante- eller frøkultur, aktivt drevne egg- og dunvær, pelsdyrfarm, fjørfeoppdrett eller viltoppdrett.</article><article class="numberedLegalP" data-numerator="B" data-absoluteaddress="/kapittel/2/nummer/2/" id="kapittel-2-nummer-2">B. Kommunen kan gi tillatelse til felling av følgende viltarter når disse gjør skade: Storskarv, toppskarv, gråhegre, grågås, kanadagås, ærfugl, siland, laksand, tjeld, krykkje, grønnspett, svartspett, flaggspett, kjøttmeis, kaie, kornkråke, stær, pilfink, bokfink, bjørkefink, grønnfink, dompap, gulspurv, viltlevende kanin og ekorn.<article class="legalP" data-absoluteaddress="/kapittel/2/nummer/2/ledd/1/" id="kapittel-2-nummer-2-ledd-1">Kommunen kan også gi tillatelse til felling av arter nevnt under pkt. A, ved andre skadetilfeller enn de som framgår av bestemmelsen.</article><article class="legalP" data-absoluteaddress="/kapittel/2/nummer/2/ledd/2/" id="kapittel-2-nummer-2-ledd-2">Kommunen kan tillate hijakt på rødrev dersom denne forårsaker vesentlig skade på beitende bufe.</article></article><article class="numberedLegalP" data-numerator="C" data-absoluteaddress="/kapittel/2/nummer/3/" id="kapittel-2-nummer-3">C. Fylkesmannen kan gi tillatelse til felling av følgende viltarter når disse gjør skade: Knoppsvane, kortnebbgås, kongeørn, hønsehauk, spurvehauk, makrellterne, rødnebbterne, flaggermus og oter.</article><article class="numberedLegalP" data-numerator="D" data-absoluteaddress="/kapittel/2/nummer/4/" id="kapittel-2-nummer-4">D. Særlige tilfeller: Direktoratet kan i andre særlige tilfeller gi tillatelse til felling av viltarter som gjør skade.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1997-09-01-1000/KAPITTEL_3" data-partID="k3"><h2>III. Felling av viltarter som vesentlig reduserer andre viltarters reproduksjon</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Fylkesmannen kan etter skriftlig søknad gi tillatelse til felling av viltarter utenom ordinær jakttid for arten, dersom disse vesentlig reduserer andre arters reproduksjon. Slik tillatelse kan bare gis i tilknytning til planmessige og faglig velfunderte vilttiltak, hvor predasjonen medfører vesentlig økonomisk skade på jaktbare viltarter av næringsmessig verdi, eller der predasjon truer med vesentlig desimering av lokale bestander.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1997-09-01-1000/KAPITTEL_4" data-partID="k4"><h2>IV. Viltfondets eiendomsrett</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Kongeørn, hønsehauk, flaggermus og oter som felles som skadevilt i medhold av denne forskrift er Viltfondets eiendom. Den som feller disse arter skal ta vare på dem så de ikke utsettes for skade, og gi melding til fylkesmannen. Etter nærmere bestemmelser fra fylkesmannen eller direktoratet kan også andre arter kreves innlevert.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1997-09-01-1000/KAPITTEL_5" data-partID="k5"><h2>V. Straff</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Overtredelse av bestemmelsene i denne forskrift straffes etter straffereglene i viltlovens § 56.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1997-09-01-1000/KAPITTEL_6" data-partID="k6"><h2>VI. Klageadgang</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Vedtak fattet i medhold av denne forskrift kan påklages i samsvar med forvaltningslovens regler.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1997-09-01-1000/KAPITTEL_7" data-partID="k7"><h2>VII. Ikrafttreden</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Disse bestemmelser trer i kraft straks.</article><article class="legalP" data-absoluteaddress="/kapittel/7/ledd/2/" id="kapittel-7-ledd-2">Samtidig oppheves forskrift av 16. april 1984 nr. 1060 om felling av viltarter som gjør skade.</article></section></main></body></html>