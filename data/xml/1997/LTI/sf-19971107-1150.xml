<!DOCTYPE html><html lang="no"><head><title>Forskrift om samordning av prospektkrav ved offentlig tilbud om tegning eller kjøp av omsettelige verdipapirer i flere EØS-stater.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:55</dd><dt class="legacyID">Datokode</dt><dd class="legacyID">FOR-1997-11-07-1150</dd><dt class="dokid">DokumentID</dt><dd class="dokid">LTI/forskrift/1997-11-07-1150</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 24</dd><dt class="dateInForce">I kraft fra</dt><dd class="dateInForce">1997-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-19-79/§5-12</li></ul></dd><dt class="dateOfPublication">Kunngjort</dt><dd class="dateOfPublication">1997-12-08</dd><dt class="title">Tittel</dt><dd class="title">Forskrift om samordning av prospektkrav ved offentlig tilbud om tegning eller kjøp av omsettelige verdipapirer i flere EØS-stater.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 7. november 1997 med hjemmel i lov av 19. juni 1997 nr. 79 om verdipapirhandel § 5-12.</dd><dt class="refid">RefID</dt><dd class="refid">forskrift/1997-11-07-1150</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om samordning av prospektkrav ved offentlig tilbud om tegning eller kjøp av omsettelige verdipapirer i flere EØS-stater.<ul class="tocSubUl"><li>§ 1. Virkeområde</li><li>§ 2. Samordningsregler</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1997-11-07-1150" id="dokument"><h1>Forskrift om samordning av prospektkrav ved offentlig tilbud om tegning eller kjøp av omsettelige verdipapirer i flere EØS-stater.</h1><article class="legalArticle" data-lovdata-URL="LTI/forskrift/1997-11-07-1150/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder ved offentlig tilbud om tegning eller kjøp av omsettelige verdipapirer når prospekt skal utarbeides i henhold til verdipapirhandelloven kapittel 5.</article></article><article class="legalArticle" data-lovdata-URL="LTI/forskrift/1997-11-07-1150/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Samordningsregler</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Når de samme omsettelige verdipapirer samtidig eller med korte mellomrom er gjenstand for offentlig tilbud om tegning eller kjøp i flere EØS-stater og prospektet som utgis i forbindelse med det offentlige tilbudet er utformet i samsvar med Rdir 89/298/EØF artikkel 7, 8 eller 12, skal vedkommende myndighet i forbindelse med godkjenningen av prospektet, være myndigheten i den EØS-stat der selskapet har sitt forretningskontor, dersom det offentlige tilbudet eller en eventuell søknad om opptak til offisiell notering på en fondsbørs finner sted i denne EØS-stat.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Dersom EØS-stat nevnt i nummer 1 i alminnelighet ikke krever forhåndskontroll av prospekter som utgis i forbindelse med offentlig tilbud, skal likevel den som legger ut det offentlige tilbud, velge kontrollmyndigheten i en av de EØS-stater der det offentlige tilbud finner sted som krever slik forhåndskontroll.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Med forbehold for en eventuell oversettelse skal slikt prospekt godkjennes som et prospekt i henhold til verdipapirhandelloven § 5-1. Børsen kan likevel kreve at det i prospektet tilføyes opplysninger som er spesifikke for det norske markedet, særlig om inntektsskatteordningen, om de finansinstitusjoner som skal fungere som betalingsagent for utstederen i den aktuelle stat, og om hvordan meldinger til investorene skal offentliggjøres.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">4.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Et prospekt som er godkjent av vedkommende myndigheter i henhold til Rdir 80/390/EØF artikkel 24a, skal godkjennes som prospekt i henhold til verdipapirhandelloven § 5-1, også om det er gitt delvis fritak eller dispensasjon i henhold til Rdir 80/390/EØF, likevel forutsatt at:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/4/ledd/1/punkt/1/" id="paragraf-2-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/4/ledd/1/punkt/1/ledd/1/" id="paragraf-2-punkt-4-ledd-1-punkt-1-ledd-1">denne type fritak eller dispensasjon kan gis også etter denne forskrift, og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/4/ledd/1/punkt/2/" id="paragraf-2-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/4/ledd/1/punkt/2/ledd/1/" id="paragraf-2-punkt-4-ledd-1-punkt-2-ledd-1">de forhold som berettiger fritak eller dispensasjon, foreligger også i Norge.</article></article></li></ul></article><article class="legalP" data-absoluteaddress="/paragraf/2/punkt/4/ledd/2/" id="paragraf-2-punkt-4-ledd-2">Selv om vilkårene i bokstav a) og b) ikke er oppfylt, kan børsen godkjenne prospektet.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/punkt/5/" id="paragraf-2-punkt-5"><span class="data-originalId">5.</span><article class="legalP" data-absoluteaddress="/paragraf/2/punkt/5/ledd/1/" id="paragraf-2-punkt-5-ledd-1">Den som fremsetter det offentlige tilbud, skal oversende instansene utpekt av de andre EØS-statene der det offentlige tilbud skal fremsettes, det prospekt selskapet har til hensikt å bruke i den aktuelle stat. Dette prospekt skal være identisk med det prospektet som er godkjent som angitt i nummer 1 og 2.</article></article></li></ul></article><article class="legalArticle" data-lovdata-URL="LTI/forskrift/1997-11-07-1150/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forskriften trer i kraft 1. desember 1997.</article></article></main></body></html>