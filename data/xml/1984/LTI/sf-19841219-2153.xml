<!DOCTYPE html><html lang="no"><head><title>Forskrift om godtgjørelse av utgifter til ortopediske hjelpemidler, brystprotese, ansiktsdefektprotese og øyeprotese.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1984-12-19-2153</dd><dt class="dokid">DokumentID</dt><dd class="dokid">LTI/forskrift/1984-12-19-2153</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 28</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li></ul></dd><dt class="dateOfPublication">Kunngjort</dt><dd class="dateOfPublication">1985-01-24</dd><dt class="title">Tittel</dt><dd class="title">Forskrift om godtgjørelse av utgifter til ortopediske hjelpemidler, brystprotese, ansiktsdefektprotese og øyeprotese.</dd><dt class="refid">RefID</dt><dd class="refid">forskrift/1984-12-19-2153</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godtgjørelse av utgifter til ortopediske hjelpemidler, brystprotese, ansiktsdefektprotese og øyeprotese.<ul class="tocSubUl"><li>I Ortopediske hjelpemidler.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>II Brystprotese, ansiktsdefektprotese og øyeprotese.<ul class="tocSubUl"><li>§ 5. Brystprotese.</li><li>§ 6. Ansiktsdefektprotese.</li><li>§ 7. Øyeprotese.</li></ul></li><li>III Fellesbestemmelser.<ul class="tocSubUl"><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-19-2153" id="dokument"><h1>Forskrift om godtgjørelse av utgifter til ortopediske hjelpemidler, brystprotese, ansiktsdefektprotese og øyeprotese.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 19. desember 1984 i medhold av lov av 17. juni 1966 nr. 12 om folketrygd § 2-5 nr. 3 bokstav d.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-12-19-2153/KAPITTEL_1" data-partID="k1"><h2>I Ortopediske hjelpemidler.</h2><article class="legalArticle" data-lovdata-URL="LTI/forskrift/1984-12-19-2153/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Trygdet med varige og vesentlige funksjonsforstyrrelser i støtte- og bevegelsesorganene har rett til godtgjørelse for utgifter til anskaffelse, fornyelse og vedlikehold av nødvendig og hensiktsmessig protese eller støttebandasje.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Spesiallaget myk fotseng (ikke vanlige innleggssåler), ved større fotdeformiteter regnes som støttebandasje.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Skotøy som er fast montert på protese eller bandasje anses som en del av disse.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Trygdet som har et særlig behov for å skifte protese eller støttebandasje eller som av andre særlige grunner trenger det, kan få dekket utgiftene til reserveeksemplar.</article></article><article class="legalArticle" data-lovdata-URL="LTI/forskrift/1984-12-19-2153/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Til trygdet som fyller vilkårene i § 1 første ledd ytes godtgjørelse for utgifter til anskaffelse og tilpassing av ortopedisk skotøy dersom:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">skotøyet er spesialsydd for den trygdede,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">fabrikkmessig framstilt skotøy krever spesielt tilpasset endring eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">fabrikkmessig framstilt skotøy erstatter spesiallaget ortopedisk skotøy.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Godtgjørelse ytes for utgifter til anskaffelse av inntil to par ortopediske sko pr. år. Det kan dispenseres fra denne bestemmelse.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Utgiftene ved anskaffelse av ortopedisk skotøy som nevnt i første ledd bokstav a og c, godtgjøres i den utstrekning utgiftene overstiger kr 250, – pr. anskaffelse.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">I de tilfelle det blir gitt dispensasjon i henhold til bestemmelsene i annet ledd, godtgjøres utgiftene fullt ut.</article></article><article class="legalArticle" data-lovdata-URL="LTI/forskrift/1984-12-19-2153/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/3/punkt/1/" id="kapittel-1-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/3/punkt/1/ledd/1/" id="kapittel-1-paragraf-3-punkt-1-ledd-1">Godtgjørelse for utgifter til anskaffelse, fornyelse og vedlikehold av ortopediske hjelpemidler som nevnt i § 1 og § 2, ytes når det foreligger rekvisisjon fra spesialist i ortopedisk kirurgi eller fra annen lege som har fått Helsedirektørens godkjennelse til å utferdige slike rekvisisjoner.</article><article class="legalP" data-absoluteaddress="/kapittel/1/paragraf/3/punkt/1/ledd/2/" id="kapittel-1-paragraf-3-punkt-1-ledd-2">For støttebandasjer og ortopedisk skotøy kan rekvisisjon også utferdiges av spesialist i nevrologi eller revmatologi alt etter hvilken tilstand som nødvendiggjør anskaffelsen.</article><article class="legalP" data-absoluteaddress="/kapittel/1/paragraf/3/punkt/1/ledd/3/" id="kapittel-1-paragraf-3-punkt-1-ledd-3">Rekvisisjonen gis på blankett fastsatt av Rikstrygdeverket og sendes trygdekontoret.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/3/punkt/2/" id="kapittel-1-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/3/punkt/2/ledd/1/" id="kapittel-1-paragraf-3-punkt-2-ledd-1">Den rekvirerende lege sørger for at det ortopediske hjelpemiddel blir bestilt.</article><article class="legalP" data-absoluteaddress="/kapittel/1/paragraf/3/punkt/2/ledd/2/" id="kapittel-1-paragraf-3-punkt-2-ledd-2">I den utstrekning det er mulig bør arbeidet utføres ved de protesesentra som er eller blir opprettet, eventuelt av avdeling eller institusjon som har spesialisert seg på proteseteknikkens område. Dette gjelder særlig de vanskeligere typer av ortopediske hjelpemidler.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/3/punkt/3/" id="kapittel-1-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/3/punkt/3/ledd/1/" id="kapittel-1-paragraf-3-punkt-3-ledd-1">Den rekvirerende lege skal påse at hjelpemidlet er hensiktsmessig og kvalitetsmessig utført og at den trygdede er trenet i bruken av hjelpemidlet, om nødvendig ved opphold i sykehus eller attføringsinstitutt. Legen skal gi trygdekontoret attestasjon om dette.</article></article></li></ul></article><article class="legalArticle" data-lovdata-URL="LTI/forskrift/1984-12-19-2153/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">(Paragrafen står åpen for eventuell senere tekst)</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-12-19-2153/KAPITTEL_2" data-partID="k2"><h2>II Brystprotese, ansiktsdefektprotese og øyeprotese.</h2><article class="legalArticle" data-lovdata-URL="LTI/forskrift/1984-12-19-2153/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Brystprotese.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/1/punkt/1/" id="kapittel-2-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/1/punkt/1/ledd/1/" id="kapittel-2-paragraf-1-punkt-1-ledd-1">Etter operative inngrep ytes godtgjørelse for utgifter til anskaffelse av hensiktsmessig brystprotese dersom det ved legeerklæring er godtgjort at protese er nødvendig. Ved fornyelse av protese ytes godtgjørelse uten at det foreligger legeerklæring. Når særlige grunner tilsier det, kan trygdekontoret likevel kreve legeerklæring.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/1/punkt/2/" id="kapittel-2-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/1/punkt/2/ledd/1/" id="kapittel-2-paragraf-1-punkt-2-ledd-1">Det skal også ytes godtgjørelse for utgifter til reserveeksemplar.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/1/punkt/3/" id="kapittel-2-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/1/punkt/3/ledd/1/" id="kapittel-2-paragraf-1-punkt-3-ledd-1">Godtgjørelse for utgifter til brystprotese kan begrenses til et beløp som fastsettes av Rikstrygdeverket.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/1/punkt/4/" id="kapittel-2-paragraf-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/1/punkt/4/ledd/1/" id="kapittel-2-paragraf-1-punkt-4-ledd-1">Det ytes ikke godtgjørelse for utgifter til spesielle klær for den som bruker brystprotese.</article></article></li></ul></article><article class="legalArticle" data-lovdata-URL="LTI/forskrift/1984-12-19-2153/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ansiktsdefektprotese.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/2/punkt/1/" id="kapittel-2-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/2/punkt/1/ledd/1/" id="kapittel-2-paragraf-2-punkt-1-ledd-1">Det ytes godtgjørelse for utgifter til anskaffelse og fornyelse av hensiktsmessig ansiktsdefektprotese dersom det ved legeerklæring er godtgjort at protese er nødvendig.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/2/punkt/2/" id="kapittel-2-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/2/punkt/2/ledd/1/" id="kapittel-2-paragraf-2-punkt-2-ledd-1">Det kan også ytes godtgjørelse for utgifter til et reserveeksemplar.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/2/punkt/3/" id="kapittel-2-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/2/punkt/3/ledd/1/" id="kapittel-2-paragraf-2-punkt-3-ledd-1">Det ytes godtgjørelse for utgifter til festeanordninger og annet nødvendig tilbehør til ansiktsdefektprotese.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/2/punkt/4/" id="kapittel-2-paragraf-2-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/2/punkt/4/ledd/1/" id="kapittel-2-paragraf-2-punkt-4-ledd-1">Utgiftene til ansiktsdefektprotese og tilbehør dekkes fullt ut.</article></article></li></ul></article><article class="legalArticle" data-lovdata-URL="LTI/forskrift/1984-12-19-2153/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Øyeprotese.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/punkt/1/" id="kapittel-2-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/punkt/1/ledd/1/" id="kapittel-2-paragraf-3-punkt-1-ledd-1">Det ytes godtgjørelse for utgifter til anskaffelse og fornyelse av hensiktsmessig øyeprotese dersom det ved legeerklæring er godtgjort at protese er nødvendig.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/punkt/2/" id="kapittel-2-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/punkt/2/ledd/1/" id="kapittel-2-paragraf-3-punkt-2-ledd-1">Utgifter til øyeprotese godtgjøres fullt ut</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/punkt/3/" id="kapittel-2-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/punkt/3/ledd/1/" id="kapittel-2-paragraf-3-punkt-3-ledd-1">Det ytes ikke godtgjørelse for utgifter til reserveeksemplar.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-12-19-2153/KAPITTEL_3" data-partID="k3"><h2>III Fellesbestemmelser.</h2><article class="legalArticle" data-lovdata-URL="LTI/forskrift/1984-12-19-2153/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/1/punkt/1/" id="kapittel-3-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/1/punkt/1/ledd/1/" id="kapittel-3-paragraf-1-punkt-1-ledd-1">Retten til godtgjørelse er betinget av at trygdekontoret har gitt tilsagn om godtgjørelse for utgiftene før anskaffelsen finner sted. Selv om trygdekontorets forhåndstilsagn ikke foreligger, kan det ytes godtgjørelse dersom det er på det rene at trygdekontoret ville ha gitt tilsagn om saken var blitt forelagt før anskaffelsen fant sted.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/1/punkt/2/" id="kapittel-3-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/1/punkt/2/ledd/1/" id="kapittel-3-paragraf-1-punkt-2-ledd-1">Trygdekontoret foretar oppgjør direkte med forhandler av ortopediske hjelpemidler dersom vilkårene for godtgjørelse etter disse forskrifter er tilstede.</article><article class="legalP" data-absoluteaddress="/kapittel/3/paragraf/1/punkt/2/ledd/2/" id="kapittel-3-paragraf-1-punkt-2-ledd-2">Det kan inngås avtale om direkte oppgjør av godtgjørelse for utgifter til proteser som nevnt i avsnitt II etter retningslinjer som fastsettes av Rikstrygdeverket Det kan herunder stilles særskilte vilkår til forhandleren om vareutvalg, prøverom m.v.</article></article></li></ul></article><article class="legalArticle" data-lovdata-URL="LTI/forskrift/1984-12-19-2153/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Trygden yter full godtgjørelse for utgifter til nødvendig legeundersøkelse i forbindelse med anskaffelse av ortopedisk hjelpemiddel eller protese som nevnt i disse forskrifter etter takster fastsatt av Rikstrygdeverket.</article></article><article class="legalArticle" data-lovdata-URL="LTI/forskrift/1984-12-19-2153/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Dersom en trygdet må reise til lege, helseinstitusjon, attføringsinstitutt eller forhandler i forbindelse med anskaffelse av ortopedisk hjelpemiddel eller protese som nevnt i disse forskrifter, godtgjøres nødvendige utgifter til skyss m.v. etter forskrifter fastsatt i medhold av lov om folketrygd § 2-6 nr. 1 og 2.</article></article><article class="legalArticle" data-lovdata-URL="LTI/forskrift/1984-12-19-2153/§11" data-name="§11" data-partID="§11" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Rikstrygdeverket kan gi nærmere bestemmelser om den praktiske gjennomføringen av disse forskrifter.</article></article><article class="legalArticle" data-lovdata-URL="LTI/forskrift/1984-12-19-2153/§12" data-name="§12" data-partID="§12" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Disse forskrifter trer i kraft 1. januar 1985.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Fra samme tid oppheves forskrifter om godtgjørelse for utgifter til ortopediske hjelpemidler, brystprotese, ansiktsdefektprotese og øyeprotese, fastsatt 7. november 1980 i medhold av daværende § 2-5 nr. 1 bokstav 1 i lov om folketrygd.</article></article></section></main></body></html>