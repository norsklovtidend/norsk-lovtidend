<!DOCTYPE html><html lang="no"><head><title>Forskrift om vartpenger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:39</dd><dt class="legacyID">Datokode</dt><dd class="legacyID">FOR-1984-11-06-2324</dd><dt class="dokid">DokumentID</dt><dd class="dokid">LTI/forskrift/1984-11-06-2324</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1985 Nr. 5</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1949-07-28-26/§24</li></ul></dd><dt class="dateOfPublication">Kunngjort</dt><dd class="dateOfPublication">1985-04-10</dd><dt class="title">Tittel</dt><dd class="title">Forskrift om vartpenger.</dd><dt class="miscInformation">Annet om dokumentet</dt><dd class="miscInformation">Fastsatt av Forbruker- og administrasjonsdepartementet 6. november 1984 i medhold av lov av 28. juli 1949 nr. 26 om Statens Pensjonskasse § 24 siste ledd.</dd><dt class="refid">RefID</dt><dd class="refid">forskrift/1984-11-06-2324</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vartpenger.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-11-06-2324" id="dokument"><h1>Forskrift om vartpenger.</h1><article class="legalArticle" data-lovdata-URL="LTI/forskrift/1984-11-06-2324/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Vartpenger gis ikke til medlem med mindre enn fire års sammenhengende medlemskap i Pensjonskassen ved fratreden, eller når tilsettingsforholdet etter sin art er tidsbegrenset</article></article><article class="legalArticle" data-lovdata-URL="LTI/forskrift/1984-11-06-2324/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Vartpenger skal utgjøre 66 % av stillingens pensjonsgrunnlag for personer som kunne ha oppnådd 30 års tjenestetid ved fortsatt sammenhengende tjeneste til stillingens aldersgrense. Det gjøres fradrag for ventelønn o.l.</article></article><article class="legalArticle" data-lovdata-URL="LTI/forskrift/1984-11-06-2324/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hvis medlemmet ikke ville fått 30 års tjenestetid ved oppnådd aldersgrense, avkortes vartpengene forholdsmessig. Vartpengene skal dog minst utgjøre et beløp som svarer til minstepensjon etter folketrygden, eventuelt med ektefelletillegg.</article></article><article class="legalArticle" data-lovdata-URL="LTI/forskrift/1984-11-06-2324/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Vartpengene skal vurderes hvert år. For medlemmer som må fratre sin innskuddspliktige stilling etter fylte 50 år kan vartpenger likevel fastsettes for inntil 3 år om gangen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Medlemmer som blir ledige før fylte 50 år kan maksimalt få vartpenger til sammen inntil 3 år når han er under 35 år, i inntil 5 år når han er fra 35 til 40 år, i inntil 7 år når han er fra 40 til 45 år og inntil 9 år når han er fra 45 til 50 år.</article></article><article class="legalArticle" data-lovdata-URL="LTI/forskrift/1984-11-06-2324/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Vartpenger kan ikke utbetales i lenger tid enn det antall år vedkommende har vært medlem av Pensjonskassen før vartpengenes inntreden.</article></article><article class="legalArticle" data-lovdata-URL="LTI/forskrift/1984-11-06-2324/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Et medlem kan bare få vartpenger når det står tilmeldt arbeidsformidlingen som reell arbeidssøker.</article></article><article class="legalArticle" data-lovdata-URL="LTI/forskrift/1984-11-06-2324/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Hvis medlem kan få annet offentlig eller privat arbeid, faller vartpengene bort når arbeidsinntekten utgjør mer enn 125 prosent av ordinære vartpenger. Ellers reduseres vartpengene slik at arbeidsinntekt og vartpenger til sammen tilsvarer 125 prosent av ordinære vartpenger.. Vartpengene faller også bort fra det tidspunkt medlemmet kan få alders- eller invalidepensjon.</article></article><article class="legalArticle" data-lovdata-URL="LTI/forskrift/1984-11-06-2324/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vartpenger anses som lønn etter lov om folketrygd § 4-2 nr. 3 bokstav i, slik at dagpenger ikke utbetales dersom den trygdede får vartpenger. Dersom vartpenger skulle komme til utbetaling for et tidsrom det også er tilstått dagpenger for, skal de to ytelsene samordnes etter forskrifter av 12. juni 1973 gitt med hjemmel i lov om folketrygd.</article></article><article class="legalArticle" data-lovdata-URL="LTI/forskrift/1984-11-06-2324/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse regler trer i kraft 1. januar 1985. Den tid et medlem etter 1. juli 1982 har oppebåret vartpenger regnes fra samme dato med i beregningsgrunnlaget for vartpengene, jf. § 2 ovenfor.</article></article></main></body></html>