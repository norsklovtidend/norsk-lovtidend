<!DOCTYPE html><html lang="no"><head><title>Forskrift om oppbevaring av sild og makrell ombord i fiskefartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1984-01-20-217</dd><dt class="dokid">DokumentID</dt><dd class="dokid">LTI/forskrift/1984-01-20-217</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 2</dd><dt class="dateInForce">I kraft fra</dt><dd class="dateInForce">1984-01-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-05-28-12</li><li>forskrift/1960-04-08-9602</li></ul></dd><dt class="dateOfPublication">Kunngjort</dt><dd class="dateOfPublication">1984-02-15</dd><dt class="title">Tittel</dt><dd class="title">Forskrift om oppbevaring av sild og makrell ombord i fiskefartøyer.</dd><dt class="refid">RefID</dt><dd class="refid">forskrift/1984-01-20-217</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppbevaring av sild og makrell ombord i fiskefartøyer.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-01-20-217" id="dokument"><h1>Forskrift om oppbevaring av sild og makrell ombord i fiskefartøyer.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 20. januar 1984, i medhold av lov av 28. mai 1959 nr. 12 om kvalitetskontroll med fisk og fiskevarer o.a. og kgl.res. av 8. april 1960 med senere endringer, fastsatt følgende forskrift for oppbevaring av sild og makrell ombord i fiskefartøyer:</article><article class="legalArticle" data-lovdata-URL="LTI/forskrift/1984-01-20-217/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Sild og makrell til menneskeføde skal ombord i fiske- og føringsfartøyer som hovedregel oppbevares iset i kasser eller nedkjølt i sjøvann.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Mindre fartøyer kan i den utstrekning det er kvalitetsmessig og sikkerhetsmessig forsvarlig oppbevare fangsten i binger på dekk eller i rom oppdelt i binger eller hyller.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Nedkjølingen av sjøvannet skal skje mekanisk eller ved bruk av tilstrekkelig mengde is, eller ved en kombinasjon av disse nedkjølingsmetoder. Ved bruk av is som eneste kjølemiddel skal det nyttes minst 20 prosent is og 20 prosent vann i forhold til oppbevaringstankens volum, og slik at det er isoverskudd på fisken ved levering. Tanker skal ha sirkulasjonssystem. Fangsten må nedkjøles straks den kommer ombord og holde en jevn temperatur fra fangst til levering på rundt 0° C.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Forskjellige døgnfangster skal ikke oppbevares på samme tank.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Ilandføring skal skje snarest mulig og lasten må være utlosset senest innen 3 døgn etter påbegynt fangst.</article></article><article class="legalArticle" data-lovdata-URL="LTI/forskrift/1984-01-20-217/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Reglene i § 1 gjelder også for ilandføring til eventuell anvendelse som agn, fiske- og dyrefor.</article></article><article class="legalArticle" data-lovdata-URL="LTI/forskrift/1984-01-20-217/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridirektøren kan i særlige tilfelle dispensere fra disse forskrifter.</article></article><article class="legalArticle" data-lovdata-URL="LTI/forskrift/1984-01-20-217/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Disse forskrifter trer i kraft straks. Samtidig oppheves forskrifter av 7. august 1980 om oppbevaring av makrell til konsum ombord i snurpenotfartøyer.</article></article></main></body></html>