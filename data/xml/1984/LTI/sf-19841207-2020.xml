<!DOCTYPE html><html lang="no"><head><title>Kunngjøring om formues- og inntektsskatt til staten for inntektsåret 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:14</dd><dt class="legacyID">Datokode</dt><dd class="legacyID">FOR-1984-12-07-2020</dd><dt class="dokid">DokumentID</dt><dd class="dokid">LTI/forskrift/1984-12-07-2020</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 26</dd><dt class="dateInForce">I kraft fra</dt><dd class="dateInForce">1985-02-09</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-01-09</dd><dt class="title">Tittel</dt><dd class="title">Kunngjøring om formues- og inntektsskatt til staten for inntektsåret 1984.</dd><dt class="miscInformation">Annet om dokumentet</dt><dd class="miscInformation">Kunngjøring fra Finans- og tolldepartementet.</dd><dt class="refid">RefID</dt><dd class="refid">forskrift/1984-12-07-2020</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring om formues- og inntektsskatt til staten for inntektsåret 1984.<ul class="tocSubUl"><li>§ 1.</li><li>§ 2.</li><li>§ 3.</li><li>I</li><li>II</li><li>III</li><li>IV</li><li>V</li><li>VI</li><li>VII<ul class="tocSubUl"><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-07-2020" id="dokument"><h1>Kunngjøring om formues- og inntektsskatt til staten for inntektsåret 1984.</h1><article class="legalP" data-absoluteaddress="/ledd/1/" id="ledd-1">Stortinget har 7. desember 1984 gjort slikt vedtak om formues- og inntektsskatt til staten for inntektsåret 1984:</article><article class="legalArticle" data-lovdata-URL="LTI/forskrift/1984-12-07-2020/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Enhver som etter lov om skatt av formue og inntekt av 18. august 1911 nr. 8 (skatteloven) skal svare kommuneskatt på grunnlag av ligningen for inntektsåret 1984, er pliktig til å svare skatt til staten av inntekt. Dog skal fylkes-, herreds- og bykommuner være fritatt for slik skatt. Det samme gjelder elektrisitetsverk som nevnt i skatteloven § 19 bokstav e og sparebanker.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Den som ikke har bopel i riket, men som mottar lønn av den norske stat, er skattepliktig av denne inntekt. Bestemmelsen i skatteloven § 22 annet og tredje ledd gjelder tilsvarende for skattepliktige som nevnt i dette ledd.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Selskap eller samlag for omsetning av brennevin, vin, fruktvin, mjød eller øl ilignes skatt til staten av inntekt.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Skattepliktige som nevnt i § 1, jf. § 2 i lov av 21. november 1952 nr. 2 om betaling og innkreving av skatt, skal dessuten svare skatt til staten av formue. Det samme gjelder aksjeselskaper og selskaper som er likestilt med disse, jf. § 7 annet punktum og § 9 første ledd i lov av 19. juni 1969 nr. 71 samt utenlandske selskaper. Dog skal sparebanker være fritatt for slik skatt.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Skattepliktige som har formue knyttet til eller inntekt vunnet ved petroleumsutvinning og rørledningstransport, jf. § 2 annet ledd i lov av 13. juni 1975 nr. 35 om skattlegging av undersjøiske petroleumsforekomster m.v., skal svare skatt til staten etter reglene og satsene nedenfor. Det samme gjelder når skatteplikten utelukkende følger av nevnte lov.</article></article><article class="legalArticle" data-lovdata-URL="LTI/forskrift/1984-12-07-2020/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Reglene om klasseansettelse i skatteloven § 75 får tilsvarende anvendelse. Personer og boer som etter reglene i den nevnte paragraf ikke tilkommer klassefradrag, blir å sette i klasse 0. For personer som må bo i utlandet på grunn av sin stilling i den norske stats tjeneste, følges samme regler som for personer som er bosatt i Norge.</article></article><article class="legalArticle" data-lovdata-URL="LTI/forskrift/1984-12-07-2020/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skatt som nevnt i § 1 beregnes på grunnlag av formuens og inntektens antatte beløp etter disse satsene:</article></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-12-07-2020/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Aksjeselskaper og selskaper som er likestilt med disse, jfr. § 9 første ledd i lov av 19. juni 1969 nr. 71, samt utenlandske selskaper, svarer formuesskatt med 0,4 pst. Selskap som nevnt i skatteloven § 20 tredje ledd, svarer formuesskatt med 0,1 pst. Av formue knyttet til fartøyer og innretninger som nevnt i lov av 20. juli 1893 nr. 1 § 4 første ledd, § 371 og § 372, samt annen formue som ikke har tilknytning til rederivirksomhet, svares det likevel formuesskatt med 0,4 pst. Formue under kr. 10 000 er skattefri.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Selskaper som nevnt i første ledd samt gjensidige livsforsikringsselskaper svarer inntektsskatt med 27,8 pst.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-12-07-2020/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forbruks- og innkjøpsforeninger og andre lag som faller inn under reglene i skatteloven § 52, svarer inntektsskatt etter disse satsene:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Av de første kr 10.000 &amp;11 pst.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Av de neste kr 20.000 &amp;16 pst.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Av de neste kr 30.000 &amp;26 pst.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Av de neste kr 50.000 &amp;31 pst.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Av de neste kr 50.000 &amp;36 pst.</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Av det overskytende beløp &amp;41 pst.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-12-07-2020/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Gjensidige skadeforsikringsselskaper og institusjoner som nevnt i skatteloven § 26 bokstav k og i (for så vidt de plikter å betale skatt) svarer inntektsskatt etter disse satsene:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Av de første kr 5.000 &amp;7 pst.</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Av de neste kr 10.000 &amp;13 pst.</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Av de neste kr 10.000 &amp;19 pst.</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Av de neste kr 25.000 &amp;25 pst</article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Av det overskytende beløp &amp;27,8 pst.</article><article class="legalP" data-absoluteaddress="/kapittel/3/ledd/7/" id="kapittel-3-ledd-7">Disse satser og regler kommer også til anvendelse på institusjoner som ikke går inn under avsnitt I, II eller IV.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1984-12-07-2020/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Boligselskaper som går inn under § 9 annet ledd annet punktum, i lov av 19. juni 1969 nr. 71, svarer inntektsskatt med 16 pst.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1984-12-07-2020/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I utlandet bosatte aksjonærer (parthavere) i aksjeselskap og dermed likestilt selskap svarer inntektsskatt med 25 pst. eller i tilfelle den sats som følger av skatteavtale med fremmed stat.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1984-12-07-2020/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Andre skattepliktige svarer:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">Formuesskatt av den del av den skattepliktiges samlede antatte formue som overstiger kr 100.000 i klasse 0 og 1 og kr 125.000 i klasse 2. Fradraget kr 125.000 skal også gjelde for skattepliktige i klasse 1 som får særfradrag etter skatteloven §§ 76 og 77. Det samme gjelder ektefeller hvorav den ene lignes etter skatteloven § 16 fjerde eller femte ledd.</article><article class="legalP" data-absoluteaddress="/kapittel/6/ledd/1/punkt/1/ledd/2/" id="kapittel-6-ledd-1-punkt-1-ledd-2">Formuesskatten beregnes etter disse satsene:</article></article></li><li><article class="listArticle" data-absoluteaddress="/kapittel/6/ledd/1/punkt/2/" id="kapittel-6-ledd-1-punkt-2"><article class="legalP" data-absoluteaddress="/kapittel/6/ledd/1/punkt/2/ledd/1/" id="kapittel-6-ledd-1-punkt-2-ledd-1">Av de første kr 100.000 <span class="data-pronounced-line">0,2 pst.</span></article></article></li><li><article class="listArticle" data-absoluteaddress="/kapittel/6/ledd/1/punkt/3/" id="kapittel-6-ledd-1-punkt-3"><article class="legalP" data-absoluteaddress="/kapittel/6/ledd/1/punkt/3/ledd/1/" id="kapittel-6-ledd-1-punkt-3-ledd-1">Av de neste kr 200.000 <span class="data-pronounced-line">0,6 pst.</span></article></article></li><li><article class="listArticle" data-absoluteaddress="/kapittel/6/ledd/1/punkt/4/" id="kapittel-6-ledd-1-punkt-4"><article class="legalP" data-absoluteaddress="/kapittel/6/ledd/1/punkt/4/ledd/1/" id="kapittel-6-ledd-1-punkt-4-ledd-1">Av de neste kr 300.000 <span class="data-pronounced-line">0,9 pst.</span></article></article></li><li><article class="listArticle" data-absoluteaddress="/kapittel/6/ledd/1/punkt/5/" id="kapittel-6-ledd-1-punkt-5"><article class="legalP" data-absoluteaddress="/kapittel/6/ledd/1/punkt/5/ledd/1/" id="kapittel-6-ledd-1-punkt-5-ledd-1">Av det overskytende beløp <span class="data-pronounced-line">1,3 pst.</span></article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/ledd/1/punkt/6/" id="kapittel-6-ledd-1-punkt-6"><span class="data-originalId">2.</span><article class="legalP" data-absoluteaddress="/kapittel/6/ledd/1/punkt/6/ledd/1/" id="kapittel-6-ledd-1-punkt-6-ledd-1">Inntektsskatt av den dei av den antatte inntekt som overstiger kr 1.500 i klasse 0, kr 45.000 i klasse 1 og kr 83.000 i klasse 2. Ved beregningen nyttes følgende satser:<table><tbody><tr><td data-text-align="left" data-vertical-align="top" /><td data-text-align="left" data-vertical-align="top">Klasse<br />0 og 1</td><td data-text-align="left" data-vertical-align="top">Klasse<br />2</td></tr><tr><td data-text-align="left" data-vertical-align="top">3,5 pst. av de første</td><td data-text-align="left" data-vertical-align="top">40 000</td><td data-text-align="left" data-vertical-align="top">28 000</td></tr><tr><td data-text-align="left" data-vertical-align="top">8,5 pst. av de neste</td><td data-text-align="left" data-vertical-align="top">16 000</td><td data-text-align="left" data-vertical-align="top">17 000</td></tr><tr><td data-text-align="left" data-vertical-align="top">14,5 pst. av de neste</td><td data-text-align="left" data-vertical-align="top">12 000</td><td data-text-align="left" data-vertical-align="top">11 000</td></tr><tr><td data-text-align="left" data-vertical-align="top">20,5 pst. av de neste</td><td data-text-align="left" data-vertical-align="top">12 000</td><td data-text-align="left" data-vertical-align="top">12 000</td></tr><tr><td data-text-align="left" data-vertical-align="top">25,5 pst. av de neste</td><td data-text-align="left" data-vertical-align="top">23 000</td><td data-text-align="left" data-vertical-align="top">23 000</td></tr><tr><td data-text-align="left" data-vertical-align="top">30,5 pst. av de neste</td><td data-text-align="left" data-vertical-align="top">35 000</td><td data-text-align="left" data-vertical-align="top">35 000</td></tr><tr><td data-text-align="left" data-vertical-align="top">35,5 pst. av de neste</td><td data-text-align="left" data-vertical-align="top">97 000</td><td data-text-align="left" data-vertical-align="top">99 000</td></tr><tr><td data-text-align="left" data-vertical-align="top">40,5 pst. av det overskytende beløp</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article></article></li></ul></article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Dersom den skattepliktige er bosatt i riket bare en dei av året, blir den skattefri dei av inntekten å nedsette under hensyn til det antall hele eller påbegynte måneder av året han har vært bosatt her, jf. skatteloven § 75 fjerde ledd. Progresjonsintervallene reduseres på tilsvarende måte. Skatten skal ikke overstige det beløp som faller på samme inntekt i klasse 0. Bestemmelsene i dette ledd gjelder tilsvarende for skattepliktige som har hatt midlertidig opphold i riket bare en dei av året, uten å være regnet som bosatte her, jf. skatteloven § 15 bokstav d.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1984-12-07-2020/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Skattepliktige som har formue knyttet til eller inntekt vunnet ved petroleumsutvinning og rørledningstransport, jf. § 2 annet ledd i lov av 13. juni 1975 nr. 35 om skattlegging av undersjøiske petroleumsforekomster m.v. skal – av slik inntekt og formue i tillegg til de skatter som følger av bestemmelsene foran – svare skatt til staten etter reglene og satsene nedenfor. Det samme gjelder når det bare skal svares skatt etter nevnte lov.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/7/ledd/1/punkt/1/" id="kapittel-7-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/7/ledd/1/punkt/1/ledd/1/" id="kapittel-7-ledd-1-punkt-1-ledd-1">Av formue som tilhører andre skattepliktige enn selskaper, svares skatt med 1 pst. De regler som ellers gjelder for beregning av formuesskatt til kommunen, gis tilsvarende anvendelse.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/7/ledd/1/punkt/2/" id="kapittel-7-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/7/ledd/1/punkt/2/ledd/1/" id="kapittel-7-ledd-1-punkt-2-ledd-1">Av inntekt svares skatt med 23 pst. Skatten blir å utligne i samsvar med bestemmelsene i lov av 13. juni 1975 nr. 35 om skattlegging av undersjøiske petroleumsforekomster m.v. Ved skatteberegningen skal det ikke gis fradrag for utdelt utbytte i aksjeselskaper, jf. lov av 19. juni 1969 nr. 71 § 8. De regler som ellers gjelder ved beregning av inntektsskatt til kommunen, gis tilsvarende anvendelse.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/7/ledd/1/punkt/3/" id="kapittel-7-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/7/ledd/1/punkt/3/ledd/1/" id="kapittel-7-ledd-1-punkt-3-ledd-1">Av inntekt vunnet ved petroleumsutvinning og rørledningstransport som nevnt i lov av 13. juni 1975 nr. 35 om skattlegging av undersjøiske petroleumsforekomster m.v. § 5, skal det svares særskatt med 35 pst.</article></article></li></ul></article><article class="legalArticle" data-lovdata-URL="LTI/forskrift/1984-12-07-2020/§4" data-name="§4" data-partID="§4" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Inntekter under kr 1.000 er skattefrie.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">I utlandet bosatte aksjonærer (parthavere) i aksjeselskap og dermed likestilt selskap (§ 3 V) ilignes skatt når inntekten – fastsatt under ett for samtlige aksjonærer – utgjør minst kr 100.</article></article><article class="legalArticle" data-lovdata-URL="LTI/forskrift/1984-12-07-2020/§5" data-name="§5" data-partID="§5" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 5</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/2/punkt/1/" id="kapittel-7-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/2/punkt/1/ledd/1/" id="kapittel-7-paragraf-2-punkt-1-ledd-1">Av gevinst ved avhendelse før 1. januar 1972 av tomt i Nord-Norge svares inntektsskatt til staten med 10 pst., jf. § 8 første punktum, i lov av 19. juni 1969 nr. 72 om særlige skatteregler til fremme av distriktsutbygging. Det samme gjelder når det er gitt samtykke etter § 8 siste punktum, i nevnte lov.</article><article class="legalP" data-absoluteaddress="/kapittel/7/paragraf/2/punkt/1/ledd/2/" id="kapittel-7-paragraf-2-punkt-1-ledd-2">Samme sats kommer til anvendelse på gevinst ved avhendelse før 1. januar 1972 av tomt som nevnt i skatteloven § 43 fjerde ledd. Dette gjelder også når avhendelsen må regnes som ledd i utøvelse av næring.</article><article class="legalP" data-absoluteaddress="/kapittel/7/paragraf/2/punkt/1/ledd/3/" id="kapittel-7-paragraf-2-punkt-1-ledd-3">Nevnte sats kommer videre til anvendelse på gevinst ved erstatning for ekspropriasjon av fast eiendom som nevnt i midlertidig lov av 3. juli 1953 nr. 8 avsnitt II, når kompetent organ har gjort vedtak om eller gitt samtykke til ekspropriasjon før 1. januar 1972. Det samme gjelder gevinst ved salg og makeskifte som det innen nevnte tidspunkt er truffet avtale om i tilfelle hvor erververen kunne ha krevd eiendommen avstått ved ekspropriasjon.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/2/punkt/2/" id="kapittel-7-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/2/punkt/2/ledd/1/" id="kapittel-7-paragraf-2-punkt-2-ledd-1">Av gevinst ved avhendelse 1. januar 1972 eller senere av tomt utenom næringsvirksomhet, jf. skatteloven § 43 fjerde og femte ledd, svares inntektsskatt til staten med 10 pst.</article><article class="legalP" data-absoluteaddress="/kapittel/7/paragraf/2/punkt/2/ledd/2/" id="kapittel-7-paragraf-2-punkt-2-ledd-2">Av gevinst ved erstatning for ekspropriasjon av fast eiendom som ikke går inn under foregående ledd, svares inntektsskatt til staten med 10 pst. dersom vedtaket om ekspropriasjon er fattet eller samtykke til ekspropriasjon er gitt 1. januar 1972 eller senere. Det samme gjelder gevinst ved salg og makeskifte som det etter nevnte tidspunkt blir truffet avtale om i tilfelle hvor erververen kunne ha krevd eiendommen avstått ved ekspropriasjon. Bestemmelsene i første og annet punktum gjelder ikke når den eiendom som avstås er driftsmiddel i næring dersom driftsmiddelet kan avskrives eller det kan kreves betinget skattefritakelse for gevinsten. De gjelder likevel hvor eiendommen er gårdsbruk eller skog eller utgjør en del av slik eiendom.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/paragraf/2/punkt/3/" id="kapittel-7-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/7/paragraf/2/punkt/3/ledd/1/" id="kapittel-7-paragraf-2-punkt-3-ledd-1">Når den skattepliktige krever det, blir gevinst som nevnt under 1 og 2 å regne med i inntekten ved den ordinære ligning.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/7/paragraf/2/punkt/4/" id="kapittel-7-paragraf-2-punkt-4"><span class="data-originalId">4.</span><article class="legalP" data-absoluteaddress="/kapittel/7/paragraf/2/punkt/4/ledd/1/" id="kapittel-7-paragraf-2-punkt-4-ledd-1">Av gevinst ved salg av aksjer som kommer inn under bestemmelsene i lov av 10. desember 1971 nr. 99, svares skatt til staten etter en sats på 30 pst. I den beregnede inntekt gis et skattefritt fradrag på kr 4.000 i klasse 1 og kr 8.000 i klasse 2. Fradraget kr 8.000 gis også skattepliktige i klasse 1 som nevnt i skatteloven § 76 og § 77 nr. 1-4, og ektefeller hvorav den ene lignes særskilt etter skatteloven § 16 fjerde eller femte ledd. I klasse 0 er det skattefrie fradrag kr 1.000.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/7/paragraf/2/punkt/5/" id="kapittel-7-paragraf-2-punkt-5"><span class="data-originalId">5.</span><article class="legalP" data-absoluteaddress="/kapittel/7/paragraf/2/punkt/5/ledd/1/" id="kapittel-7-paragraf-2-punkt-5-ledd-1">Av gevinst ved salg av aksjer som kommer inn under bestemmelsen i skatteloven § 54 annet ledd, svares inntektsskatt til staten etter en sats på 7 pst. Hvor gevinsten er beregnet etter de tidligere regler, gjelder satsene i § 3 VI.</article><article class="legalP" data-absoluteaddress="/kapittel/7/paragraf/2/punkt/5/ledd/2/" id="kapittel-7-paragraf-2-punkt-5-ledd-2">Gevinst som nevnt vil ikke kunne regnes med i inntekten ved den ordinære ligning.</article></article></li></ul></article><article class="legalArticle" data-lovdata-URL="LTI/forskrift/1984-12-07-2020/§6" data-name="§6" data-partID="§6" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Statsskatteligningen foregår i den kommune hvor den skattepliktige etter bestemmelsene i skatteloven §§ 20, 21, 23 og 24, blir å iligne kommuneskatt. Ved ligningen medregnes formue og inntekt som skattlegges etter bestemmelsene i skatteloven §§ 18 og 19. Når det gjelder utligning av skatt for skattepliktige som skal svare skatt etter petroleumsskatteloven, vises til § 6 i denne loven.</article><article class="legalP" data-absoluteaddress="/kapittel/7/paragraf/3/ledd/2/" id="kapittel-7-paragraf-3-ledd-2">I utlandet hjemmehørende mottaker av godtgjørelse, tantieme, gratiale og lignende fra selskap eller innretning som er hjemmehørende her i riket (skatteloven § 23 annet ledd), skattlegges i den kommune der selskapet har sitt kontor (hovedkontor) eller styret har sitt sete. Det samme gjelder andelsmeieri (skatteloven § 20 sjuende og åttende ledd) og selskap eller samlag for omsetning av brennevin, vin, fruktvin, mjød eller øl.</article><article class="legalP" data-absoluteaddress="/kapittel/7/paragraf/3/ledd/3/" id="kapittel-7-paragraf-3-ledd-3">Skattlegging av inntekt som nevnt i § 1 annet ledd, foretas i Oslo.</article></article><article class="legalArticle" data-lovdata-URL="LTI/forskrift/1984-12-07-2020/§7" data-name="§7" data-partID="§7" data-absoluteaddress="/kapittel/7/paragraf/4/" id="kapittel-7-paragraf-4"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/7/paragraf/4/ledd/1/" id="kapittel-7-paragraf-4-ledd-1">For øvrig blir skatten å utligne etter de gjeldende skattelover, derunder lov av 19. juni 1969 nr. 71 om særregler for skattlegging av aksjeselskaper og aksjonærer, med de avvik som følger av skatteavtaler med fremmede stater.</article></article><article class="legalArticle" data-lovdata-URL="LTI/forskrift/1984-12-07-2020/§8" data-name="§8" data-partID="§8" data-absoluteaddress="/kapittel/7/paragraf/5/" id="kapittel-7-paragraf-5"><h3 class="legalArticleHeader"><span class="legalArticleValue">§ 8</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/5/punkt/1/" id="kapittel-7-paragraf-5-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/5/punkt/1/ledd/1/" id="kapittel-7-paragraf-5-punkt-1-ledd-1">Hvis den skattepliktiges samlede skatter ved endelig ligning på noe trinn av den antatte inntekt ved statsskatteligningen overstiger 80 pst. av inntekten, skal inntekts- og formuesskatt til staten og dernest formuesskatt til kommunen nedsettes slik at nevnte grense ikke overskrides. Ved fordeling av skatt mellom skattekreditorene skal nedsettelsen i sin helhet belastes staten.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/5/punkt/2/" id="kapittel-7-paragraf-5-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/5/punkt/2/ledd/1/" id="kapittel-7-paragraf-5-punkt-2-ledd-1">Under samlede skatter etter 1 regnes: Inntekts- og formuesskatt til staten, inntekts- og formuesskatt til kommunen, inntektsskatt til fylkeskommunen, fellesskatt til Skattefordelingsfondet, medlemsavgift til folketrygden som beregnes av pensjonsgivende inntekt (pensjonsdelen), medlemsavgift til folketrygden som beregnes av antatt inntekt ved statsskatteligningen (sykedelen).</article><article class="legalP" data-absoluteaddress="/kapittel/7/paragraf/5/punkt/2/ledd/2/" id="kapittel-7-paragraf-5-punkt-2-ledd-2">Tillegg som blir pålagt etter ligningsloven kap. 10 tas ikke i betraktning ved anvendelse av denne paragraf. Det samme gjelder for særskatt som nevnt foran i § 3 VII C. Skattefradrag etter lov av 10. desember 1976 nr. 90 om forsørgerfradrag i skatt for barn og ungdom skal holdes utenfor ved anvendelsen av bestemmelsene i punkt 1 ovenfor.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/paragraf/5/punkt/3/" id="kapittel-7-paragraf-5-punkt-3"><span class="data-originalId">3.</span><article class="legalP" data-absoluteaddress="/kapittel/7/paragraf/5/punkt/3/ledd/1/" id="kapittel-7-paragraf-5-punkt-3-ledd-1">Ved ligning etter skatteloven § 16 gjelder bestemmelsene i 1 inntekt som lignes under ett, og skatten av denne inntekt og felleslignet formue. Nedsettelsen av skatt skal beregnes før fordeling etter skatteloven § 16 niende ledd og fordeles mellom ektefellene etter størrelsen av den enkeltes netto formue ved statsskatteligningen.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/7/paragraf/5/punkt/4/" id="kapittel-7-paragraf-5-punkt-4"><span class="data-originalId">4.</span><article class="legalP" data-absoluteaddress="/kapittel/7/paragraf/5/punkt/4/ledd/1/" id="kapittel-7-paragraf-5-punkt-4-ledd-1">Bestemmelsene under 1-3 gjelder bare for personlige skattepliktige som går inn under § 3 VI og VII.</article></article></li></ul></article><article class="legalArticle" data-lovdata-URL="LTI/forskrift/1984-12-07-2020/§9" data-name="§9" data-partID="§9" data-absoluteaddress="/kapittel/7/paragraf/6/" id="kapittel-7-paragraf-6"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/7/paragraf/6/ledd/1/" id="kapittel-7-paragraf-6-ledd-1">Departementet kan gi nærmere forskrifter til gjennomføring og utfylling av bestemmelsene i dette vedtak, herunder regler om avrunding av inntekts- og formuesposter, samt fradragsposter.</article></article></section></main></body></html>