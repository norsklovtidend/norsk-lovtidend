<!DOCTYPE html><html lang="no"><head><title>Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1984-03-02-612</dd><dt class="dokid">DokumentID</dt><dd class="dokid">LTI/forskrift/1984-03-02-612</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 5</dd><dt class="dateInForce">I kraft fra</dt><dd class="dateInForce">1984-03-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§16-1</li></ul></dd><dt class="dateOfPublication">Kunngjort</dt><dd class="dateOfPublication">1984-03-21</dd><dt class="title">Tittel</dt><dd class="title">Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1984.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 2. mars 1984 med hjemmel i lov om folketrygd § 16-1 nr. 3 siste ledd, jf. stortingsvedtak 9. november 1983. Fremmet av Sosialdepartementet.</dd><dt class="refid">RefID</dt><dd class="refid">forskrift/1984-03-02-612</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1984.<ul class="tocSubUl"><li>I.<ul class="tocSubUl"><li>1. Arbeidstaker som går inn under lov om skatt til Svalbard av formue og inn tekt kap. 2 og lov om skattlegging av tjenestemenn på Jan Mayen.</li><li>2. Trygdet etter lov om folketrygd § 1-2 med inntekt som ikke er skattepliktig til Norge etter de ordinære skattelover eller skattevedtak, lov om skattlegging av sjømenn eller lov om skatt til Svalbard, samt trygdet etter lov om folketrygd § 1-4 og utsendt arbeidstaker som er trygdet etter konvensjon inngått etter folketrygdlovens § 18-12.</li><li>3. Misjonærer og visse andre grupper.</li><li>4. Supplerende forskrifter.</li></ul></li><li>II.<ul class="tocSubUl"><li>Ikrafttreden.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1984-03-02-612" id="dokument"><h1>Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1984.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-03-02-612/KAPITTEL_1" data-partID="k1"><h2 data-text-align="center">I.</h2><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1984-03-02-612/KAPITTEL_1-1" data-partID="k1-1"><h3>1. Arbeidstaker som går inn under lov om skatt til Svalbard av formue og inn tekt kap. 2 og lov om skattlegging av tjenestemenn på Jan Mayen.</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">For lønn og annen godtgjørelse for arbeid og annen ervervsinntekt skal medlemsavgift etter folketrygdlovens § 16-1 nr. 1 bokstav b fastsettes av pensjonsgivende inntekt, jf. § 6-4 første ledd, og tilsvarende inntekt av arbeid i år før den trygdede fyller 17 år og fra og med det år den trygdede fyller 70 år.</article><article class="legalP" data-absoluteaddress="/kapittel/1/kapittel/1/ledd/2/" id="kapittel-1-kapittel-1-ledd-2">Medlemsavgift etter forangående ledd skal svares med 3,2 prosent.</article><article class="legalP" data-absoluteaddress="/kapittel/1/kapittel/1/ledd/3/" id="kapittel-1-kapittel-1-ledd-3">Det skal ikke svares medlemsavgift når avgiftsgrunnlaget etter annet ledd er under 14.000 kroner, og avgiften må ikke utgjøre mer enn 25 prosent av den inntekt som overstiger 14.000 kroner.</article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1984-03-02-612/KAPITTEL_1-2" data-partID="k1-2"><h3>2. Trygdet etter lov om folketrygd § 1-2 med inntekt som ikke er skattepliktig til Norge etter de ordinære skattelover eller skattevedtak, lov om skattlegging av sjømenn eller lov om skatt til Svalbard, samt trygdet etter lov om folketrygd § 1-4 og utsendt arbeidstaker som er trygdet etter konvensjon inngått etter folketrygdlovens § 18-12.</h3><ul class="defaultList"><li data-li-identifier="A." data-name="A."><article class="listArticle" data-absoluteaddress="/kapittel/1/kapittel/2/punkt/1/" id="kapittel-1-kapittel-2-punkt-1"><span class="data-originalId">A.</span><article class="legalP" data-absoluteaddress="/kapittel/1/kapittel/2/punkt/1/ledd/1/" id="kapittel-1-kapittel-2-punkt-1-ledd-1">Avgiftsgrunnlag.<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/kapittel/2/punkt/1/ledd/1/punkt/1/" id="kapittel-1-kapittel-2-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/kapittel/2/punkt/1/ledd/1/punkt/1/ledd/1/" id="kapittel-1-kapittel-2-punkt-1-ledd-1-punkt-1-ledd-1">For rettigheter etter kapitlene 2 og 3 i lov om folketrygd skal avgift fastsettes i prosent av følgende avgiftsgrunnlag<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/punkt/1/ledd/1/punkt/1/ledd/1/punkt/1/" id="kapittel-1-kapittel-2-punkt-1-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/2/punkt/1/ledd/1/punkt/1/ledd/1/punkt/1/ledd/1/" id="kapittel-1-kapittel-2-punkt-1-ledd-1-punkt-1-ledd-1-punkt-1-ledd-1">pensjonsgivende inntekt, jf. § 6-4 første ledd og tilsvarende inntekt av arbeid i år før den trygdede fyller 17 år og fra og med det år den trygdede fyller 70 år,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/2/punkt/1/ledd/1/punkt/1/ledd/1/punkt/2/" id="kapittel-1-kapittel-2-punkt-1-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/2/punkt/1/ledd/1/punkt/1/ledd/1/punkt/2/ledd/1/" id="kapittel-1-kapittel-2-punkt-1-ledd-1-punkt-1-ledd-1-punkt-2-ledd-1">pensjon, unntatt barnepensjon og barnetillegg.</article></article></li></ul></article><article class="legalP" data-absoluteaddress="/kapittel/1/kapittel/2/punkt/1/ledd/1/punkt/1/ledd/2/" id="kapittel-1-kapittel-2-punkt-1-ledd-1-punkt-1-ledd-2">Ved beregning av avgift etter de satser og det avgiftsgrunnlag som er fastsatt for trygdedekning etter kapitlene 2 og 3, fastsettes avgiftsgrunnlaget uten hensyn til bestemmelser i henhold til § 6-4 siste ledd.</article><article class="legalP" data-absoluteaddress="/kapittel/1/kapittel/2/punkt/1/ledd/1/punkt/1/ledd/3/" id="kapittel-1-kapittel-2-punkt-1-ledd-1-punkt-1-ledd-3">Det skal ikke svares avgift når inntekten er under 14.000 kroner, og avgiften må ikke utgjøre mer enn 25 prosent av den inntekt som overstiger 14.000 kroner.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/kapittel/2/punkt/1/ledd/1/punkt/2/" id="kapittel-1-kapittel-2-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/kapittel/2/punkt/1/ledd/1/punkt/2/ledd/1/" id="kapittel-1-kapittel-2-punkt-1-ledd-1-punkt-2-ledd-1">For rettigheter etter kapitlene 4, 5 og 7-12 i lov om folketrygd skal avgift fastsettes i prosent av pensjonsgivende inntekt, jf. § 6-4 første ledd, begrenset til 12 ganger grunnbeløpet, dog uten slik begrensning som nevnt i § 6-4 femte ledd annet punktum.</article><article class="legalP" data-absoluteaddress="/kapittel/1/kapittel/2/punkt/1/ledd/1/punkt/2/ledd/2/" id="kapittel-1-kapittel-2-punkt-1-ledd-1-punkt-2-ledd-2">Det skal ikke svares avgift når inntekten er under 14.000 kroner, og avgiften må ikke utgjøre mer enn 25 prosent av den inntekt som overstiger 14.000 kroner.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/kapittel/2/punkt/1/ledd/1/punkt/3/" id="kapittel-1-kapittel-2-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/kapittel/2/punkt/1/ledd/1/punkt/3/ledd/1/" id="kapittel-1-kapittel-2-punkt-1-ledd-1-punkt-3-ledd-1">Når en person etter søknad er opptatt i folketrygdens pensjonsdel med hjemmel i § 1-4 og samtidig betaler medlemsavgift i Norge av annen ervervsinntekt, jf. § 6-4 første ledd nr. 2, skal differansen mellom den fulle avgift og avgiften for annen ervervsinntekt og tilskott fra staten innkreves av trygdekontoret.</article></article></li></ul></article></article></li><li data-li-identifier="B." data-name="B."><article class="listArticle" data-absoluteaddress="/kapittel/1/kapittel/2/punkt/2/" id="kapittel-1-kapittel-2-punkt-2"><span class="data-originalId">B.</span><article class="legalP" data-absoluteaddress="/kapittel/1/kapittel/2/punkt/2/ledd/1/" id="kapittel-1-kapittel-2-punkt-2-ledd-1">Avgiftssatser.<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/kapittel/2/punkt/2/ledd/1/punkt/1/" id="kapittel-1-kapittel-2-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/kapittel/2/punkt/2/ledd/1/punkt/1/ledd/1/" id="kapittel-1-kapittel-2-punkt-2-ledd-1-punkt-1-ledd-1">Pliktig trygdet etter lov om folketrygd § 1-2, herunder utsendte arbeidstakere trygdet etter avtale i medhold av lovens § 18-12, og § 1-4 bokstav b med inntekt som ikke er skattepliktig til Norge etter de ordinære skattelover eller skattevedtak, lov om skattlegging av sjømenn eller lov om skatt til Svalbard svarer medlemsavgift til sykestønadsdelen med 3,2 prosent.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/kapittel/2/punkt/2/ledd/1/punkt/2/" id="kapittel-1-kapittel-2-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/kapittel/2/punkt/2/ledd/1/punkt/2/ledd/1/" id="kapittel-1-kapittel-2-punkt-2-ledd-1-punkt-2-ledd-1">Trygdet etter lov om folketrygd § 1-4, unntatt pliktig trygdet etter § 1-4 bokstav b, betaler medlemsavgift for de rettigheter hans trygd omfatter.</article></article></li></ul></article></article></li></ul><article class="legalP" data-absoluteaddress="/kapittel/1/kapittel/2/ledd/1/" id="kapittel-1-kapittel-2-ledd-1">Medlemsavgift som innbetales til trygdemyndighetene fastsettes til følgende prosentsatser:<table><thead><tr><th data-text-align="left" data-vertical-align="top" /><th colspan="2" data-text-align="center" data-vertical-align="top">Avgiftsgrunnlag</th><th colspan="2" data-text-align="center" data-vertical-align="top">Avgiftsgrunnlag</th></tr><tr><th data-text-align="center" data-vertical-align="top" /><th colspan="4" data-text-align="center" data-vertical-align="top">Stønadsform</th></tr><tr><th data-text-align="left" data-vertical-align="top" /><th colspan="2" data-text-align="center" data-vertical-align="top">Etter 2 A a<br />Sykestønad m.v.</th><th colspan="2" data-text-align="center" data-vertical-align="top">Etter 2 A b<br />Pensjon m.v.</th></tr><tr><th data-text-align="left" data-vertical-align="top">Forhold m.h.t. skattlegging og avgiftsbetaling til skattemyndighetene.<br />Arbeidsgivers plikt til å svare arbeidsgiveravgift</th><th data-text-align="center" data-vertical-align="top">Uten<br />sykepenger<br />1</th><th data-text-align="center" data-vertical-align="top">Tillegg for<br />sykepenger<br />2</th><th data-text-align="center" data-vertical-align="top">Uten<br />yrkesskadetrygd<br />3</th><th data-text-align="center" data-vertical-align="top">Tillegg for<br />yrkesskadetrygd<br />4</th></tr></thead><tbody><tr><td colspan="5" data-text-align="left" data-vertical-align="top"><i>Trygdede er ikke skattelagt i Norge</i></td></tr><tr><td data-text-align="left" data-vertical-align="top">Arbeidsgiver plikter ikke å betale arbeidsgiveravgift</td><td data-text-align="center" data-vertical-align="top">8,4</td><td data-text-align="center" data-vertical-align="top">4,0</td><td data-text-align="center" data-vertical-align="top">20,6</td><td data-text-align="center" data-vertical-align="top">0,2</td></tr><tr><td data-text-align="left" data-vertical-align="top">Arbeidsgiver plikter å betale arbeidsgiveravgift</td><td data-text-align="center" data-vertical-align="top">6,0</td><td data-text-align="center" data-vertical-align="top">0,0</td><td data-text-align="center" data-vertical-align="top">10,4</td><td data-text-align="center" data-vertical-align="top">0,0</td></tr><tr><td colspan="5" data-text-align="left" data-vertical-align="top">ORDINÆR MEDLEMSAVGIFT BETALES IKKE SAMMEN MED SKATTEN</td></tr><tr><td colspan="5" data-text-align="left" data-vertical-align="top"><i>Trygdede er skattelagt i Norge</i></td></tr><tr><td data-text-align="left" data-vertical-align="top">Arbeidsgiver plikter ikke å betale arbeidsgiveravgift</td><td data-text-align="center" data-vertical-align="top">5,6</td><td data-text-align="center" data-vertical-align="top">4,0</td><td data-text-align="center" data-vertical-align="top">16,1</td><td data-text-align="center" data-vertical-align="top">0,2</td></tr><tr><td data-text-align="left" data-vertical-align="top">Arbeidsgiver plikter å betale arbeidsgiveravgift</td><td data-text-align="center" data-vertical-align="top">3,2</td><td data-text-align="center" data-vertical-align="top">0,0</td><td data-text-align="center" data-vertical-align="top"> 5,9</td><td data-text-align="center" data-vertical-align="top">0,0</td></tr><tr><td colspan="5" data-text-align="left" data-vertical-align="top">ORDINÆR MEDLEMSAVGIFT BETALES SAMMEN MED SKATTEN</td></tr><tr><td data-text-align="left" data-vertical-align="top">Arbeidsgiver plikter ikke å betale arbeids giveravgift</td><td data-text-align="center" data-vertical-align="top">2,4</td><td data-text-align="center" data-vertical-align="top">4,0</td><td data-text-align="center" data-vertical-align="top">10,2</td><td data-text-align="center" data-vertical-align="top">0,2</td></tr><tr><td data-text-align="left" data-vertical-align="top">Arbeidsgiver plikter å betale arbeidsgiveravgift</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td></tr></tbody></table></article></section><section class="section" data-name="kap3" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1984-03-02-612/KAPITTEL_1-3" data-partID="k1-3"><h3>3. Misjonærer og visse andre grupper.</h3><article class="legalP" data-absoluteaddress="/kapittel/1/kapittel/3/ledd/1/" id="kapittel-1-kapittel-3-ledd-1">Departementet gis fullmakt til å fastsette avgifter på grunnlag av de avgiftssatser som er fastsatt for annen ervervsinntekt enn lønnsinntekt, selv om vedkommende må anses som arbeidstaker.</article></section><section class="section" data-name="kap4" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTI/forskrift/1984-03-02-612/KAPITTEL_1-4" data-partID="k1-4"><h3>4. Supplerende forskrifter.</h3><article class="legalP" data-absoluteaddress="/kapittel/1/kapittel/4/ledd/1/" id="kapittel-1-kapittel-4-ledd-1">Departementet kan gi supplerende forskrifter om gjennomføring av bestemmelsene i denne resolusjonen og kan foreta justeringer i de fastsatte regler og avgifter, herunder også gi særregler for trygdede med lønnsinntekt opptjent på fremmed stats kontinentalsokkel og utsendte arbeidstakere som delvis er omfattet av folketrygdloven i medhold av gjensidighetsavtaler.</article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-03-02-612/KAPITTEL_2" data-partID="k2"><h2 data-text-align="center">II.</h2><section class="section" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTI/forskrift/1984-03-02-612/KAPITTEL_2-1" data-partID="k2-1"><h3>Ikrafttreden.</h3><article class="legalP" data-absoluteaddress="/kapittel/2/kapittel/1/ledd/1/" id="kapittel-2-kapittel-1-ledd-1">Disse forskrifter trer i kraft straks og gis virkning fra 1. januar 1984.</article></section></section></main></body></html>