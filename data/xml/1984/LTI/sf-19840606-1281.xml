<!DOCTYPE html><html lang="no"><head><title>Forskrift om endring i forskrift om anordninger på og under dekk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:52</dd><dt class="legacyID">Datokode</dt><dd class="legacyID">FOR-1984-06-06-1281</dd><dt class="dokid">DokumentID</dt><dd class="dokid">LTI/forskrift/1984-06-06-1281</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 13</dd><dt class="dateInForce">I kraft fra</dt><dd class="dateInForce">1984-06-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§35</li><li>forskrift/1962-10-12-5</li></ul></dd><dt class="dateOfPublication">Kunngjort</dt><dd class="dateOfPublication">1984-07-19</dd><dt class="title">Tittel</dt><dd class="title">Forskrift om endring i forskrift om anordninger på og under dekk.</dd><dt class="refid">RefID</dt><dd class="refid">forskrift/1984-06-06-1281</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om anordninger på og under dekk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1984-06-06-1281" id="dokument"><h1>Forskrift om endring i forskrift om anordninger på og under dekk.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 6. juni 1984 fastsatt følgende forskriftsendring:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-06-06-1281/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Med hjemmel i lov av 9. juni 1903 nr. 7 om Statskontrol med Skibes Sjødygtighed m.v, § 1, § 35 nr. 4, § 41, § 42, § 97 og § 106 jf. kgl.res. av 12. oktober 1962 og 5. april 1963 fastsettes følgende endring i forskrift av 13. desember 1976 om anordninger på og under dekk § 28:</article> <article class="defaultP" margin-top="true">§ 28 nr. 1.2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved innkjørsel til bildekket skal det være oppsatt godt synlige skilt om forbudet mot å sitte i bilene under ombordkjøring, overfart og ilandkjøring samt om vognførerens ansvar etter denne paragrafs nr. 4.</article> <article class="defaultP" margin-top="true">§ 28 nr. 1.7 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Motorvognens fremdriftsmotor og andre forbrenningsmotorer innmontert i motorvogn eller tilhenger, skal være stanset under transport om bord i ferjer. Innretninger som er drevet med åpen flamme, skal ha hovedventilen på gass- eller brennvæskebeholder stengt slik at alle flammer er slukket.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Skipets fører kan dog tillate andre forbrenningsmotorer enn kjøretøyets fremdriftsmotor å være i gang under transport på delvis lukkede ferjer dersom bilen eller tilhengeren plasseres på den åpne del av vogndekket, og under transport på åpne ferjer dersom bilen eller tilhengeren plasseres i akterkant av vogndekket. Slik tillatelse skal bare gis dersom dette finnes påkrevet under hensyntagen til reisens lengde, formålet med bruk av forbrenningsmotoren m.v.</article> <article class="defaultP" margin-top="true">§ 28 nr. 1.9 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når kjøretøyet parkeres om bord på ferjen skal parkeringsbremsen være tilsatt og laveste gear koplet inn. Skilt om dette skal være oppsatt om bord.</article> <article class="defaultP" margin-top="true">§ 28 nr. 4 skal lyde: (Nr. 4 omnummereres til nr. 5.)</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Vognførerens ansvar.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Vognføreren er uten hensyn til skipsførerens ansvar etter sjødyktighetslovens § 106 og nr. 3 ovenfor, ansvarlig for at bestemmelsene i nr. 1.1,1.7 og 1.9 første punktum blir overholdt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-06-06-1281/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringsforskriften trer i kraft straks.</article></section></main></body></html>