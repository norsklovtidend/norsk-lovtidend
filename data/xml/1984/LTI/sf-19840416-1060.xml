<!DOCTYPE html><html lang="no"><head><title>Forskrift om felling av viltarter som gjør skade. (Viltlovens § 14.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1984-04-16-1060</dd><dt class="dokid">DokumentID</dt><dd class="dokid">LTI/forskrift/1984-04-16-1060</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 10</dd><dt class="dateInForce">I kraft fra</dt><dd class="dateInForce">1984-04-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-05-25-1220</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§14</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">1984-06-06</dd><dt class="title">Tittel</dt><dd class="title">Forskrift om felling av viltarter som gjør skade. (Viltlovens § 14.)</dd><dt class="refid">RefID</dt><dd class="refid">forskrift/1984-04-16-1060</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om felling av viltarter som gjør skade. (Viltlovens § 14.)<ul class="tocSubUl"><li>I Generelt.</li><li>II</li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/forskrift/1984-04-16-1060" id="dokument"><h1>Forskrift om felling av viltarter som gjør skade. (Viltlovens § 14.)</h1><article class="legalP" data-absoluteaddress="/ledd/1/" id="ledd-1">Direktoratet for vilt og ferskvannsfisk har 16. april 1984 med hjemmel i lov om viltet av 29. mai 1981 nr. 38 § 14, jf. også kgl.res. av 2. april 1982, fastsatt:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-04-16-1060/KAPITTEL_1" data-partID="k1"><h2 data-text-align="center">I Generelt.</h2><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Avliving av skadegjørende viltarter skal skje sikkerhetsmessig og humant forsvarlig.</article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">2. Før felling plikter eier, bruker eller rettighetshaver i rimelig utstrekning å forsøke andre tiltak for å avverge skade.</article><article class="numberedLegalP" data-numerator="3" data-absoluteaddress="/kapittel/1/nummer/3/" id="kapittel-1-nummer-3">3. Avlives et mordyr i yngeltid bør avkommet av dyrevernmessige hensyn om mulig også avlives.<ul class="defaultList"><li data-li-identifier="A." data-name="A."><article class="listArticle" data-absoluteaddress="/kapittel/1/nummer/3/punkt/1/" id="kapittel-1-nummer-3-punkt-1"><span class="data-originalId">A.</span><span class="miscHeadline"><i>Viltarter som kan felles uten særskilt tillatelse, hele året av eier/ bruker eller den han bemyndiger når viltet gjør skade som nærmere angitt.</i></span><article class="legalP" data-absoluteaddress="/kapittel/1/nummer/3/punkt/1/ledd/1/" id="kapittel-1-nummer-3-punkt-1-ledd-1">Rødrev, mink, mår, røyskatt, snømus, mårhund og grevling som gjør skade på bufe og tamrein, fjærkre, viltoppdrett, pelsdyrfarm, tidligere fredlyste egg- og dunvær, fiskekultur eller aquakultur.</article><article class="legalP" data-absoluteaddress="/kapittel/1/nummer/3/punkt/1/ledd/2/" id="kapittel-1-nummer-3-punkt-1-ledd-2">Grevling og mår som gjør skade på hus, hage eller åker.</article><article class="legalP" data-absoluteaddress="/kapittel/1/nummer/3/punkt/1/ledd/3/" id="kapittel-1-nummer-3-punkt-1-ledd-3">Hare som gjør skade på hage, frukttrær eller bærbusker.</article><article class="legalP" data-absoluteaddress="/kapittel/1/nummer/3/punkt/1/ledd/4/" id="kapittel-1-nummer-3-punkt-1-ledd-4">Ringdue, bydue, gråspurv og skjære som gjør skade på åker, i hus eller hage.</article><article class="legalP" data-absoluteaddress="/kapittel/1/nummer/3/punkt/1/ledd/5/" id="kapittel-1-nummer-3-punkt-1-ledd-5">Dompapp, gråtrost, måltrost, rødvingetrost, svarttrost og stær som gjør skade på hage, frukttrær, bærbusker plante- eller frøkultur.</article><article class="legalP" data-absoluteaddress="/kapittel/1/nummer/3/punkt/1/ledd/6/" id="kapittel-1-nummer-3-punkt-1-ledd-6">Kråke, ravn, skjære eller kaie som gjør skade på fiskehjeller, tamrein, bufe, viltoppdrett, tidligere fredlyste egg- og dunvær, pelsdyrfarm, frukttrær eller åker.</article><article class="legalP" data-absoluteaddress="/kapittel/1/nummer/3/punkt/1/ledd/7/" id="kapittel-1-nummer-3-punkt-1-ledd-7">Svartbak, gråmåke, fiskemåke, sildemåke og hettemåke som gjør skade på fiskehjeller, fiskekultur, aquakultur, tidligere fredlyste egg- og dunvær, bufe, pelsdyrfarm eller frukttrær.</article><article class="legalP" data-absoluteaddress="/kapittel/1/nummer/3/punkt/1/ledd/8/" id="kapittel-1-nummer-3-punkt-1-ledd-8">Hijakt på rødrev i fylkene Vest-Agder, Rogaland, Hordaland, Sogn og Fjordane og Møre og Romsdal er tillatt som ledd i felling av skadegjørende rødrev i utsatte beiteområder.</article></article></li><li data-li-identifier="B." data-name="B."><article class="listArticle" data-absoluteaddress="/kapittel/1/nummer/3/punkt/2/" id="kapittel-1-nummer-3-punkt-2"><span class="data-originalId">B.</span><span class="miscHeadline"><i>Viltarter som kan felles når viltnemnda har gitt tillatelse.</i></span><article class="legalP" data-absoluteaddress="/kapittel/1/nummer/3/punkt/2/ledd/1/" id="kapittel-1-nummer-3-punkt-2-ledd-1">Mink og fiskemåke som gjør skade i lakselv, ørretvann eller ørretelv.</article><article class="legalP" data-absoluteaddress="/kapittel/1/nummer/3/punkt/2/ledd/2/" id="kapittel-1-nummer-3-punkt-2-ledd-2">Siland, laksand, gråhegre, som gjør skade på aquakultur samt laks- og ørretførende vann og vassdrag hvor det drives kultiveringsarbeid.</article><article class="legalP" data-absoluteaddress="/kapittel/1/nummer/3/punkt/2/ledd/3/" id="kapittel-1-nummer-3-punkt-2-ledd-3">Grønnspett, gråspett, svartspett og flaggspett som gjør skade på forarbeidet treverk.</article><article class="legalP" data-absoluteaddress="/kapittel/1/nummer/3/punkt/2/ledd/4/" id="kapittel-1-nummer-3-punkt-2-ledd-4">Canadagås og kornkråke som gjør skade på åker eller plantekultur.</article><article class="legalP" data-absoluteaddress="/kapittel/1/nummer/3/punkt/2/ledd/5/" id="kapittel-1-nummer-3-punkt-2-ledd-5">Ilder som gjør skade på fjærkre og viltoppdrett.</article><article class="legalP" data-absoluteaddress="/kapittel/1/nummer/3/punkt/2/ledd/6/" id="kapittel-1-nummer-3-punkt-2-ledd-6">Rødrev og mink som gjør skade på hekkende sjøfugl på øy eller holme.</article><article class="legalP" data-absoluteaddress="/kapittel/1/nummer/3/punkt/2/ledd/7/" id="kapittel-1-nummer-3-punkt-2-ledd-7">Gaupe som gjør skade på bufe og tamrein.</article><article class="legalP" data-absoluteaddress="/kapittel/1/nummer/3/punkt/2/ledd/8/" id="kapittel-1-nummer-3-punkt-2-ledd-8">Viltarter som er nevnt i punktene A eller B dersom de volder sanitære ulemper.</article></article></li><li data-li-identifier="C." data-name="C."><article class="listArticle" data-absoluteaddress="/kapittel/1/nummer/3/punkt/3/" id="kapittel-1-nummer-3-punkt-3"><span class="data-originalId">C.</span><span class="miscHeadline"><i>Viltarter som kan felles når fylkesmannen har gitt tillatelse.</i></span><article class="legalP" data-absoluteaddress="/kapittel/1/nummer/3/punkt/3/ledd/1/" id="kapittel-1-nummer-3-punkt-3-ledd-1">Oter, smålom, storlom, småskarv, storskarv, ærfugl, makrellterne og rødnebbterne som gjør skade på aquakultur, lakselv, ørretvann eller ørretelv.</article><article class="legalP" data-absoluteaddress="/kapittel/1/nummer/3/punkt/3/ledd/2/" id="kapittel-1-nummer-3-punkt-3-ledd-2">Kattugle, hønsehauk, spurvehauk som gjør skade på viltoppdrett og fjærkre.</article><article class="legalP" data-absoluteaddress="/kapittel/1/nummer/3/punkt/3/ledd/3/" id="kapittel-1-nummer-3-punkt-3-ledd-3">Grønnfink, bjørkefink, pilfink, bokfink, gulspurv, konglebit, grankorsnebb, furukorsnebb, som gjør skade på åker, plante- eller frøkultur.</article><article class="legalP" data-absoluteaddress="/kapittel/1/nummer/3/punkt/3/ledd/4/" id="kapittel-1-nummer-3-punkt-3-ledd-4">Kongeørn som gjør skade på bufe eller tamrein.</article></article></li><li data-li-identifier="D." data-name="D."><article class="listArticle" data-absoluteaddress="/kapittel/1/nummer/3/punkt/4/" id="kapittel-1-nummer-3-punkt-4"><span class="data-originalId">D.</span><span class="miscHeadline"><i>Viltarter som kan felles når direktoratet har gitt tillatelse.</i></span><article class="legalP" data-absoluteaddress="/kapittel/1/nummer/3/punkt/4/ledd/1/" id="kapittel-1-nummer-3-punkt-4-ledd-1">Havørn og fiskeørn som gjør skade på bufe, tamrein eller aquakultur.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-04-16-1060/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Gaupe, oter, ilder, mårhund, kongeørn, havørn, fiskeørn, Canadagås, smålom, storlom, gråspett, svartspett, konglebit, hønsehauk, spurvehauk og kattugle som blir felt som skadevilt i medhold av disse forskrifter, er Viltfondets eiendom. Den som feller slikt vilt skal ta vare på det så det ikke utsettes for skade. Etter nærmere bestemmelser fra direktoratet kan også andre arter kreves innlevert.<ul class="defaultList"><li data-li-identifier="16." data-name="16."><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">16.</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">april. Nr. 1060.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-04-16-1060/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Dersom det er nødvendig for å hindre skade på person eller eiendom er det tillatt å avlive smågnagere og krypdyr.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1984-04-16-1060/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Overtredelse av forskriftene er forseelse og straffes med bøter eller fengsel inntil 1 år dersom ikke forholdet rammes av strengere straffebud.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Forsøk straffes likt med fullbyrdet forseelse. Uaktsom overtredelse og medvirkning er straffbart.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1984-04-16-1060/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Direktoratet kan i særlige tilfeller dispensere fra reglene i denne forskrift.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1984-04-16-1060/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Disse bestemmelser trer i kraft straks. Samtidig oppheves forskrift av 25. mai 1983 nr. 1220 om felling av skadegjørende viltarter.</article></section></main></body></html>