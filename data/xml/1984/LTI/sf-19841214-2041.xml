<!DOCTYPE html><html lang="no"><head><title>Forskrift om endringer i forskrift om tilskott under opplæring med sikte på høvelig arbeid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:47</dd><dt class="legacyID">Datokode</dt><dd class="legacyID">FOR-1984-12-14-2041</dd><dt class="dokid">DokumentID</dt><dd class="dokid">LTI/forskrift/1984-12-14-2041</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 26</dd><dt class="dateInForce">I kraft fra</dt><dd class="dateInForce">1985-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-08-06-1222</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§4-1</li></ul></dd><dt class="dateOfPublication">Kunngjort</dt><dd class="dateOfPublication">1985-01-09</dd><dt class="title">Tittel</dt><dd class="title">Forskrift om endringer i forskrift om tilskott under opplæring med sikte på høvelig arbeid.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. 14. desember 1984 med heimel i lov av 17. juni 1966 nr. 12 om folketrygd, § 4-1 nr. 1e, § 4-6, § 4-8 annet ledd og § 4-9. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1984-12-14-2041</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om tilskott under opplæring med sikte på høvelig arbeid.<ul class="tocSubUl"><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-14-2041" id="dokument"><h1>Forskrift om endringer i forskrift om tilskott under opplæring med sikte på høvelig arbeid.</h1><article class="legalP" data-absoluteaddress="/ledd/1/" id="ledd-1">I forskrift fastsatt ved kgl. res. 6. august 1982 nr. 1222 med endring av 2. desember 1983 nr. 1705 gjøres følgende endringer:</article> <article class="defaultP" margin-top="true">§ 3. Grunnstønad skal lyde:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">a)</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Kursdeltakere som i løpet av siste avsluttende kalenderår har hatt en pensjonsgivende inntekt, jf. lov om folketrygd § 6-4, første ledd, nr. 1-3, på minst 75 pst. av folketrygdens grunnbeløp, ytes en grunnstønad etter høy sats.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Kursdeltakere som på det tidspunkt kurset tar til, har rett til dagpenger i henhold til forskrifter om fastsetting av dagpengegrunnlaget for trygdede som har avtjent lovbestemt tjenesteplikt eller forskrifter om avvik fra bestemmelsene i lov om folketrygd § 4-3, nr. 2, tredje ledd, første punktum, for arbeid på deltid, fastsatt av Kommunal- og arbeidsdepartementet henholdsvis 13. oktober 1978 og 7. mai 1973, får også kursstønad som nevnt i første ledd.</article><article class="legalP" data-absoluteaddress="/ledd/1/punkt/1/ledd/3/" id="ledd-1-punkt-1-ledd-3">Har kursdeltakeren i det aktuelle tidsrom som nevnt i første ledd vært syk, deltatt i arbeidsmarkedskurs som nevnt i § 1, avtjent verneplikt av minst 3 måneders varighet, eller vært arbeidsløs og stått tilmeldt Arbeidsformidlingen som arbeidssøker, kan perioden forlenges med tilsvarende tid.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">b)</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">For kursdeltakere som ikke fyller kravene under a) første og tredje ledd, og ungdom under 19 år, ytes grunnstønad etter lav sats, jf. for øvrig §§ 11 og 12.</article></article></li></ul></article> <article class="defaultP" margin-top="true">§ 4. Forsørgingstillegg skal lyde:</article><article class="legalP" data-absoluteaddress="/ledd/2/" id="ledd-2">Forsørgingstillegg til grunnstønaden utbetales for ektefelle og barn under 18 år som kursdeltakeren forsørger eller har plikt til å forsørge, uansett om dette skjer ved kontanttilskott til dekning av familiens utgifter eller ved arbeid i heimen.</article><article class="legalP" data-absoluteaddress="/ledd/3/" id="ledd-3">Hvis vedkommende familiemedlem på det aktuelle tidspunkt har en inntekt som minst svarer til 75 pst. av G på det tidspunkt kurset tar til, utbetales ikke forsørgingstillegg.</article><article class="legalArticle" data-lovdata-URL="LTI/forskrift/1984-12-14-2041/§5" data-name="§5" data-partID="§5" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Borteboertillegg skal lyde:</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kursdeltakere som må skifte bopel på grunn av kurset, kan som kompensasjon for merutgifter, ulemper m.v. ved å måtte bo fra heimen – tilstås borteboertillegg.</article> <article class="defaultP" margin-top="true">§ 6. Tilsynstillegg skal lyde:</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Har kursdeltakeren barn under 10 år, kan det utbetales tilsynstillegg til dekning av dokumenterte utgifter dersom det på grunn av kurset blir nødvendig med leid hjelp til stell og pass av barna. Tilsvarende gjelder dersom kursdeltakeren har barn over 10 år som på grunn av sykdom, skade eller lyte må ha kontinuerlig pleie og/eller tilsyn.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">For å få tillegg etter første ledd må offentlig godkjent institusjon eller kommunal dagmamma/pappa nyttes når dette er mulig. Er dette ikke mulig, kan tilsynstillegget tilstås til dekning av utgifter til leid privat hjelp som ikke er medlem av samme husstand eller ikke er barn under 18 år.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Tillegget gis ikke når det til barnet eller noen av dets forsørgere ytes annen særlig trygdestønad for pass av barnet.</article><article class="legalP" data-absoluteaddress="/paragraf/1/ledd/6/" id="paragraf-1-ledd-6">Etter nærmere regler gitt av Arbeidsdirektoratet, kan det også ytes tillegg for andre familiemedlemmer som trenger tilsyn og pleie.</article> <article class="defaultP" margin-top="true">§ 11. Lønn fra arbeidsgiver skal lyde:</article><article class="legalP" data-absoluteaddress="/paragraf/1/ledd/7/" id="paragraf-1-ledd-7">Lønnes kursdeltakeren helt eller delvis av arbeidsgiver, faller grunnstønaden bort. Tilleggene ytes på vanlige vilkår (dekning av merutgifter ved deltakelse på kurs).</article> <article class="defaultP" margin-top="true">§ 12. Samordning med andre offentlige pensjons- og trygdeytelser skal lyde:</article><article class="legalP" data-absoluteaddress="/paragraf/1/ledd/8/" id="paragraf-1-ledd-8">Kursdeltakere som i kurstiden mottar attføringspenger eller mer enn halve sykepenger, får ikke grunnstønad. Tilleggene utbetales etter vanlige regler.</article><article class="legalP" data-absoluteaddress="/paragraf/1/ledd/9/" id="paragraf-1-ledd-9">Mottar kursdeltakeren annen stønad fra offentlig trygde- eller pensjonsordning som helt eller delvis skal dekke utgifter til livsopphold, eller har deltakeren i kurstiden fritt opphold i offentlig institusjon, utbetales grunnstønaden etter laveste sats.</article><article class="legalP" data-absoluteaddress="/paragraf/1/ledd/10/" id="paragraf-1-ledd-10">Kursstønad etter disse forskrifter kan reduseres eller falle helt bort dersom kursdeltakeren nekter å fremme søknad om tilsvarende pensjons- eller trygdeytelser som nevnt i første og annet ledd.</article><article class="legalP" data-absoluteaddress="/paragraf/1/ledd/11/" id="paragraf-1-ledd-11">Endringene trer i kraft 1. januar 1985.</article></article></main></body></html>