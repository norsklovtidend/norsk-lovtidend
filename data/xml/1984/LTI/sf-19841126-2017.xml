<!DOCTYPE html><html lang="no"><head><title>Midlertidig forskrift om konsesjonsvilkår for å opprette og drive jordstasjon til mottaking av fjernsynssignaler via kommunikasjonssatellitt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-1984-11-26-2017</dd><dt class="dokid">DokumentID</dt><dd class="dokid">LTI/forskrift/1984-11-26-2017</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 26</dd><dt class="dateInForce">I kraft fra</dt><dd class="dateInForce">1984-11-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29</li></ul></dd><dt class="dateOfPublication">Kunngjort</dt><dd class="dateOfPublication">1985-01-09</dd><dt class="title">Tittel</dt><dd class="title">Midlertidig forskrift om konsesjonsvilkår for å opprette og drive jordstasjon til mottaking av fjernsynssignaler via kommunikasjonssatellitt.</dd><dt class="refid">RefID</dt><dd class="refid">forskrift/1984-11-26-2017</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om konsesjonsvilkår for å opprette og drive jordstasjon til mottaking av fjernsynssignaler via kommunikasjonssatellitt.</li></ul></dd></dl></header><main class="documentBody" data-lovdata-URL="LTI/forskrift/1984-11-26-2017" id="dokument"><h1>Midlertidig forskrift om konsesjonsvilkår for å opprette og drive jordstasjon til mottaking av fjernsynssignaler via kommunikasjonssatellitt.</h1><article class="legalP" data-absoluteaddress="/ledd/1/" id="ledd-1">Fastsatt av Styret for Televerket 26. november 1984 med hjemmel i lov av 29. april 1899, § 1 nr. 1b, jfr. kgl. res. av 20. mars 1970.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Som en hovedregel skal jordstasjoner for mottaking av fjernsynsignaler via kommunikasjonssatellitt eies og drives av Televerket, som leverer signalene til kabelfjernsynsnett. Dersom Televerket i enkelttilfeller ikke kan levere signalene innen rimelig tid, kan Teledirektoratet gi midlertidig konsesjon til private kabelselskaper for å opprette og drive slik jordstasjon.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Når konsesjonstiden utløper, eller når konsesjonæren selv ønsker det, vil Televerket kunne overta jordstasjonen. Forutsetningen for overtakelsen er at konsesjonæren er villig til å selge utstyret og at konsesjonæren og Televerket blir enige om godtgjørelsen. Det skal gis melding minst 3 måneder før eventuell overtakelse ønskes.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Konsesjonen gir rett til å opprette og drive jordstasjon for mottaking av nærmere angitte fjernsynssignaler via kommunikasjonssatellitt. Det er en betingelse for konsesjon at Kultur- og vitenskapsdepartementet har gitt løyve etter kringkastingsloven til å kringkaste signalene til allmennheten.</article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">Teledirektoratet kan også i spesielle tilfeller gi konsesjon til mottaking av fjernsynssignaler via kommunikasjonssatellitt når utnyttelsen av signalene ikke omfattes av kringkastingsloven.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Konsesjonen gis maksimalt fram til 1. september 1986.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Utstyret må til enhver tid oppfylle Televerkets tekniske krav.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Mottakeranlegget, inklusive plassering, må godkjennes av Teledirektoratet. Televerket har rett til når som helst å foreta teknisk kontroll av anlegget.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Teledirektoratet foretar nødvendig frekvensmessig koordinering. Valg av geografisk plassering av jordstasjonen er avhengig av at den lar seg koordinere med radiolinje.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">Jordstasjonen må drives etter de retningslinjer som Televerket blir pålagt fra overordnet myndighet og fra den organisasjonen som har driften av satellittsystemet.</article></article></li><li data-li-identifier="8." data-name="8."><article class="listArticle" data-absoluteaddress="/ledd/1/punkt/8/" id="ledd-1-punkt-8"><span class="data-originalId">8.</span><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">Jordstasjonen må drives etter de operative krav som gjelder for tjenesten.</article></article></li><li data-li-identifier="9." data-name="9."><article class="listArticle" data-absoluteaddress="/ledd/1/punkt/9/" id="ledd-1-punkt-9"><span class="data-originalId">9.</span><article class="legalP" data-absoluteaddress="/ledd/1/punkt/9/ledd/1/" id="ledd-1-punkt-9-ledd-1">Når Televerket ber om det, plikter konsesjonæren å levere signaler fra jordstasjonen til Televerket på samme vilkår som Televerket tilbyr for leveranse av signaler fra tilsvarende jordstasjoner.</article></article></li><li data-li-identifier="10." data-name="10."><article class="listArticle" data-absoluteaddress="/ledd/1/punkt/10/" id="ledd-1-punkt-10"><span class="data-originalId">10.</span><article class="legalP" data-absoluteaddress="/ledd/1/punkt/10/ledd/1/" id="ledd-1-punkt-10-ledd-1">Konsesjonæren er ansvarlig overfor Teledirektoratet for å dekke sin del, i forhold til antall brukere, av de kostnader Televerket har ved bruk av satellitten.</article></article></li><li data-li-identifier="11." data-name="11."><article class="listArticle" data-absoluteaddress="/ledd/1/punkt/11/" id="ledd-1-punkt-11"><span class="data-originalId">11.</span><article class="legalP" data-absoluteaddress="/ledd/1/punkt/11/ledd/1/" id="ledd-1-punkt-11-ledd-1">Konsesjonæren skal dekke Televerkets utgifter med kontroll av jordstasjonen.</article></article></li><li data-li-identifier="12." data-name="12."><article class="listArticle" data-absoluteaddress="/ledd/1/punkt/12/" id="ledd-1-punkt-12"><span class="data-originalId">12.</span><article class="legalP" data-absoluteaddress="/ledd/1/punkt/12/ledd/1/" id="ledd-1-punkt-12-ledd-1">Konsesjonæren må ha tillatelse fra sendeselskapet til å motta sendingene.</article></article></li><li data-li-identifier="13." data-name="13."><article class="listArticle" data-absoluteaddress="/ledd/1/punkt/13/" id="ledd-1-punkt-13"><span class="data-originalId">13.</span><article class="legalP" data-absoluteaddress="/ledd/1/punkt/13/ledd/1/" id="ledd-1-punkt-13-ledd-1">Konsesjonen kan ikke overdras til andre. Det skal gis melding til Teledirektoratet om salg eller annen overdragelse av jordstasjonen.</article></article></li><li data-li-identifier="14." data-name="14."><article class="listArticle" data-absoluteaddress="/ledd/1/punkt/14/" id="ledd-1-punkt-14"><span class="data-originalId">14.</span><article class="legalP" data-absoluteaddress="/ledd/1/punkt/14/ledd/1/" id="ledd-1-punkt-14-ledd-1">Dersom konsesjonsvilkårene ikke overholdes, kan konsesjonen inndras. Konsesjonsinndragning eller innskrenkning i bruken av jordstasjonen kan også iverksettes dersom hensynet til Statens sikkerhet og beredskap eller andre sterke allmenne hensyn krever det, uten at dette gir konsesjonæren rett til erstatning.</article></article></li><li data-li-identifier="15." data-name="15."><article class="listArticle" data-absoluteaddress="/ledd/1/punkt/15/" id="ledd-1-punkt-15"><span class="data-originalId">15.</span><article class="legalP" data-absoluteaddress="/ledd/1/punkt/15/ledd/1/" id="ledd-1-punkt-15-ledd-1">Bruk av jordstasjon uten gyldig konsesjon – eller annen overtredelse av forskriftene – er straffbart, jfr. lov av 29. april 1899.</article></article></li><li data-li-identifier="16." data-name="16."><article class="listArticle" data-absoluteaddress="/ledd/1/punkt/16/" id="ledd-1-punkt-16"><span class="data-originalId">16.</span><article class="legalP" data-absoluteaddress="/ledd/1/punkt/16/ledd/1/" id="ledd-1-punkt-16-ledd-1">Teledirektoratet kan i særlige tilfeller dispensere fra enkelte av kravene i disse forskriftene.</article></article></li><li data-li-identifier="17." data-name="17."><article class="listArticle" data-absoluteaddress="/ledd/1/punkt/17/" id="ledd-1-punkt-17"><span class="data-originalId">17.</span><article class="legalP" data-absoluteaddress="/ledd/1/punkt/17/ledd/1/" id="ledd-1-punkt-17-ledd-1">Forskriften trer i kraft straks.</article></article></li></ul></article></main></body></html>