<!DOCTYPE html><html lang="no"><head><title>Forskrift om norsk linefiske i islandsk sone i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1984-04-03-1382</dd><dt class="dokid">DokumentID</dt><dd class="dokid">LTI/forskrift/1984-04-03-1382</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 15</dd><dt class="dateInForce">I kraft fra</dt><dd class="dateInForce">1984-04-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17/§4</li><li>forskrift/1964-01-17-9176/§6</li><li>forskrift/1964-01-17-9176/§10</li><li>lov/1972-06-16-57</li></ul></dd><dt class="dateOfPublication">Kunngjort</dt><dd class="dateOfPublication">1984-08-01</dd><dt class="title">Tittel</dt><dd class="title">Forskrift om norsk linefiske i islandsk sone i 1984.</dd><dt class="refid">RefID</dt><dd class="refid">forskrift/1984-04-03-1382</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om norsk linefiske i islandsk sone i 1984.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-04-03-1382" id="dokument"><h1>Forskrift om norsk linefiske i islandsk sone i 1984.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 3. april 1984 i medhold av § 4 i lov av 17. juni 1955 om saltvannsfiskeriene, jf. kgl.res. av 17. januar 1964, og § 6 og § 10 i lov av 16. juni 1972 nr. 57 om deltagelse i fisket, bestemt:</article><article class="legalArticle" data-lovdata-URL="LTI/forskrift/1984-04-03-1382/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norsk linefiske innenfor den islandske 200 n. mils økonomiske sone er forbudt. Uten hinder av dette forbud kan ca. 45 linefartøyer av størrelse opp til 125 fots lengde, registrert i Norge, i tidsrommet 27. april 1984 kl. 0000 GMT til 13. juni 1984 kl. 2400 GMT drive fiske i området mellom 12 og 200 n. mil fra Islands grunnlinjer. På feltet må ikke flere enn ca. 30 fartøyer delta i fisket samtidig.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For å hindre at deltakerantallet som er fastsatt i første ledd overskrides, gis Fiskeridirektøren fullmakt til å begrense deltakelsen. I særlige tilfelle kan Fiskeridirektøren gi dispensasjon fra den fastsatte størrelsesgrense i første ledd.</article></article><article class="legalArticle" data-lovdata-URL="LTI/forskrift/1984-04-03-1382/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fangstkvoten er på inntil 1.000 tonn rund vekt, hvorav bifangstene av torsk ikke må overstige 15 % i vekt pr. fartøy for hver fangsttur. Fangstkvoten pr. fartøy er begrenset til 100 tonn rund vekt.</article></article><article class="legalArticle" data-lovdata-URL="LTI/forskrift/1984-04-03-1382/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved fiske i området skal fartøyene følge de samme regler som islandske fiskere under samme slags fiske, bla. gi daglig melding om sine posisjoner m.v. til de islandske myndigheter.</article></article><article class="legalArticle" data-lovdata-URL="LTI/forskrift/1984-04-03-1382/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskere som vil delta i dette fiske i nevnte tidsperiode i 1984 må sende melding på fastsatt skjema om dette til Fiskeridirektøren senest innen 10. april 1984. Med melding skal innsendes eventuelt manglende fangstoppgaver for tidligere deltakelse i fisket; området. Fisketillatelsene gis av de islandske myndigheter.</article></article><article class="legalArticle" data-lovdata-URL="LTI/forskrift/1984-04-03-1382/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartøyene skal gi melding til Fiskeridirektøren når de går fra norsk havn eller fra andre steder til fiskefeltene ved Island. Ved direkte avgang fra annet fiskefelt skal også oppgis fartøyposisjon. Videre skal fartøyene gi melding til Fiskeridirektøren når sonen forlates og da med oppgaver over fangsten som er tatt i sonen fordelt på fiskeslag.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fiskeridirektøren kan pålegge fartøyene å sende fangstmeldinger så ofte dette må være nødvendig for å hindre kvoteoverskridelse. Fiskeridirektøren bemyndiges til å stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/1984-04-03-1382/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft straks og gjelder til og med 13. juni 1984.</article></article></main></body></html>