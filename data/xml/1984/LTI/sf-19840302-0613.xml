<!DOCTYPE html><html lang="no"><head><title>Forskrift om endring i forskrift om regulering av trålfiske etter torsk nord for 62° n.br. i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1984-03-02-613</dd><dt class="dokid">DokumentID</dt><dd class="dokid">LTI/forskrift/1984-03-02-613</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 5</dd><dt class="dateInForce">I kraft fra</dt><dd class="dateInForce">1984-03-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-12-15-1827</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17/§1</li><li>lov/1955-06-17/§4</li><li>lov/1951-04-20/§5</li><li>lov/1972-06-16-57/§10</li><li>lov/1972-06-16-57/§10a</li><li>lov/1972-06-16-57/§10b</li></ul></dd><dt class="dateOfPublication">Kunngjort</dt><dd class="dateOfPublication">1984-03-21</dd><dt class="title">Tittel</dt><dd class="title">Forskrift om endring i forskrift om regulering av trålfiske etter torsk nord for 62° n.br. i 1984.</dd><dt class="refid">RefID</dt><dd class="refid">forskrift/1984-03-02-613</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av trålfiske etter torsk nord for 62° n.br. i 1984.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-03-02-613" id="dokument"><h1>Forskrift om endring i forskrift om regulering av trålfiske etter torsk nord for 62° n.br. i 1984.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 2. mars 1984, i medhold av §§ 1 og 4 i lov av 17. juni 1955 om saltvannsfiskeriene, jf. kgl.res. av 17. januar 1964, § 5 i lov av 20. april 1951 om fiske med trål, jf. kgl.res. av 11. januar 1974, og §§ 10, 10a og 10b i lov av 16. juni 1972 om regulering av deltakelsen i fisket, bestemt:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-03-02-613/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 15. desember 1983 nr. 1827 om regulering av trålfiske etter torsk nord for 62° n.br. i 1984, gjøres følgende endringer:</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">20 % eller mer av årskvoten for ferskfisktrålere under § 3a skal fiskes etter 1. september 1984. Fiskeridirektøren kan dispensere fra denne bestemmelsen for enbåtsrederi.</article> <article class="defaultP" margin-top="true">§ 6 nr. 3 første ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fartøyer som blir tildelt kvote etter denne paragraf kan ikke drive trålfiske nord for 62° n.br. i tiden fra og med lørdag 21. januar 1984 kl. 24.00 til og med søndag 29. januar kl. 24.00, fra og med fredag 2. mars 1984 kl. 24.00 til og med mandag 5. mars 1984 kl. 24.00 og fra og med torsdag 12. april 1984 kl. 24.00 til og med søndag 6. mai 1984 kl. 24.00. Tilsvarende forbud gjelder nord for 67° n.br. fra og med fredag 14. desember 1984 kl. 24.00 til og med mandag 31. desember 1984 kl. 24.00. Fiskeridirektøren kan i særlige tilfelle gjøre unntak fra forbudet i dette ledd.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det er forbudt å drive fiske med trål innenfor 12-milsgrensen nord for 62° n.br. søndag 29. og mandag 30. januar 1984, mandag 5. og tirsdag 6. mars 1984 og søndag 6. og mandag 7. mai 1984.</article> <article class="defaultP" margin-top="true">§ 8 a (ny) skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Fiskestopp utenfor fiskerigrensen.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Innenfor området avgrenset av rette linjer gjennom følgende posisjoner:<table><tbody><tr><td data-text-align="left" data-vertical-align="top">N 68° 08'</td><td data-text-align="left" data-vertical-align="top">E 11° 52'</td></tr><tr><td data-text-align="left" data-vertical-align="top">N 68° 23'</td><td data-text-align="left" data-vertical-align="top">E 10° 52'</td></tr><tr><td data-text-align="left" data-vertical-align="top">N 68° 42'</td><td data-text-align="left" data-vertical-align="top">E 12° 17'</td></tr><tr><td data-text-align="left" data-vertical-align="top">N 68° 32'</td><td data-text-align="left" data-vertical-align="top">E 12° 46'</td></tr></tbody></table><p class="leddfortsettelse">er det forbudt å drive fiske med trål mandag 5. mars og tirsdag 6. mars 1984.</p></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-03-02-613/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft straks.</article></section></main></body></html>