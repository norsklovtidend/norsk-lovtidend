<!DOCTYPE html><html lang="no"><head><title>Forskrift om endringer i forskrift om verneombud og arbeidsmiljøutvalg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:06</dd><dt class="legacyID">Datokode</dt><dd class="legacyID">FOR-1984-02-03-240</dd><dt class="dokid">DokumentID</dt><dd class="dokid">LTI/forskrift/1984-02-03-240</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 3</dd><dt class="dateInForce">I kraft fra</dt><dd class="dateInForce">1984-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-04-29-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4</li></ul></dd><dt class="dateOfPublication">Kunngjort</dt><dd class="dateOfPublication">1984-02-23</dd><dt class="title">Tittel</dt><dd class="title">Forskrift om endringer i forskrift om verneombud og arbeidsmiljøutvalg.</dd><dt class="refid">RefID</dt><dd class="refid">forskrift/1984-02-03-240</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om verneombud og arbeidsmiljøutvalg.</li></ul></dd></dl></header><main class="documentBody" data-lovdata-URL="LTI/forskrift/1984-02-03-240" id="dokument"><h1>Forskrift om endringer i forskrift om verneombud og arbeidsmiljøutvalg.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 3. februar 1984 med hjemmel i arbeidsmiljøloven av 4. februar 1977 nr. 4 vedtatt følgende endringer i forskrift av 29. april 1977 om verneombud og arbeidsmiljøutvalg:</article> <article class="defaultP" margin-top="true">§ 1 nr. 1 annet ledd skal lyde:</article><article class="legalP" data-absoluteaddress="/ledd/2/" id="ledd-2">Verneombudene velges av og blant arbeidstakere innenfor hvert verneområde. Med unntak av virksomhetens øverste daglige leder har alle arbeidstakere stemmerett. Grupper av arbeidstakere som arbeider på flere verneområder, kan velge egne verneombud for områder som ikke dekkes av andre verneombud.</article> <article class="defaultP" margin-top="true">§ 1 nr. 3 skal lyde:</article><article class="legalP" data-absoluteaddress="/ledd/3/" id="ledd-3">På verneområder hvor en lokal fagforening alene organiserer flertallet av arbeidstakerne, kan fagforeningen utpeke verneombudet.</article><article class="legalP" data-absoluteaddress="/ledd/4/" id="ledd-4">På verneområder hvor flere fagforeninger til sammen organiserer flertallet av arbeidstakerne, men hvor ingen av dem organiserer flertallet alene, kan de i fellesskap utpeke verneombudet.</article> <article class="defaultP" margin-top="true">§ 5 nr. 3 og 4 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/ledd/4/punkt/1/" id="ledd-4-punkt-1"><span class="data-originalId">3.</span><article class="legalP" data-absoluteaddress="/ledd/4/punkt/1/ledd/1/" id="ledd-4-punkt-1-ledd-1">Hovedverneombudet skal være en av arbeidstakernes representanter i utvalget og ha stemmerett. Er det flere hovedverneombud ved virksomheten, velger de en felles representant. Er det bare ett verneombud ved virksomheten, skal det være medlem av utvalget. Arbeidstakerne velger sine øvrige representanter ved flertallsvalg. Bare tilsatte i virksomheten kan velges.</article><article class="legalP" data-absoluteaddress="/ledd/4/punkt/1/ledd/2/" id="ledd-4-punkt-1-ledd-2">Med unntak av den som i arbeidsgivers sted leder virksomheten, har alle arbeidstakere stemmerett ved valget.</article></article></li><li data-li-identifier="4." data-name="4."><article class="listArticle" data-absoluteaddress="/ledd/4/punkt/2/" id="ledd-4-punkt-2"><span class="data-originalId">4.</span><article class="legalP" data-absoluteaddress="/ledd/4/punkt/2/ledd/1/" id="ledd-4-punkt-2-ledd-1">Valget skal være hemmelig og skriftlig. Valget ledes av et valgstyre slik som nevnt i § 1. nr. 4</article><article class="legalP" data-absoluteaddress="/ledd/4/punkt/2/ledd/2/" id="ledd-4-punkt-2-ledd-2">Enhver arbeidstaker og lokal fagforening har rett til å foreslå kandidater. Valgstyret skal gjøre kandidatenes navn samt forslagsstilleren kjent før valget.</article><article class="legalP" data-absoluteaddress="/ledd/4/punkt/2/ledd/3/" id="ledd-4-punkt-2-ledd-3">Valgstyret skal utarbeide stemmesedler. Det skal bare avgis stemme på inntil det antall arbeidstakerrepresentanter og stedfortredere, (jf. § 5 nr. 7), som skal velges. Det kan bare stemmes på kandidater som er foreslått.</article><article class="legalP" data-absoluteaddress="/ledd/4/punkt/2/ledd/4/" id="ledd-4-punkt-2-ledd-4">De som har fått flest stemmer, er valgt i den rekkefølge stemmetallene tilsier. Ved stemmelikhet avgjøres valget ved loddtrekning.</article></article></li></ul></article> <article class="defaultP" margin-top="true">§ 5 nr. 5 skal lyde:</article><article class="legalP" data-absoluteaddress="/ledd/5/" id="ledd-5">I virksomhet med flere lokale fagforeninger, kan to eller flere fagforeninger som tilsammen organiserer flertallet av arbeidstakerne avtale at valget skal skje som forholdstallsvalg eller at fagforeningene skal utpeke arbeidstakernes representanter i arbeidsmiljøutvalg. Blir slik avtale ikke inngått, skal valget skje som flertallsvalg.</article><article class="legalP" data-absoluteaddress="/ledd/6/" id="ledd-6">Direktoratet for arbeidstilsynet kan dispensere fra denne bestemmelsen.</article> <article class="defaultP" margin-top="true">§ 5 nr. 7 skal lyde:</article><article class="legalP" data-absoluteaddress="/ledd/7/" id="ledd-7">Medlemmene i arbeidsmiljøutvalget skal ha stedfortredere. Stedfortreder for arbeidsgiver skal utpekes av denne og være fra virksomhetens øverste ledelse. Stedfortredere for arbeidstakernes representanter skal velges/utpekes etter reglene i § 5 nr. 4 og 5. Avholdes valg, velges arbeidstakerrepresentanter og stedfortredere under ett. Medlemmer og stedfortredere blir innvalgt i den rekkefølge stemmetallene tilsier. Stedfortreder med flest stemmer blir personlig stedfortreder for medlem med flest stemmer osv.</article> <article class="defaultP" margin-top="true">§ 6 nr. 1 skal lyde:</article><article class="legalP" data-absoluteaddress="/ledd/8/" id="ledd-8">I virksomheter med flere adskilte driftsenheter, kan arbeidsmiljøutvalget vedta at det skal velges lokale arbeidsmiljøutvalg for hver driftsenhet. Arbeidsmiljøutvalget for hele virksomheten fastsetter arbeidsoppgaver og beslutningsmyndighet for det lokale arbeidsmiljøutvalg. For øvrig gjelder forskriftenes regler om arbeidsmiljøutvalg.</article> <article class="defaultP" margin-top="true">§ 9, første ledd skal lyde:</article><article class="legalP" data-absoluteaddress="/ledd/9/" id="ledd-9">Arbeidsmiljøutvalget fastsetter selv hvor ofte det skal holde møter. Det skal normalt holdes 4 møter pr. år. Dersom minst to utvalgsmedlemmer krever det, skal arbeidsmiljøutvalget holde møte.</article><article class="legalP" data-absoluteaddress="/ledd/10/" id="ledd-10">Disse endringer trer i kraft 1. mars 1984.</article></main></body></html>