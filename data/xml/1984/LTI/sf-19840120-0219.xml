<!DOCTYPE html><html lang="no"><head><title>Forskrift om endring i forskrift om konsesjonsfrihet for visse erverv av fast eiendom m.v. og om saksbehandlingen i konsesjonssaker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-1984-01-20-219</dd><dt class="dokid">DokumentID</dt><dd class="dokid">LTI/forskrift/1984-01-20-219</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 2</dd><dt class="dateInForce">I kraft fra</dt><dd class="dateInForce">1984-01-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-07-28-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-05-31-19/§2</li><li>lov/1974-05-31-19/§6</li><li>lov/1974-05-31-19/§19</li><li>lov/1974-05-31-19/§21</li><li>lov/1974-05-31-19/§24</li></ul></dd><dt class="dateOfPublication">Kunngjort</dt><dd class="dateOfPublication">1984-02-15</dd><dt class="title">Tittel</dt><dd class="title">Forskrift om endring i forskrift om konsesjonsfrihet for visse erverv av fast eiendom m.v. og om saksbehandlingen i konsesjonssaker.</dd><dt class="refid">RefID</dt><dd class="refid">forskrift/1984-01-20-219</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om konsesjonsfrihet for visse erverv av fast eiendom m.v. og om saksbehandlingen i konsesjonssaker.<ul class="tocSubUl"><li>Kap. 1 (unntak fra konsesjonsplikten).<ul class="tocSubUl"><li>§ 1-1.</li><li>§ 1-2.</li><li>§ 1-3.</li><li>§ 1-4.</li><li>§ 1-5.</li><li>§ 1-6.</li><li>§ 1-7.</li><li>§ 1-8.</li><li>§ 1-9.</li><li>§ 1-10.</li><li>§ 1-11.</li><li>§ 1-12.</li></ul></li><li>Kap. 2 (saksbehandlingsregler).<ul class="tocSubUl"><li>§ 2-1.</li><li>§ 2-2.</li><li>§ 2-3.</li><li>§ 2-4.</li><li>§ 2-5.</li><li>§ 2-6.</li><li>§ 2-7.</li><li>§ 2-8.</li></ul></li><li>Kap. 3 (forskrift etter konsesjonslovens § 3)</li><li>Kap. 4 (forskjellige bestemmelser)<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li></ul></li><li>Kap. 5 (iverksettelse m.v.)<ul class="tocSubUl"><li>§ 5-1.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1984-01-20-219" id="dokument"><h1>Forskrift om endring i forskrift om konsesjonsfrihet for visse erverv av fast eiendom m.v. og om saksbehandlingen i konsesjonssaker.</h1><article class="legalP" data-absoluteaddress="/ledd/1/" id="ledd-1">Landbruksdepartementet har 20. januar 1984, i medhold av lov av 31. mai 1974 nr. 19 om konsesjon og om forkjøpsrett for det offentlige ved erverv av fast eiendom (konsesjonsloven), §§ 2, 6, 19, 21 og 24, jf. kgl.res. av 13. desember 1974 med senere endringer og kgl.res. av 20. januar 1984, fastsatt endringer i forskrift av 28. juli 1978. Forskriften lyder etter endringene:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-01-20-219/KAPITTEL_1" data-partID="k1"><h2>Kap. 1 (unntak fra konsesjonsplikten).</h2><article class="legalArticle" data-lovdata-URL="LTI/forskrift/1984-01-20-219/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Konsesjon er ikke nødvendig når ervervet eller rettsstiftelsen gjelder:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">Eiendomsleilighet (selveierleilighet) med tilhørende andel i fellesareal m.v. eller eierseksjon til boligformål</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">aksjeleilighet (aksje i bolighus med tilknyttet leierett)</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">obligasjonsleilighet (pantobligasjon eller andel av pantobligasjon i bolighus med tilknyttet leierett)</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">andel i boligbyggelag, jf. lov av 4. februar 1960 om boligbyggelag § 10</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/paragraf/1/ledd/1/punkt/5/" id="kapittel-1-paragraf-1-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/1/paragraf/1/ledd/1/punkt/5/ledd/1/" id="kapittel-1-paragraf-1-ledd-1-punkt-5-ledd-1">andel i borettslag, jf. lov av 4. februar 1960 om borettslag § 13</article></article></li><li data-li-identifier="f." data-name="f."><article class="listArticle" data-absoluteaddress="/kapittel/1/paragraf/1/ledd/1/punkt/6/" id="kapittel-1-paragraf-1-ledd-1-punkt-6"><span class="data-originalId">f.</span><article class="legalP" data-absoluteaddress="/kapittel/1/paragraf/1/ledd/1/punkt/6/ledd/1/" id="kapittel-1-paragraf-1-ledd-1-punkt-6-ledd-1">bebygget eiendom såfremt fradelingen av eiendommen er tinglyst i 1930 eller senere, og arealet ikke overstiger dekar. Dette gjelder likevel ikke eiendom som ligger i område hvor konsesjonsplikten er utvidet i medhold av konsesjonslovens § 5 tredje ledd</article></article></li><li data-li-identifier="g." data-name="g."><article class="listArticle" data-absoluteaddress="/kapittel/1/paragraf/1/ledd/1/punkt/7/" id="kapittel-1-paragraf-1-ledd-1-punkt-7"><span class="data-originalId">g.</span><article class="legalP" data-absoluteaddress="/kapittel/1/paragraf/1/ledd/1/punkt/7/ledd/1/" id="kapittel-1-paragraf-1-ledd-1-punkt-7-ledd-1">mindre arealer som grenser til og skal legges til en allerede eksisterende bebygd eller ubebygd tomt, når samtykke til fradeling av arealet er gitt til dette formål av bygningsrådet og dessuten av fylkeslandbruksstyret i område der jordloven gjelder.</article></article></li></ul></article></article><article class="legalArticle" data-lovdata-URL="LTI/forskrift/1984-01-20-219/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Konsesjon er ikke nødvendig ved erverv av:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">grunn til bygging, utbedring, vedlikehold og drift av fylkesveg dersom det foreligger godkjent detaljplan etter forskriftene til veglovens § 12. Det samme gjelder for kommunal veg, dersom det foreligger vedtak om ekspropriasjon i medhold av veglovens § 50.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">grunn til privat veg som forestås av vegmyndighet, jf. veglovens § 9, dersom ervervet skjer i forbindelse med erverv av grunn til anlegg eller omlegging av offentlig veg, eller til oppfyllelse av godkjent detaljplan etter forskriftene til veglovens § 12.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">grunn erververen mottar etter vedtak i henhold til oreigningslovens § 6 i forbindelse med ekspropriasjon i medhold av veglovens § 50.</article></article></li></ul></article></article><article class="legalArticle" data-lovdata-URL="LTI/forskrift/1984-01-20-219/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Konsesjon er ikke nødvendig ved stiftelse av rettighet som nevnt i konsesjonslovens § 3 første ledds annet punktum, for så vidt angår rettigheter som er stiftet for en tid av høyst 10 år uten adgang for brukeren til å kreve kontraktstiden forlenget ut over dette tidsrom. Dette gjelder likevel ikke for utbyggingskontrakter av enhver art, herunder avtale om fortrinnsrett til å foreta utbygging. Slike kontrakter er konsesjonspliktige uten hensyn til varighet.</article></article><article class="legalArticle" data-lovdata-URL="LTI/forskrift/1984-01-20-219/§1-4" data-name="§1-4" data-partID="§1-4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Konsesjon er ikke nødvendig ved erverv av aksjer m.v. som nevnt i konsesjonslovens § 4 i selskaper:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/4/ledd/1/punkt/1/" id="kapittel-1-paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/4/ledd/1/punkt/1/ledd/1/" id="kapittel-1-paragraf-4-ledd-1-punkt-1-ledd-1">hvor retten til å avgi stemme på generalforsamlingen ved vedtekt begrenses slik at ingen kan stemme for mer enn en femdel av samtlige stemmeberettigede aksjer. Unntaket gjelder med den begrensning som følger av konsesjonslovens § 4 første ledd, fra og med annet punktum.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/4/ledd/1/punkt/2/" id="kapittel-1-paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/4/ledd/1/punkt/2/ledd/1/" id="kapittel-1-paragraf-4-ledd-1-punkt-2-ledd-1">som ikke i noen kommune har annen fast eiendom enn bebygget eiendom med areal ikke over 10 dekar.</article></article></li></ul></article></article><article class="legalArticle" data-lovdata-URL="LTI/forskrift/1984-01-20-219/§1-5" data-name="§1-5" data-partID="§1-5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Konsesjon er ikke nødvendig ved erverv av andeler i aksjefond eller aksjer i forvaltningsselskaper, jf. lov nr. 52 av 12. juni 1981 om aksjefond m.v.</article></article><article class="legalArticle" data-lovdata-URL="LTI/forskrift/1984-01-20-219/§1-6" data-name="§1-6" data-partID="§1-6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Konsesjon er ikke nødvendig når erververen er besvogret med eieren i rett oppstigende linje. For jord- og skogbrukseiendommer gjelder reglene om bo- og driveplikt etter konsesjonslovens § 6 nr. 1.</article></article><article class="legalArticle" data-lovdata-URL="LTI/forskrift/1984-01-20-219/§1-7" data-name="§1-7" data-partID="§1-7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Konsesjon er ikke nødvendig når borettslag erverver fast eiendom fra boligbyggelag.</article></article><article class="legalArticle" data-lovdata-URL="LTI/forskrift/1984-01-20-219/§1-8" data-name="§1-8" data-partID="§1-8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 1-8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Konsesjon er ikke nødvendig ved stiftelse av rettighet som nevnt i konsesjonslovens § 3 når rettighetshaveren har fått tillatelse etter lov av 19. juni 1969 nr. 65 VIL</article></article><article class="legalArticle" data-lovdata-URL="LTI/forskrift/1984-01-20-219/§1-9" data-name="§1-9" data-partID="§1-9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 1-9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Konsesjon er ikke nødvendig ved erverv av sameiepart i eiendom som i stadfestet reguleringsplan er lagt ut til annet enn landbruksområde når erververen er sameier i eiendommen fra før.</article></article><article class="legalArticle" data-lovdata-URL="LTI/forskrift/1984-01-20-219/§1-10" data-name="§1-10" data-partID="§1-10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 1-10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Konsesjon er ikke nødvendig ved erverv av arealer i rasjonaliseringsøyemed overensstemmende med jordloven ved overdragelse fra fylkeslandbruksstyret.</article></article><article class="legalArticle" data-lovdata-URL="LTI/forskrift/1984-01-20-219/§1-11" data-name="§1-11" data-partID="§1-11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 1-11</span>.</h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Konsesjon er ikke nødvendig ved erverv av tomt til gjeterhytte i reindriftsnæringen når oppføring av slik hytte er godkjent av Reindriftsstyret eller Reindriftssjefen.</article></article><article class="legalArticle" data-lovdata-URL="LTI/forskrift/1984-01-20-219/§1-12" data-name="§1-12" data-partID="§1-12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 1-12</span>.</h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Konsesjon er ikke nødvendig ved erverv av tilleggsjord som er utvist i medhold av § 19 i lov av 6. juni 1975 nr. 31 (fjelloven) og dette er tilrådd av fylkeslandbruksstyret.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-01-20-219/KAPITTEL_2" data-partID="k2"><h2>Kap. 2 (saksbehandlingsregler).</h2><article class="legalArticle" data-lovdata-URL="LTI/forskrift/1984-01-20-219/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Landbruksnemnda kan overlate til herredsagronomen eller herredsskogmesteren å gi uttalelse på sine vegne i saker som ikke gjelder landbrukseiendommer.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Gjelder saken eiendom i regulert strøk, boligtomt og tomt for fritidshus som nevnt i konsesjonslovens § 5 nr. 1 eller bebygd eiendom som ikke er landbrukseiendom og med areal ikke over 15 dekar, bør uttalelse begrenses til å gjelde riktigheten av de opplysninger som er gitt i søknaden.</article></article><article class="legalArticle" data-lovdata-URL="LTI/forskrift/1984-01-20-219/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Søknad om konsesjon som gjelder eiendom utenfor den skoggrense i Oslo som bystyret har vedtatt 25. januar 1973, unntas fra behandling i landbruksnemnda med mindre saken gjelder landbrukseiendom.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">I kommuner som ikke har landbruksnemnd kan behandlingen av konsesjonssaker i første instans etter departementets nærmere bestemmelse legges til et annet organ eller til rådmannen/kontorsjefen i kommunen.</article></article><article class="legalArticle" data-lovdata-URL="LTI/forskrift/1984-01-20-219/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Gjelder saken landbrukseiendom, skal landbruksnemnda orientere fylkeslandbruksstyret samtidig med at saken sendes til kommunen.</article></article><article class="legalArticle" data-lovdata-URL="LTI/forskrift/1984-01-20-219/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Før saken tas opp til behandling i kommunestyret skal den forelegges bygningssjefen dersom saken gjelder:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/4/ledd/1/punkt/1/" id="kapittel-2-paragraf-4-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/4/ledd/1/punkt/1/ledd/1/" id="kapittel-2-paragraf-4-ledd-1-punkt-1-ledd-1">eiendom i område med stadfestet reguleringsplan eller boligtomt eller tomt for fritidshus som nevnt i konsesjonslovens § 5 nr. 1 b og c og tomtinndeling ikke er foretatt eller godkjent av bygningsrådet, eller</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/4/ledd/1/punkt/2/" id="kapittel-2-paragraf-4-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/4/ledd/1/punkt/2/ledd/1/" id="kapittel-2-paragraf-4-ledd-1-punkt-2-ledd-1">boligtomt eller tomt for fritidshus i område hvor det ikke foreligger plan eller samtykke som nevnt i konsesjonslovens § 5 nr. 1 b og c.</article></article></li></ul></article></article><article class="legalArticle" data-lovdata-URL="LTI/forskrift/1984-01-20-219/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Kommunestyrets myndighet etter konsesjonslovens § 21 kan etter departementets nærmere bestemmelse legges til et annet organ eller til rådmannen/kontorsjefen i kommunen med den begrensning som følger av § 24 i lov av 12. november 1954 nr. 1 om styret i herreds- og bykommunene.</article></article><article class="legalArticle" data-lovdata-URL="LTI/forskrift/1984-01-20-219/§2-6" data-name="§2-6" data-partID="§2-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Før saken tas opp til behandling i fylkeslandbruksstyret skal saken forelegges fylkeskommunens utbyggingsavdeling i de tilfelle der den planlagte utbyggings art eller arealets størrelse tilsier dette.</article></article><article class="legalArticle" data-lovdata-URL="LTI/forskrift/1984-01-20-219/§2-7" data-name="§2-7" data-partID="§2-7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Gjelder saken eiendom som ligger i område der jordloven ikke gjelder, eller det foreligger særlige hensyn som tilsier at saken bør behandles hurtig og fylkeslandbrukssjefen, eventuelt fylkesskogsjefen finner det ubetenkelig, kan han ekspedere saken videre med sin uttalelse uten at saken forelegges for fylkeslandbruksstyret. Slike saker skal refereres på fylkeslandbruksstyrets første møte.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Fylkeslandbruksstyret kan overlate til fylkeslandbrukssjefen eller fylkesskogsjefen å gi uttalelse og ta avgjørelser på sine vegne i kurante saker og saker av mindre betydning med de begrensninger fylkeslandbruksstyret fastsetter.</article></article><article class="legalArticle" data-lovdata-URL="LTI/forskrift/1984-01-20-219/§2-8" data-name="§2-8" data-partID="§2-8" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>.</h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Kontrollen med at vilkår for konsesjon i saker hvor konsesjonsfriheten er begrenset eller satt ut av kraft etter § 5 tredje ledd overholdes, skal utføres av kommunestyret. Kommunestyret kan overlate kontrolloppgaven til annet kommunalt organ eller rådmannen/kontorsjefen.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-01-20-219/KAPITTEL_3" data-partID="k3"><h2>Kap. 3 (forskrift etter konsesjonslovens § 3)</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">(ikke gitt).</article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1984-01-20-219/KAPITTEL_4" data-partID="k4"><h2>Kap. 4 (forskjellige bestemmelser)</h2><article class="legalArticle" data-lovdata-URL="LTI/forskrift/1984-01-20-219/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Søknad om konsesjon skal være i samsvar med skjema fastsatt av Landbruksdepartementet. Dette gjelder ikke søknad om konsesjon på erverv av aksjer m.v. som nevnt i konsesjonslovens § 4.</article></article><article class="legalArticle" data-lovdata-URL="LTI/forskrift/1984-01-20-219/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Søknad om konsesjon på erverv av aksjer m.v. som nevnt i konsesjonslovens § 4 skal sendes direkte til Landbruksdepartementet, som innhenter de opplysninger som anses nødvendige.</article></article><article class="legalArticle" data-lovdata-URL="LTI/forskrift/1984-01-20-219/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Dersom kommunestyret har tilrådet bruk av statens forkjøpsrett til naturvernformål eller friluftsformål, sendes saken fra fylkeslandbruksstyret til Miljøverndepartementet med uttalelse om eiendommen bør nyttes til formålet. Landbruksdepartementet underrettes samtidig dersom fylkeslandbruksstyret frarår forkjøpet.</article></article><article class="legalArticle" data-lovdata-URL="LTI/forskrift/1984-01-20-219/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Følgende banker og institusjoner godkjennes i henhold til konsesjonslovens § 6 nr. 5:<ul class="defaultList"><li><article class="listArticle" data-absoluteaddress="/kapittel/4/paragraf/4/ledd/1/punkt/1/" id="kapittel-4-paragraf-4-ledd-1-punkt-1"><article class="legalP" data-absoluteaddress="/kapittel/4/paragraf/4/ledd/1/punkt/1/ledd/1/" id="kapittel-4-paragraf-4-ledd-1-punkt-1-ledd-1">offentlige banker, sparebanker, forretningsbanker,</article></article></li><li><article class="listArticle" data-absoluteaddress="/kapittel/4/paragraf/4/ledd/1/punkt/2/" id="kapittel-4-paragraf-4-ledd-1-punkt-2"><article class="legalP" data-absoluteaddress="/kapittel/4/paragraf/4/ledd/1/punkt/2/ledd/1/" id="kapittel-4-paragraf-4-ledd-1-punkt-2-ledd-1">offentlige fond, Rikstrygdeverket, forsikringsselskaper,</article></article></li><li><article class="listArticle" data-absoluteaddress="/kapittel/4/paragraf/4/ledd/1/punkt/3/" id="kapittel-4-paragraf-4-ledd-1-punkt-3"><article class="legalP" data-absoluteaddress="/kapittel/4/paragraf/4/ledd/1/punkt/3/ledd/1/" id="kapittel-4-paragraf-4-ledd-1-punkt-3-ledd-1">og offentlig godkjente kredittinstitusjoner.</article></article></li></ul></article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1984-01-20-219/KAPITTEL_5" data-partID="k5"><h2>Kap. 5 (iverksettelse m.v.)</h2><article class="legalArticle" data-lovdata-URL="LTI/forskrift/1984-01-20-219/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Disse forskrifter trer i kraft straks.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Samtidig oppheves forskrifter om konsesjonsfrihet for visse erverv av fast eiendom m.v. og om saksbehandlingen i konsesjonssaker, fastsatt ved kgl.res. av 13. desember 1974 og endret ved kgl.res. av 27. juni 1975.</article></article></section></main></body></html>