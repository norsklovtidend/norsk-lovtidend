<!DOCTYPE html><html lang="no"><head><title>Forskrift om kontroll med fremmede skip og flyttbare innretninger i norske havner m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1984-02-14-428</dd><dt class="dokid">DokumentID</dt><dd class="dokid">LTI/forskrift/1984-02-14-428</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 4</dd><dt class="dateInForce">I kraft fra</dt><dd class="dateInForce">1984-02-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§117</li><li>forskrift/1978-12-01-1</li><li>forskrift/1979-10-12-1</li><li>forskrift/1979-01-15-1</li></ul></dd><dt class="dateOfPublication">Kunngjort</dt><dd class="dateOfPublication">1984-03-13</dd><dt class="title">Tittel</dt><dd class="title">Forskrift om kontroll med fremmede skip og flyttbare innretninger i norske havner m.v.</dd><dt class="refid">RefID</dt><dd class="refid">forskrift/1984-02-14-428</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontroll med fremmede skip og flyttbare innretninger i norske havner m.v.</li></ul></dd></dl></header><main class="documentBody" data-lovdata-URL="LTI/forskrift/1984-02-14-428" id="dokument"><h1>Forskrift om kontroll med fremmede skip og flyttbare innretninger i norske havner m.v.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 14. februar 1984 fastsatt ny forskrift om kontroll med fremmede skip og flyttbare innretninger i norske havner m.v.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov 9. juni 1903 nr. 7 om Statskontrol med Skibes Sjødygtighed m.v. § 1 fjerde ledd og § 117, jf. kgl.res. av 1. desember 1978 og kgl.res. av 12. oktober 1979 og delegeringsvedtak av 15. januar 1979 og 8. januar 1980.</article><article class="legalP" data-absoluteaddress="/ledd/3/" id="ledd-3">I tillegg til kontroll med skips sjødyktighet m.v. er det nå gitt hjemmel for kontroll med forurensning og besetningens kvalifikasjoner. Det vises i den forbindelse til Den internasjonale konvensjon om hindring av forurensning fra skip, 1973, med tilleggsprotokoll, 1978 (MARPOL 73/78) og Den internasjonale konvensjon om normer for opplæring, sertifikater og vakthold for sjømenn, 1978 (STCW 78).</article><article class="legalP" data-absoluteaddress="/ledd/4/" id="ledd-4">Som følge av at Artikkel 5 i MARPOL 73/78 inkorporeres i forskriften utvides kontrolladgangen til også å omfatte fremmede flyttbare innretninger. Kontroll av fremmede skip og flyttbare innretninger etter bestemmelsene i MARPOL 73/78 kan foruten i norske havner, også finne sted ved laste- og losseplasser i sjøen som er undergitt norsk jurisdiksjon.</article><article class="legalP" data-absoluteaddress="/ledd/5/" id="ledd-5">Forskriften trer i kraft straks. Samtidig oppheves forskrift av 30. september 1964 om kontroll av fremmede skip i norske havner.</article><article class="legalP" data-absoluteaddress="/ledd/6/" id="ledd-6">Forskriften vil bli inntatt i Skipskontrollens Regler og omtalt i Meddelelser fra Sjøfartsdirektoratet Den kan fås ved henvendelse til Sjøfartsdirektoratet, Ekspedisjonen, Postboks 8123 Dep., Oslo 1.</article></main></body></html>