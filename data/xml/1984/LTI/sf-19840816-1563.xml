<!DOCTYPE html><html lang="no"><head><title>Forskrift om det sentrale sjømannsregister.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1984-08-16-1563</dd><dt class="dokid">DokumentID</dt><dd class="dokid">LTI/forskrift/1984-08-16-1563</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 17</dd><dt class="dateInForce">I kraft fra</dt><dd class="dateInForce">1984-10-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">1984-09-03</dd><dt class="title">Tittel</dt><dd class="title">Forskrift om det sentrale sjømannsregister.</dd><dt class="miscInformation">Annet om dokumentet</dt><dd class="miscInformation">Fastsatt av Handelsdepartementet 16. august 1984 med hjemmel i lov av 27. juni 1947 nr. 9 om tiltak til å fremme sysselsetting, § 17, jf. kgl.res. av 12. mai 1961 og kgl.res. av 27. april 1962.</dd><dt class="refid">RefID</dt><dd class="refid">forskrift/1984-08-16-1563</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om det sentrale sjømannsregister.<ul class="tocSubUl"><li>§ 1. Registeransvarlig.</li><li>§ 2. Forskriftens virkeområde.</li><li>§ 3. Registerets formål.</li><li>§ 4. Registerets personomfang.</li><li>§ 5. Registerets innhold.</li><li>§ 6. Innsamling av opplysninger.</li><li>§ 7. Samkjøring (kobling).</li><li>§ 8. Adgang til registrene.</li><li>§ 9. Utlevering av opplysninger.</li><li>§ 10. Sikkerhetstiltak.</li><li>§ 11. Gjennomføringsbestemmelser.</li><li>§ 12. Straffebestemmelse.</li><li>§ 13. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-08-16-1563" id="dokument"><h1>Forskrift om det sentrale sjømannsregister.</h1><article class="legalArticle" data-lovdata-URL="LTI/forskrift/1984-08-16-1563/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Registeransvarlig.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ansvarlig for føring av det sentrale sjømannsregister er Direktoratet for sjømenn.</article></article><article class="legalArticle" data-lovdata-URL="LTI/forskrift/1984-08-16-1563/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Denne forskrift gjelder såvel de manuelt førte deler av registeret som for opplysninger som registreres, behandles og lagres ved hjelp av elektronisk databehandling. Opplysninger i statistisk form omfattes ikke med mindre de personer opplysningene gjelder kan identifiseres indirekte ved hjelp av de tabeller som inngår i statistikken.</article></article><article class="legalArticle" data-lovdata-URL="LTI/forskrift/1984-08-16-1563/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Registerets formål.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Registeret skal ha til oppgave å tjene:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Arbeidstakere på norske fartøyer,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">arbeidstakere på visse utenlandske fartøyer etter nærmere bestemmelse av Direktoratet for sjømenn,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">forhyrings- og mønstringsvesenet innen og utenfor riket,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">offentlige og private institusjoner og organisasjoner med tilknytning til sjømannsyrket,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">offentlige instanser med behov for registerets opplysninger, så som forsvaret av hensyn til utskrivning og rettsapparatet av hensyn til forkynnelser m.v. og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">utarbeidelse av statistiske oppgaver.</article></article></li></ul></article></article><article class="legalArticle" data-lovdata-URL="LTI/forskrift/1984-08-16-1563/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Registerets personomfang.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Registeret skal omfatte norske og utenlandske arbeidstakere på norske og utenlandske fartøyer når fartøyet/arbeidstaker omfattes av lov av 18. juni 1971 nr. 90 om mønstring av arbeidstakere på skip m.v., og arbeidstakere som omfattes av norske bestemmelser om sjømannsskatt, pensjonstrygd og andre bestemmelser om trygd for sjømenn.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Videre kan registeret omfatte:</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Elever ved maritime skoler og radioskoler og andre personer som måtte komme inn under bestemmelsene og registerets formål. Nærmere bestemmelser gis av Direktoratet for sjømenn.</article></article><article class="legalArticle" data-lovdata-URL="LTI/forskrift/1984-08-16-1563/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Registerets innhold.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Registeret skal inneholde bl.a. opplysninger om den enkelte arbeidstakers personalia, tjenesteforhold, kvalifikasjoner, fartstid, antall ferie-/fridager, fratredelsesårsak, eventuell tjenestenektelse, militære forhold, samt hvilket grunnlag registreringen bygger på. Direktoratet for sjømenn gir nærmere bestemmelser om registerets innhold.</article></article><article class="legalArticle" data-lovdata-URL="LTI/forskrift/1984-08-16-1563/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innsamling av opplysninger.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Til bruk for registeret kan Direktoratet for sjømenn kreve innsendt til direktoratet de meldinger og opplysninger som er nødvendige for å oppfylle kravene til registerets innhold og formål. Dette kan kreves av mønstringsmyndighetene innen og utenfor riket, av andre offentlige og private institusjoner, rederier, skipsførere og den registrerte selv.</article></article><article class="legalArticle" data-lovdata-URL="LTI/forskrift/1984-08-16-1563/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Samkjøring (kobling).</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Registeret må ikke samkjøres (kobles) med andre institusjoners personregistre uten samtykke fra Datatilsynet.</article></article><article class="legalArticle" data-lovdata-URL="LTI/forskrift/1984-08-16-1563/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Adgang til registrene.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bare tjenestemenn i Direktoratet for sjømenn har direkte adgang til opplysninger som er registrert manuelt eller på EDB. Mønstringsmyndighetene kan gis adgang til opplysninger lagret på EDB og til å oppdatere registeret direkte ved hjelp av EDB. Andre institusjoner kan gis slik direkte adgang bare med samtykke fra Datatilsynet.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Direktoratet for sjømenn gir instruks for mønstringsmyndighetenes og andre brukeres adgang til registeret.</article></article><article class="legalArticle" data-lovdata-URL="LTI/forskrift/1984-08-16-1563/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utlevering av opplysninger.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/punkt/1/" id="paragraf-9-punkt-1"><span class="data-originalId">1.</span><article class="legalP" data-absoluteaddress="/paragraf/9/punkt/1/ledd/1/" id="paragraf-9-punkt-1-ledd-1">Personer som er registrert i det sentrale register kan kreve å få skriftlig oppgave over det som er registrert om dem selv.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/punkt/2/" id="paragraf-9-punkt-2"><span class="data-originalId">2.</span><article class="legalP" data-absoluteaddress="/paragraf/9/punkt/2/ledd/1/" id="paragraf-9-punkt-2-ledd-1">Norsk offentlig myndighet kan til bruk for sin virksomhet kreve enkeltopplysninger fra registeret. Forespørsler fra utenlandsk offentlig myndighet behandles av direktoratet i hvert enkelt tilfelle.</article><article class="legalP" data-absoluteaddress="/paragraf/9/punkt/2/ledd/2/" id="paragraf-9-punkt-2-ledd-2">Direktoratet for sjømenn kan samtykke i at norsk offentlig myndighet til bruk for sin virksomhet uten hjemmel i særskilt lov gis masseopplysninger fra registeret.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/9/punkt/3/" id="paragraf-9-punkt-3"><span class="data-originalId">3.</span><article class="legalP" data-absoluteaddress="/paragraf/9/punkt/3/ledd/1/" id="paragraf-9-punkt-3-ledd-1">Direktoratet for sjømenn kan gi private personer, institusjoner og organisasjoner som har et begrunnet behov, opplysninger om noen få navngitte identifiserbare personers fulle navn, det skip de er tilknyttet, rederiadresse og eventuelt bostedskommune.</article><article class="legalP" data-absoluteaddress="/paragraf/9/punkt/3/ledd/2/" id="paragraf-9-punkt-3-ledd-2">Forespørsler av noe omfang eller regelmessige forespørsler fra samme private person, institusjon eller organisasjon om opplysninger som nevnt ovenfor, kan imøtekommes av Direktoratet for sjømenn etter skriftlig søknad. Direktoratet avgjør ut fra hensynet til sitt daglige gjøremål om og i hvilken utstrekning slike opplysninger skal gis.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/9/punkt/4/" id="paragraf-9-punkt-4"><span class="data-originalId">4.</span><article class="legalP" data-absoluteaddress="/paragraf/9/punkt/4/ledd/1/" id="paragraf-9-punkt-4-ledd-1">Søknader fra private personer, institusjoner eller organisasjoner om å få utlevert andre registeropplysninger enn de som er nevnt under nr. 3 ovenfor avgjøres av direktoratet. Det samme gjelder slike søknader fra forskere som ikke er i tjeneste hos offentlig myndighet.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/9/punkt/5/" id="paragraf-9-punkt-5"><span class="data-originalId">5.</span><article class="legalP" data-absoluteaddress="/paragraf/9/punkt/5/ledd/1/" id="paragraf-9-punkt-5-ledd-1">En person kan søke om at det nedlegges forbud mot at direktoratet oppgir personens adresse, det skip personen er tilknyttet og rederiadresse til private personer, institusjoner og organisasjoner. Direktoratet avgjør etter vurdering av formålets aktverdighet om søknaden skal imøtekommes.</article><article class="legalP" data-absoluteaddress="/paragraf/9/punkt/5/ledd/2/" id="paragraf-9-punkt-5-ledd-2">Nedlegges det forbud mot at adressen oppgis, skal forbudets varighet fastsettes. Forbudet bør ikke gjelde lenger enn behovet tilsier.</article></article></li></ul></article><article class="legalArticle" data-lovdata-URL="LTI/forskrift/1984-08-16-1563/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Sikkerhetstiltak.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">De registrerte opplysninger skal behandles og lagres på en slik måte at uvedkommende ikke får kjennskap til dem.</article></article><article class="legalArticle" data-lovdata-URL="LTI/forskrift/1984-08-16-1563/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Gjennomføringsbestemmelser.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Direktoratet for sjømenn kan fastsette nærmere bestemmelser til gjennomføring av denne forskrift.</article></article><article class="legalArticle" data-lovdata-URL="LTI/forskrift/1984-08-16-1563/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straffebestemmelse.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Forsettlig eller uaktsom overtredelse av denne forskrift straffes med bøter i henhold til den alminnelige borgerlige straffelov av <i>22.</i> mai 1902, § 339, 2, for så vidt ikke strengere straff kommer til anvendelse ihenhold til annen lovbestemmelse.</article></article><article class="legalArticle" data-lovdata-URL="LTI/forskrift/1984-08-16-1563/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer ikraft fra 15. oktober 1984.</article></article></main></body></html>