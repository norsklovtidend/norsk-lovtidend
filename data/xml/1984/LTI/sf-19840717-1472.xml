<!DOCTYPE html><html lang="no"><head><title>Forskrift om bruk av kontrollkort under villreinjakt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:32</dd><dt class="legacyID">Datokode</dt><dd class="legacyID">FOR-1984-07-17-1472</dd><dt class="dokid">DokumentID</dt><dd class="dokid">LTI/forskrift/1984-07-17-1472</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 16</dd><dt class="dateInForce">I kraft fra</dt><dd class="dateInForce">1984-07-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§26</li><li>forskrift/1982-04-02-592/§50</li><li>forskrift/1983-05-25-1108/§1-4</li></ul></dd><dt class="dateOfPublication">Kunngjort</dt><dd class="dateOfPublication">1984-08-18</dd><dt class="title">Tittel</dt><dd class="title">Forskrift om bruk av kontrollkort under villreinjakt.</dd><dt class="refid">RefID</dt><dd class="refid">forskrift/1984-07-17-1472</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av kontrollkort under villreinjakt.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-07-17-1472" id="dokument"><h1>Forskrift om bruk av kontrollkort under villreinjakt.</h1><article class="legalP" data-absoluteaddress="/ledd/1/" id="ledd-1">Direktoratet for vilt og ferskvannsfisk har 17. juli 1984, i medhold av lov om viltet av 29. mai 1981, § 26 punkt 3 og § 50, jf. kgl.res. av 2. april 1982, fastsatt følgende forskrift om bruk av kontrollkort under villreinjakten. Jf. også forskrift om forvaltning av hjortevilt av 25. mai 1983, § 1-4.</article><article class="legalArticle" data-lovdata-URL="LTI/forskrift/1984-07-17-1472/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kontrollkort skal inntil videre brukes under villreinjakten på Hardangervidda, Setesdal Vesthei, Setesdal Austhei, Brattefjell-Vindeggen, Blefjell, Hallingskarvet, Ottadalen, Snøhetta, Knutshø, Sølnkletten, Rondane Nord, Rondane Sør, Rondane Midt, Vest Jotunheimen, Årdal-Tyin og Fjellheimen.</article></article><article class="legalArticle" data-lovdata-URL="LTI/forskrift/1984-07-17-1472/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For hvert dyr som tillates felt skal det være et kontrollkort. Kortet skal bringes med under jakten og vises fram på forlangende.</article></article><article class="legalArticle" data-lovdata-URL="LTI/forskrift/1984-07-17-1472/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Straks et dyr er felt skal kortet skjæres i to etter den stiplede linjen. Merke for fellingsdato og hva for slags dyr som er felt skal straks skjæres ut som angitt på kortet. Den andre delen skal umiddelbart festes på dyrets nakke og må ikke tas av så lenge dyret er under transport.</article></article><article class="legalArticle" data-lovdata-URL="LTI/forskrift/1984-07-17-1472/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Umiddelbart etter avsluttet jakt og senest 5 dager etter <i>jakttidens slutt</i> skal kortet sendes kortutstederen. Dette gjelder også om det ikke er felt dyr.</article></article><article class="legalArticle" data-lovdata-URL="LTI/forskrift/1984-07-17-1472/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kontrollkortet er ugyldig uten underskrift fra både kortutsteder og kortinnehaver. Kort kan bare overdras til andre med kortutstederens samtykke.</article></article><article class="legalArticle" data-lovdata-URL="LTI/forskrift/1984-07-17-1472/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Overtredelse av disse bestemmelser kan medføre straff, jf. viltlovens § 56.</article></article><article class="legalArticle" data-lovdata-URL="LTI/forskrift/1984-07-17-1472/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Direktoratet kan i særlige tilfeller dispensere fra denne forskrift.</article></article><article class="legalArticle" data-lovdata-URL="LTI/forskrift/1984-07-17-1472/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bestemmelsen trer i kraft straks.</article></article></main></body></html>