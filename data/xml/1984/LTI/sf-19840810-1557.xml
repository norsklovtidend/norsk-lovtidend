<!DOCTYPE html><html lang="no"><head><title>Forskrift om medisinsk laboratorium og røntgeninstitutt. Delegering av myndighet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:40</dd><dt class="legacyID">Datokode</dt><dd class="legacyID">FOR-1984-08-10-1557</dd><dt class="dokid">DokumentID</dt><dd class="dokid">LTI/forskrift/1984-08-10-1557</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 17</dd><dt class="dateInForce">I kraft fra</dt><dd class="dateInForce">1984-08-10</dd><dt class="changesToDocuments">Endrer</dt><dd class="changesToDocuments"><ul><li>lov/1983-06-03-55</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-57/§3</li></ul></dd><dt class="dateOfPublication">Kunngjort</dt><dd class="dateOfPublication">1984-09-03</dd><dt class="title">Tittel</dt><dd class="title">Forskrift om medisinsk laboratorium og røntgeninstitutt. Delegering av myndighet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. august 1984 i medhold av § 3 tredje og fjerde ledd i lov av 19. juni 1969 nr. 57 om sykehus m.v., jf. endring senest av 3. juni 1983 nr. 55. Fremmet av Sosialdepartementet.</dd><dt class="refid">RefID</dt><dd class="refid">forskrift/1984-08-10-1557</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om medisinsk laboratorium og røntgeninstitutt. Delegering av myndighet.<ul class="tocSubUl"><li>Kap. I. Virkeområde.<ul class="tocSubUl"><li>§ 1. Virkeområde.</li></ul></li><li>Kap. II. Oppgaver og krav til standard.<ul class="tocSubUl"><li>§ 2. Oppgaver.</li><li>§ 3. Bygningsmessige krav.</li><li>§ 4. Personell.</li></ul></li><li>Kap. III. Forskjellige bestemmelser.<ul class="tocSubUl"><li>§ 5. Helseplan m.m.</li><li>§ 6. Fylkeskommunens ansvar.</li><li>§ 7. Godkjenning.</li><li>§ 8. Utvidelse og endring.</li><li>§ 9. Oppgjør.</li><li>§ 10. Ikrafttreden.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1984-08-10-1557" id="dokument"><h1>Forskrift om medisinsk laboratorium og røntgeninstitutt. Delegering av myndighet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-08-10-1557/KAPITTEL_1" data-partID="k1"><h2>Kap. I. Virkeområde.</h2><article class="legalArticle" data-lovdata-URL="LTI/forskrift/1984-08-10-1557/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder medisinsk laboratorium og røntgeninstitutt definert som medisinske institusjoner, jf. sykehuslovens § 15 h og i.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Pasientene skal være henvist eller prøvene tilsendt fra annen lege.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Forskriften gjelder både offentlige og private medisinske laboratorier og røntgeninstitutt.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-08-10-1557/KAPITTEL_2" data-partID="k2"><h2>Kap. II. Oppgaver og krav til standard.</h2><article class="legalArticle" data-lovdata-URL="LTI/forskrift/1984-08-10-1557/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Oppgaver.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Medisinsk laboratorium skal ved siden av å analysere prøver og utføre diagnostiske undersøkelser på pasienter, bla.:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">gi råd og veiledning til rekvirenten,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">føre kvalitetskontroll med egne analyser,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">delta i befolkningsundersøkelser rekvirert av sentrale helsemyndigheter.</article></article></li></ul></article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Røntgeninstitutt skal ved siden av å foreta undersøkelser, diagnostikk og terapi bla.:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/2/punkt/1/" id="kapittel-2-paragraf-1-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/2/punkt/1/ledd/1/" id="kapittel-2-paragraf-1-ledd-2-punkt-1-ledd-1">gi råd og veiledning om diagnostisk nytte av ulike undersøkelser til rekvirerende lege,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/2/punkt/2/" id="kapittel-2-paragraf-1-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/2/punkt/2/ledd/1/" id="kapittel-2-paragraf-1-ledd-2-punkt-2-ledd-1">føre egen kontroll av undersøkelser, diagnostikk og terapi,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/2/punkt/3/" id="kapittel-2-paragraf-1-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/2/punkt/3/ledd/1/" id="kapittel-2-paragraf-1-ledd-2-punkt-3-ledd-1">delta i befolkningsundersøkelser rekvirert av sentrale helsemyndigheter.</article></article></li></ul></article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">I tillegg til de oppgaver som er nevnt i første og annet ledd skal alle offentlige medisinske laboratorier og røntgeninstitutt delta i forebyggende arbeid. Offentlige medisinske laboratorier skal også avgi uttalelse i hygiene og infeksjonsmedisinske spørsmål som lokale eller sentrale helsemyndigheter anmoder om.</article></article><article class="legalArticle" data-lovdata-URL="LTI/forskrift/1984-08-10-1557/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Bygningsmessige krav.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Lokalene skal være egnet til formålet og utstyrt og innredet med henblikk på de oppgaver som skal utføres, jf. bl.a. forskrifter gitt av Statens institutt for strålehygiene og forskrifter til arbeidsmiljøloven gitt av Direktoratet for arbeidstilsynet.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Spiserom, garderobe og sanitæranlegg for personalet skal være adskilt fra venterom og den øvrige drift.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Laboratorium og institutt som mottar pasienter skal ha venterom og sanitæranlegg adskilt fra den øvrige virksomhet.</article></article><article class="legalArticle" data-lovdata-URL="LTI/forskrift/1984-08-10-1557/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Personell.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Medisinsk laboratorium og røntgeninstitutt skal ha nødvendig fagpersonell etter omfanget av virksomheten.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Laboratorium og institutt som drives integrert i sykehus skal ha ansatt lege som ansvarlig leder. Dersom legen ikke er spesialist innen det relevante fagområde skal virksomheten stå under tilsyn av slik spesialist</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Frittstående laboratorium og institutt skal ha ansatt lege som er spesialist innen det relevante fagområde som ansvarlig daglig leder.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-08-10-1557/KAPITTEL_3" data-partID="k3"><h2>Kap. III. Forskjellige bestemmelser.</h2><article class="legalArticle" data-lovdata-URL="LTI/forskrift/1984-08-10-1557/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Helseplan m.m.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Offentlige og private medisinske laboratorier og røntgeninstitutt som er i drift 1. april 1984 er å anse som godkjent helsinstitusjon, jf. sykehuslovens § 1 første ledd, jf. § 15 h og i. Disse institusjoner skal medtas på helseplanen for den fylkeskommune hvor laboratoriet eller instituttet er lokalisert. Disse institusjonene plikter å sende en oversikt til vedkommende fylkeskommune med opplysninger om driften, antall ansatte, hvilken utdannelse disse har, eierforhold, hvem som har det medisinske ansvaret og daglige ledelse, hvilke tjenestetilbud som ydes og omfanget av virksomheten m.v. Kopi av oversikten sendes Sosialdepartementet.</article></article><article class="legalArticle" data-lovdata-URL="LTI/forskrift/1984-08-10-1557/§6" data-name="§6" data-partID="§6" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fylkeskommunens ansvar.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Fylkeskommunen skal etter sykehuslovens § 2 planlegge, utbygge og drive sin spesialisthelsetjeneste, herunder medisinske laboratorier og røntgeninstitutt. Fylkeskommunen kan pålegge egne ansatte leger og spesialister som mottar fylkeskommunalt driftstilskudd å bruke fylkeskommunens egne laboratorier og institutter når disse kan og har rimelig kapasitet til å utføre slike undersøkelser og prøver.</article></article><article class="legalArticle" data-lovdata-URL="LTI/forskrift/1984-08-10-1557/§7" data-name="§7" data-partID="§7" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Godkjenning.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Medisinske laboratorier og røntgeninstitutt som etableres etter 1. april 1984 skal godkjennes av helsedirektøren, jf. sykehuslovens § 3 første ledd. Før helsedirektøren gir slik godkjenning skal fylkeslegen og fylkeskommunen få uttale seg.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Helsedirektøren kan gi godkjenning når bl.a.:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/2/punkt/1/" id="kapittel-3-paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/2/punkt/1/ledd/1/" id="kapittel-3-paragraf-3-ledd-2-punkt-1-ledd-1">den virksomhet laboratoriet/instituttet søker om å etablere er faglig forsvarlig og i samsvar med almen anerkjent praksis innen vedkommende medisinske laboratoriefag eller innen medisinsk radiologi,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/2/punkt/2/" id="kapittel-3-paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/2/punkt/2/ledd/1/" id="kapittel-3-paragraf-3-ledd-2-punkt-2-ledd-1">etableringen bidrar til en rimelig geografisk fordeling av denne type tjenester,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/2/punkt/3/" id="kapittel-3-paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/2/punkt/3/ledd/1/" id="kapittel-3-paragraf-3-ledd-2-punkt-3-ledd-1">det er behov for tjenesten,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/2/punkt/4/" id="kapittel-3-paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/2/punkt/4/ledd/1/" id="kapittel-3-paragraf-3-ledd-2-punkt-4-ledd-1">virksomheten etter en vurdering av de samlede ressurser prioriteres i forhold til andre helsetjenester,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/3/ledd/2/punkt/5/" id="kapittel-3-paragraf-3-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/3/ledd/2/punkt/5/ledd/1/" id="kapittel-3-paragraf-3-ledd-2-punkt-5-ledd-1">virksomheten er organisert på en måte som gir en hensiktsmessig utnyttelse av fylkeskommunens ressurser.</article></article></li></ul></article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Helsedirektøren kan trekke tilbake godkjenning hvis institusjonens drift eller utstyr, lokaler eller bemanning ikke tilfredsstiller rimelige krav til faglig nivå.</article></article><article class="legalArticle" data-lovdata-URL="LTI/forskrift/1984-08-10-1557/§8" data-name="§8" data-partID="§8" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utvidelse og endring.</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Privat medisinsk laboratorium og røntgeninstitutt må ha godkjenning fra helsedirektøren for å utvide eller endre virksomheten. Som utvidelse eller endring regnes økning i arbeidsinnsatsen fra en eller flere personellgrupper og utvidelse av tjenestetilbudet.</article></article><article class="legalArticle" data-lovdata-URL="LTI/forskrift/1984-08-10-1557/§9" data-name="§9" data-partID="§9" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Oppgjør.</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Folketrygden yter refusjon til godkjent medisinsk laboratorium og røntgeninstitutt etter forskrifter fastsatt i medhold av folketrygdlovens § 2-5 nr. 1.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Til medisinsk laboratorium og røntgeninstitutt som var i drift før 1. april 1984 yter pasientens bostedsfylke refusjon etter forskrifter fastsatt i medhold av folketrygdlovens § 2-5 nr. 1. Disse institusjoner plikter på anmodning å avgi grunnlagsdata til fylkeskommunene slik at de blir i stand til å oppfylle sine økonomiske forpliktelser og føre kontroll. Slike data skal kunne omfatte pasientens navn, fødselsdato, bostedsfylke, henvisende lege, legens kontorfylke, antall prøver og takstnummer for prøven.</article><article class="legalP" data-absoluteaddress="/kapittel/3/paragraf/5/ledd/3/" id="kapittel-3-paragraf-5-ledd-3">For frittstående medisinsk laboratorium og røntgeninstitutt som etableres etter 1. april 1984 innebærer helsedirektørens godkjenning kun rett til gjeldende refusjon fra trygden. Disse institusjoner kan inngå avtale med fylkeskommunen om refusjon. Slike avtaler om rett til refusjon vil bare gjelde prøver fra pasienter bosatt i det fylke institusjonen har avtale med.</article></article><article class="legalArticle" data-lovdata-URL="LTI/forskrift/1984-08-10-1557/§10" data-name="§10" data-partID="§10" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden.</span></h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Denne forskrift trer i kraft straks.</article><article class="legalP" data-absoluteaddress="/kapittel/3/paragraf/6/ledd/2/" id="kapittel-3-paragraf-6-ledd-2">Den myndighet Kongen er gitt i sykehuslovens § 3, fjerde ledd delegeres til Sosialdepartementet.</article></article></section></main></body></html>