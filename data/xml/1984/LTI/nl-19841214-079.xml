<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd og i visse andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">LOV-1984-12-14-79</dd><dt class="dokid">DokumentID</dt><dd class="dokid">LTI/lov/1984-12-14-79</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 26</dd><dt class="dateInForce">I kraft fra</dt><dd class="dateInForce">1985-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li><li>lov/1946-12-13-21</li><li>lov/1946-12-13-22</li><li>lov/1958-12-12-10</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-01-09</dd><dt class="titleShort">Korttittel</dt><dd class="titleShort">Endringslov til folketrygdloven mv.</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd og i visse andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.7 (1984–1985), Innst.O.nr.12 (1984–1985), Besl.O.nr.5 (1984–1985). Odels- og Lagtingsvedtak hhv. 30. november og 10. desember 1984. Fremmet av Sosialdepartementet.</dd><dt class="refid">RefID</dt><dd class="refid">lov/1984-12-14-79</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd og i visse andre lover.<ul class="tocSubUl"><li>I</li><li>II</li><li>III</li><li>IV</li><li>V</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/lov/1984-12-14-79" id="dokument"><h1>Lov om endringer i lov av 17. juni 1966 nr. 12 om folketrygd og i visse andre lover.</h1><article class="defaultP" data-text-size="small">Endringer i andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">lov av 13. desember 1946 nr. 21 om krigspensjonering for militærpersoner,</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">lov av 13. desember 1946 nr. 22 om krigspensjonering for hjemmestyrkepersonell og sivilpersoner,</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">lov av 12. desember 1958 nr. 10 om yrkesskadetrygd.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-12-14-79/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr 12 om folketrygd gjøres følgende endringer:</article> <article class="defaultP" margin-top="true">§ 2-6 nr 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Kan den trygdede på grunn av sin helsetilstand ikke møte fram på behandlingsstedet, har den som foretar undersøkelse eller behandling som nevnt i nr 1, rett til skyssgodtgjørelse. Det samme gjelder for leger ved reiser til og fra faste behandlingssteder (utekontorer) i distriktene når denne tjenesten er organisert av kommunen. Rett til skyssgodtgjørelse ved hjemmebesøk har også helsepersonell ansatt i hjemmesykepleie og helsepersonell knyttet til helsestasjon. Departementet fastsetter forskrifter om rett til skyssgodtgjørelse.</article></article></li></ul></article> <article class="defaultP" margin-top="true">§ 2-12 oppheves.</article> <article class="defaultP" margin-top="true">§ 3-3 nytt nr 4 skal lyde:<ul class="defaultList"><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Sykepenger ytes ikke utover det tidspunkt da yrkesaktivitet skulle ha vært avsluttet ved nådd pensjonsalder.</article></article></li></ul></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Sykepenger ytes heller ikke fra det tidspunkt da det er godtgjort at yrkesaktivitet skulle vært avsluttet ved selvvalgt tilbaketrekning fra yrkeslivet.</article> <article class="defaultP" margin-top="true">§ 3-4 fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det ytes ikke sykepenger for den del av inntekten som overstiger 6 ganger grunnbeløpet etter § 6-2, jf. dog § 3-6 nr. 2.</article> <article class="defaultP" margin-top="true">§ 3-5 nr 1 tredje ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det ytes ikke sykepenger fra trygden under ferie og permisjon.</article> <article class="defaultP" margin-top="true">§ 3-12 nr 1 femte ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Det kan gjøres unntak fra bestemmelsene i første, annet og tredje ledd hvis den trygdede har vært forhindret fra å søke lege og det på fyldestgjørende måte er godtgjort at sykdommen har medført arbeidsuførhet fra et tidligere tidspunkt.</article> <article class="defaultP" margin-top="true">§ 3-13 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">Norsk militærperson (befal eller menig) som er under militær tjenestegjøring, herunder medregnet reise til og fra tjenestestedet, har rett til kontantstønad etter bestemmelsene om arbeidstakere i dette kapittel, men slik at særbestemmelsene i paragrafen her kommer til anvendelse. Det samme gjelder elev ved militær skole.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">Departementet kan bestemme at også andre grupper av trygdede som tar del i Forsvarets tjeneste, skal ha rett til sykepenger etter disse bestemmelsene.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">Utskreven menig eller korporal har rett til sykepenger beregnet slik han hadde rett til da han tiltrådte militærtjenesten, dog minst etter en inntekt svarende til 2 ganger grunnbeløpet, jf. § 6-2. Bestemmelsen om minstegrunnlag gjelder likevel ikke den hvis tjenesteforhold ikke kan få en varighet av minst 28 dager.</article></article></li></ul></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Sykepenger ytes fra arbeidsuførhetens første dag, dog tidligst fra og med dagen etter at den trygdede er dimittert.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Inntekt fra sivilt arbeid, jf. § 6-4 første ledd nr 1 og 2, under militærtjenesten gir rett til sykepenger etter dette kapittels alminnelige bestemmelser.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Etter dimittering skal sykepengene beregnes enten etter bestemmelsene i første eller i tredje ledd alt etter hva som er gunstigst for den trygdede.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Bestemmelsene foran gjelder tilsvarende for elev ved militær skole.<ul class="defaultList"><li data-li-identifier="4." data-name="4."><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">4.</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">Befal og vervet personell har rett til sykepenger beregnet etter arbeidsinntekten under militærtjenesten, dog minst etter en inntekt svarende til 3 ganger grunnbeløpet, jf. § 6-2.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/9/punkt/2/" id="kapittel-1-ledd-9-punkt-2"><span class="data-originalId">5.</span><article class="legalP" data-absoluteaddress="/kapittel/1/ledd/9/punkt/2/ledd/1/" id="kapittel-1-ledd-9-punkt-2-ledd-1">Bestemmelsene om ventetid i § 3-3 nr 1 får ikke anvendelse.</article></article></li></ul></article> <article class="defaultP" margin-top="true">§ 3-15 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Fiskere og fangstmenn har rett til sykepenger etter bestemmelsene i dette kapittel, dog slik at den som er tatt opp i det manntall som er opprettet i medhold av lov om rettledningstjenesten i fiskerinæringen i § 8 jf. § 5 og som driver fiske eller fangst som hovednæring, skal være trygdet med rett til sykepenger for hele det kalenderår som manntallet gjelder for.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Departementet kan gi nærmere regler om fastsettelse og utbetaling av sykepenger til fiskere og fangstmenn og kan herunder bestemme at inntektsgrunnlaget ikke må overstige 5 ganger grunnbeløpet når inntekten fastsettes ved skjønn.</article> <article class="defaultP" margin-top="true">§ 5-3 annet ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Departementet fastsetter nærmere regler og takster for ytelsene. Det kan herunder bestemmes at tilskott til anskaffelse av førerhund for synshemmede bare ytes for førerhund som leveres fra skole som trygden har inngått leveringsavtale med.</article> <article class="defaultP" margin-top="true">§ 5-5 nytt tredje ledd skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Til trygdet som gjennomgår yrkesmessig attføring ved skole som mottar offentlig støtte, og får kost og losji ved skolen, skal attføringspengene reduseres etter nærmere bestemmelser som fastsettes av departementet.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Nåværende tredje ledd blir nytt fjerde ledd.</article> <article class="defaultP" margin-top="true">§ 5-8 fjerde ledd skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Departementet fastsetter nærmere regler for ytelser etter denne paragraf. Det kan herunder bestemmes at tilskott til anskaffelse av førerhund for synshemmede bare ytes for førerhund som leveres fra skole som trygden har inngått leveringsavtale med.</article> <article class="defaultP" margin-top="true">§ 13-10. (ny) skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Etter forskrifter som fastsettes av departementet, kan Rikstrygdeverket inngå pris- og leveringsavtaler for tekniske og andre hjelpemidler som er nevnt i lovens kapittel 2 og 5, herunder førerhunder for synshemmede.</article> <article class="defaultP" margin-top="true">§ 14-9 første ledd skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Krav om stønad etter kapittel 2 kan ikke gjøres gjeldende hvis det er gått mer enn seks måneder etter at kravet kunne ha vært satt fram.</article> <article class="defaultP" margin-top="true">§ 15-1 nr 3 første ledd annet og tredje punktum skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Uførepensjon etter kapittel 8 eller 11 utbetales likevel først fra og med den kalendermåned hvori sykepengeperioden opphører, dersom den trygdede mottar eller har mottatt sykepenger som minst er like høye som uførepensjon med lovbestemte tillegg. Tilsvarende gjelder når en trygdet med gradert uførepensjon tilstås uførepensjon for tap av restervervsevnen.</article> <article class="defaultP" margin-top="true">§ 15-8 nytt annet ledd skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Har feilutbetalingen medført høyere utlignet skatt eller trygdeavgift enn om feilutbetaling ikke var skjedd, kan det gjøres fradrag i tilbakebetalingsbeløpet med et beløp som svarer til den merskatt som skyldes at den feilaktig utbetalte trygdeytelse var tatt med til beskatning.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-12-14-79/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 13. desember 1946 nr. 21 om krigspensjonering for militærpersoner gjøres følgende endringer:</article> <article class="defaultP" margin-top="true">§ 24 nr 2 nytt annet ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Har feilutbetalingen medført høyere utlignet skatt eller trygdeavgift enn om feilutbetalingen ikke var skjedd, kan det gjøres fradrag i tilbakebetalingsbeløpet med et beløp som svarer til den merskatt som skyldes at den feilaktig utbetalte trygdeytelse var tatt med til beskatning.</article> <article class="defaultP" margin-top="true">§ 28 nr 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/2/ledd/2/punkt/1/" id="kapittel-2-ledd-2-punkt-1"><span class="data-originalId">2.</span><article class="legalP" data-absoluteaddress="/kapittel/2/ledd/2/punkt/1/ledd/1/" id="kapittel-2-ledd-2-punkt-1-ledd-1">Invalidepensjonen fastsettes i alminnelighet fra den første dag i måneden. Dersom pensjonstaker mottar eller har mottatt sykepenger som er minst like høye som krigspensjonen (med lovbestemte tillegg), utbetales/fastsettes pensjonen likevel først fra den første dag i den måned sykepengene opphører. Kan invalidepensjonen på grunn av omstendighetene ikke straks bestemmes endelig, fastsettes den foreløpig for bestemte tidsrom og blir når disse er ute, revidert og endelig fastsatt.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1984-12-14-79/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 13. desember 1946 nr 22 om krigspensjonering for hjemmestyrkepersonell og sivilpersoner gjøres følgende endringer:</article> <article class="defaultP" margin-top="true">§ 33 nr 2 nytt annet ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Har feilutbetalingen medført høyere utlignet skatt eller trygdeavgift enn om feilutbetalingen ikke var skjedd, kan det gjøres fradrag i tilbakebetalingsbeløpet med et beløp som svarer til den merskatt som skyldes at den feilaktig utbetalte trygdeytelse var tatt med til beskatning.</article> <article class="defaultP" margin-top="true">§ 37 nr 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">2.</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">Invalidepensjonen fastsettes i alminnelighet fra den første dag i måneden. Dersom pensjonstaker mottar eller har mottatt sykepenger som er minst like høye som krigspensjonen (med lovbestemte tillegg), utbetales/fastsettes pensjonen likevel først fra den første dag i den måned sykepengene opphører. Kan invalidepensjonen på grunn av omstendighetene ikke straks bestemmes endelig, fastsettes den foreløpig for bestemte tidsrom og blir når disse er ute, revidert og endelig fastsatt.</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1984-12-14-79/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 12. desember 1958 nr 10 om yrkesskadetrygd gjøres følgende endringer:</article> <article class="defaultP" margin-top="true">§ 38 nr 2 nytt annet ledd skal lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Har feilutbetalingen medført høyere utlignet skatt eller trygdeavgift enn om feilutbetalingen ikke var skjedd, kan det gjøres fradrag i tilbakebetalingsbeløpet med et beløp som svarer til den merskatt som skyldes at den feilaktig utbetalte trygdeytelse var tatt med til beskatning.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1984-12-14-79/KAPITTEL_5" data-partID="k5"><h2 data-text-align="center">V</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/punkt/1/" id="kapittel-5-punkt-1"><span class="data-originalId">1.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Endringene i folketrygdlovens § 2-6 nr 3, § 2-12, § 3-12 nr 1 femte ledd, § 3-13, § 5-3 annet ledd, § 5-8 fjerde ledd, § 14-9 første ledd, § 15-8 annet ledd, § 13-10, endringen i lov om krigspensjonering for militærpersoner § 24 nr 2 annet ledd, endringen i lov om krigspensjonering for hjemmestyrkepersonell og sivilpersoner § 33 nr 2 annet ledd og endringen i lov om yrkesskadetrygd § 38 nr 2 annet ledd trer i kraft 1 januar 1985.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/punkt/2/" id="kapittel-5-punkt-2"><span class="data-originalId">2.</span><article class="legalP" data-absoluteaddress="/kapittel/5/punkt/2/ledd/1/" id="kapittel-5-punkt-2-ledd-1">Endringene i folketrygdlovens § 3-3 nr. 4, § 3-4 første ledd bokstav a og tredje og fjerde ledd, § 3-5 nr 1 tredje ledd og § 3-15 trer i kraft 1 april 1985.</article><article class="legalP" data-absoluteaddress="/kapittel/5/punkt/2/ledd/2/" id="kapittel-5-punkt-2-ledd-2">Endringene i § 3-3 nr. 4, § 3-4 tredje og fjerde ledd og § 3-15 gis virkning for tilfelle hvor arbeidsuførheten på grunn av sykdom inntrer tidligst 1 april 1985.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/punkt/3/" id="kapittel-5-punkt-3"><span class="data-originalId">3.</span><article class="legalP" data-absoluteaddress="/kapittel/5/punkt/3/ledd/1/" id="kapittel-5-punkt-3-ledd-1">Endringene i folketrygdlovens § 5-5 tredje ledd og § 15-1 nr 3 første ledd, endringen i lov om krigspensjonering for militærpersoner § 28 nr 2 første punktum og endringen i lov av krigspensjonering for hjemmestyrkepersonell og sivilpersoner § 37 nr 2 første punktum trer i kraft 1 juli 1985.</article><article class="legalP" data-absoluteaddress="/kapittel/5/punkt/3/ledd/2/" id="kapittel-5-punkt-3-ledd-2">Endringene i folketrygdlovens § 15-1 nr 3 første ledd, lov om krigspensjonering for militærpersoner § 28 nr 2 annet punktum og lov om krigspensjonering for hjemmestyrkepersonell og sivilpersoner § 37 nr 2 annet punktum får virkning i alle saker hvor vedtak treffes etter 30 juni 1985.</article></article></li></ul></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1984-12-14-79/KAPITTEL_6" data-partID="k6"><h2>Rettelser</h2><article class="defaultP" data-text-size="small"><strong>Publisert:</strong> Avd I 1984 Nr. 27 (Rettelse)</article><article class="legalP" data-absoluteaddress="/kapittel/6/ledd/1/" id="kapittel-6-ledd-1">Nr. 25, s. 1081 (i Forskrift nr. 1943 om endr. i forskrift om skattefritak for visse naturalytelser)</article><article class="legalP" data-absoluteaddress="/kapittel/6/ledd/2/" id="kapittel-6-ledd-2">Forskriften er fastsatt ved kgl. res. av 30. november 1984. Dato i innholdsfortegnelse og på sidene 1081 og 1082 bes rettet fra 23. til <i>30. november.</i></article><article class="legalP" data-absoluteaddress="/kapittel/6/ledd/3/" id="kapittel-6-ledd-3">Nr. 26, s. 1158 og 1162 (i lov av 14. desember 1984 nr. 79 om endr. i lov av 17. juni 1966 nr. 12 om folketrygd og i visse andre lover)</article> <article class="defaultP" margin-top="true"><strong>s. 1158</strong></article><article class="legalP" data-absoluteaddress="/kapittel/6/ledd/4/" id="kapittel-6-ledd-4">Det er under trykningsprosessen falt ut tekst i ovennevnte lov. Følgende bes tilføyd foran § 3-4 fjerde ledd:</article> <article class="defaultP" margin-top="true">§ 3-4 tredje ledd skal lyde:</article><article class="legalP" data-absoluteaddress="/kapittel/6/ledd/5/" id="kapittel-6-ledd-5"><i>Det ytes ikke sykepenger dersom inntekten pr. år er mindre enn 50 prosent av grunnbeløpet etter § 6-2, jf. dog § 3-6 nr. 2.</i></article> <article class="defaultP" margin-top="true"><strong>s. 1162</strong></article> <article class="defaultP" margin-top="true">Under 2. skal første ledd rettes til:<ul class="defaultList"><li data-li-identifier="2." data-list-id-style="i" data-name="2."><article class="listArticle" data-absoluteaddress="/kapittel/6/ledd/5/punkt/1/" id="kapittel-6-ledd-5-punkt-1"><span class="data-originalId" data-list-id-style="i">2.</span><article class="legalP" data-absoluteaddress="/kapittel/6/ledd/5/punkt/1/ledd/1/" id="kapittel-6-ledd-5-punkt-1-ledd-1"><i>Endringene i folketrygdlovens § 3-3 nr. 4, § 3-4 tredje og fjerde ledd, § 3-5 nr 1 tredje ledd og § 3-15 trer i kraft 1 april 1985.</i></article></article></li></ul></article></section></main></body></html>