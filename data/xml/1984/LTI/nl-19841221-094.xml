<!DOCTYPE html><html lang="no"><head><title>Midlertidig lov om endring i lov av 3. juni 1983 nr. 40 om saltvannsfiske m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">LOV-1984-12-21-94</dd><dt class="dokid">DokumentID</dt><dd class="dokid">LTI/lov/1984-12-21-94</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 27</dd><dt class="dateInForce">I kraft fra</dt><dd class="dateInForce">1984-12-21 – 1988-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1983-06-03-40</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-01-16</dd><dt class="titleShort">Korttittel</dt><dd class="titleShort">Midl. endringslov til saltvannsfiskeloven</dd><dt class="title">Tittel</dt><dd class="title">Midlertidig lov om endring i lov av 3. juni 1983 nr. 40 om saltvannsfiske m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.17 (1984–1985), Innst.O.nr.18 (1984–1985) og Besl.O.nr.12 (1984–1985). Odels- og Lagtingsvedtak hhv. 10. og 18. desember 1984. Fremmet av Fiskeridepartementet.</dd><dt class="refid">RefID</dt><dd class="refid">lov/1984-12-21-94</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om endring i lov av 3. juni 1983 nr. 40 om saltvannsfiske m.v.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1984-12-21-94" id="dokument"><h1>Midlertidig lov om endring i lov av 3. juni 1983 nr. 40 om saltvannsfiske m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-12-21-94/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 3. juni 1983 nr. 40 om saltvannsfiske m.v. gjøres følgende endringer:</article> <article class="defaultP" margin-top="true">§ 5 a (ny) skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Spesielle kvoteordninger.</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Som ledd i en tilpassing av ferskfisk- og rundfrystrålerne til ressurssituasjonen, kan departementet foreta oppdeling av totalkvoten for de to fartøygruppene i et antall like kvoter, som kan være større enn antall deltakende fartøyer i vedkommende fartøygruppe. Slike kvoter benevnes som enhetskvoter, og kan fordeles ulikt på de deltakende fartøyer innen gruppen. Departementet gir nærmere forskrifter om fastsettelse og fordeling av enhetskvoter.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For fartøyer med tillatelse til fangst av hval etter lov 16. juni 1939 nr. 7 om fangst av hval § 2 kan departementet fastsette kvotene ved hvalfangst på grunnlag av et fartøys fangst i tidligere år. Ved fastsettelse av de enkelte kvoter kan det gjøres slike justeringer som finnes hensiktsmessig.</article> <article class="defaultP" margin-top="true">§ 7 første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Overskrider et fartøy den fangstmengde som er fastsatt i medhold av § 5, § 5 a og § 6, tilfaller merfangsten eller dens verdi den salgsorganisasjon som førstehåndsomsetningen av fangsten er lagt til. Dette gjelder uten hensyn til om forholdet medfører straffeansvar.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-12-21-94/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft straks og gjelder til 1. januar 1988.</article></section></main></body></html>