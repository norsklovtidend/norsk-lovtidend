<!DOCTYPE html><html lang="no"><head><title>Forskrift om tilskott til kondemnering av eldre uhensiktsmessige hvalfangstfartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1984-01-31-234</dd><dt class="dokid">DokumentID</dt><dd class="dokid">LTI/forskrift/1984-01-31-234</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 3</dd><dt class="dateInForce">I kraft fra</dt><dd class="dateInForce">1984-01-31</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-02-23</dd><dt class="title">Tittel</dt><dd class="title">Forskrift om tilskott til kondemnering av eldre uhensiktsmessige hvalfangstfartøyer.</dd><dt class="refid">RefID</dt><dd class="refid">forskrift/1984-01-31-234</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til kondemnering av eldre uhensiktsmessige hvalfangstfartøyer.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-01-31-234" id="dokument"><h1>Forskrift om tilskott til kondemnering av eldre uhensiktsmessige hvalfangstfartøyer.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 31. januar 1984, i medhold av Stortingets vedtak av 14. desember 1982, jf. St.prp.nr.1 (1982–1983) Tillegg nr. 16 og avtale av 21. desember 1982 mellom Norges Fiskarlag og Forbruker- og administrasjonsdepartementet om fordeling av støttetiltak til fiskerinæringen for 1983, fastsatt følgende forskrift:</article><article class="legalArticle" data-lovdata-URL="LTI/forskrift/1984-01-31-234/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av midler stilt til rådighet kan Statens Fiskarbank yte tilskott til kondemnering av eldre, uhensiktsmessige hvalfangstfartøyer (skrog og motor, eller skrog alene) som har hatt tillatelse til å drive hvalfangst, jf. § 2 i lov av 16. juni 1939 om fangst av hval.</article></article><article class="legalArticle" data-lovdata-URL="LTI/forskrift/1984-01-31-234/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskott til kondemnering av fartøy som har deltatt i hvalfangst kan gis når fartøyet:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">har vært nyttet til hvalfangst minimum ett av de tre siste år.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">har vært i vedkommende søkers eie i minst 3 år. Det skal likevel ikke være til hinder for å gi tilskott at fartøyet i løpet av de siste 3 år er overtatt av den tidligere eiers barn, barnebarn eller ektefelle.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">er minst 20 år for stålfartøyer og 15 år for trefartøyer.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">ikke blir gitt adgang til å delta i hvalfangsten i 1984.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tilskott til kondemnering av motor kan gis i forbindelse med kondemnering av skroget når motoren er over 12 år.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">I særlige tilfelle kan Fiskeridepartementet dispensere fra bestemmelsen i første ledd punkt b og c og annet ledd.</article></article><article class="legalArticle" data-lovdata-URL="LTI/forskrift/1984-01-31-234/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskott kan ytes med inntil:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">kr 175.000,- for hvert fartøy under 30 BRT, kr 250.000,- for hvert fartøy i størrelsen 30-69 BRT, kr 325.000,- for hvert fartøy i størrelsen 70-99 BRT og kr 375.000,- for hvert fartøy på 100 BRT og over og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">kr 2.500,- pr. BRT for fartøyet.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Denne satsen gjelder bare skrog. Kondemneres motoren sammen med skroget kan satsen økes med 15 %.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Har en bank eller annen finansinstitusjon overtatt fartøy på tvangsauksjon, kan Fiskeridepartementet uten hinder av kravet til eiertid gi tilskott til kondemnering av fartøyet.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Forsikring som blir utbetalt p.g.a. skade på fartøy eller motor kommer til fradrag i kondemneringsutbetalingen.</article></article><article class="legalArticle" data-lovdata-URL="LTI/forskrift/1984-01-31-234/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Om tilskott skal ytes avgjøres i det enkelte tilfelle av Statens Fiskarbank som fastsetter tilskottenes størrelse og står for utbetalingen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Banken kan sette nærmere vilkår for at tilskott skal gis.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Dersom tilskottet nyttes i strid med fastsatte vilkår, kan det kreves tilbakebetalt.</article></article><article class="legalArticle" data-lovdata-URL="LTI/forskrift/1984-01-31-234/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om tilskott sendes gjennom fiskenemnda i søkerens hjemstadskommune på fastsatt skjema. Med søknaden skal følge:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">bekreftet avskrift av det gamle fartøyets målebrev</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">panteattest</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">erklæring fra søker om at han er innforstått med at alle konsesjoner fartøyet innehar faller bort.</article></article></li></ul></article></article><article class="legalArticle" data-lovdata-URL="LTI/forskrift/1984-01-31-234/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskenemnda lar holde synfaring over det gamle fartøyet ved Fiskarbankens faste takstnemnd i kommunen. Fiskenemnda gir sin uttalelse om søknaden på fastsatt skjema og sender denne sammen med synfaringsrapport og andre dokumenter til Fiskarbanken.</article></article><article class="legalArticle" data-lovdata-URL="LTI/forskrift/1984-01-31-234/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Innehar fartøyet som får tilskott konsesjon for annet fiske enn hvalfangst, kan eieren ikke gis tillatelse til å overføre en slik konsesjon til annet fartøy.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fartøy som har fått tilskott etter disse forskriftene må ikke midlertidig benyttes til annen virksomhet.</article></article><article class="legalArticle" data-lovdata-URL="LTI/forskrift/1984-01-31-234/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Før utbetaling av kondemneringstilskott kan finne sted må det legges fram:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">erklæring fra lensmann/politi om at skroget eventuelt med motoren, er tilintetgjort, eller erklæring fra skipsverft eller etablert skipsopphuggeri om at fartøyet er mottatt ved verftet/opphuggeriet og at det vil bli opphugget.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">stadfesting fra merkelovens tilsynsmann om at fartøyet er utmeldt av registeret over merkepliktige fiskefartøyer.</article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">For øvrig blir Fiskarbankens vanlige regler for utbetaling av lån veiledende også for utbetaling av tilskott.</article></article><article class="legalArticle" data-lovdata-URL="LTI/forskrift/1984-01-31-234/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks og gjelder til 31. desember</article></article></main></body></html>