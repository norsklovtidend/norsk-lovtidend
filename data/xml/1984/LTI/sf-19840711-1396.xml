<!DOCTYPE html><html lang="no"><head><title>Midlertidig forskrift for langtidslagring av sei.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1984-07-11-1396</dd><dt class="dokid">DokumentID</dt><dd class="dokid">LTI/forskrift/1984-07-11-1396</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 15</dd><dt class="dateInForce">I kraft fra</dt><dd class="dateInForce">1984-07-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-05-28-12</li><li>forskrift/1960-04-08-9602</li></ul></dd><dt class="dateOfPublication">Kunngjort</dt><dd class="dateOfPublication">1984-08-01</dd><dt class="title">Tittel</dt><dd class="title">Midlertidig forskrift for langtidslagring av sei.</dd><dt class="refid">RefID</dt><dd class="refid">forskrift/1984-07-11-1396</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift for langtidslagring av sei.<ul class="tocSubUl"><li>§ 1. Anvendelsesområde og formål.</li><li>§ 2. Sleping, låssetting og mellomlagring.</li><li>§ 3. Ansvar og brønnbåtføring.</li><li>§ 4. Langtidslagring foretatt av fisker.</li><li>§ 5. Godkjenning av lokalitet.</li><li>§ 6. Godkjenning av not for langtidslagring.</li><li>§ 7. Tillatelse til å sette fisk i langtidslagring;</li><li>§ 8. Fiskens kvalitet. Prøvetaking.</li><li>§ 9. Fjerning av død fisk – Tilsyn og meldeplikt.</li><li>§ 10. Opphør av langtidslagring.</li><li>§ 11. Tilbakekall av tillatelse til langtidslagring.</li><li>§ 12. Dispensasjon og utfyllende regler.</li><li>§ 13. Straff.</li><li>§ 14.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-07-11-1396" id="dokument"><h1>Midlertidig forskrift for langtidslagring av sei.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 11. juli 1984, i medhold av lov av 28, mai 1959 nr. 12 om kvalitetskontroll med fisk og fiskevarer o.a. og kgl.res. av 8. april 1960 med senere endringer, fastsatt følgende midlertidige forskrifter for langtidslagring av sei:</article><article class="legalArticle" data-lovdata-URL="LTI/forskrift/1984-07-11-1396/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde og formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene gjelder for langtidslagring av sei. Fiskeridirektøren kan bestemme at forskriftene eller deler av disse også skal gjelde for andre fiskeslag eller for blandingsfangster av sei og andre fiskeslag.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene har til hensikt å sikre at levende fisk som lagres i sjøen i langtidslås normalt skal kunne tåle slik lagring i minst 3 måneder og etter lagring oppfylle de kvalitetskrav som i medhold av lov av 28. mai 1959 nr. 12 om kvalitetskontroll med fisk og fiskevarer o.a. settes til fisk til fersk anvendelse.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriftene har også til hensikt å sikre at fisken behandles og lagres slik at den ikke kommer i fare for å bli skadet.</article></article><article class="legalArticle" data-lovdata-URL="LTI/forskrift/1984-07-11-1396/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sleping, låssetting og mellomlagring.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Dersom det må antas at en fangst skal gå til langtidslagring, må fiskeren vise særlig aktsomhet ved sleping og låssetting.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Mellomlagringsposen må holdes godt utspilt og fortøyes på langs av strømretningen.</article></article><article class="legalArticle" data-lovdata-URL="LTI/forskrift/1984-07-11-1396/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar og brønnbåtføring.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeren bærer etter disse forskriftene risikoen for fisken inntil den er levert til brønnbåt og veieseddel er utstedt Levering til brønnbåt skal ikke skje før fisken har vært låssatt (mellomlagret) i minst 3 døgn.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom kjøperen ikke har representant ombord, anses etter disse forskriftene brønnbåtføreren som kjøperens representant overfor fiskeren.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Brønnbåtføreren eller kjøperen skal foreta slik prøvetaking og kvalitetsvurdering som nevnt i § 8.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Ved føring av fisk som skal langtidslagres må det vises særlig aktsomhet.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Ved lasting og lossing må brønnbåtføreren spesielt påse at fisken ikke utsettes for unødige påkjenninger.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Død fisk og fisk med redusert levedyktighet må sorteres ut av lasten.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Fiskeridirektøren kan bestemme hvordan brønnbåter skal utstyres.</article></article><article class="legalArticle" data-lovdata-URL="LTI/forskrift/1984-07-11-1396/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Langtidslagring foretatt av fisker.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom fisker selv foretar langtidslagring plikter han å påse at fisken har vært mellomlagret minst 3 døgn før overføring til langtidslagringsnot. Prøvetaking og kvalitetsvurdering skal skje etter bestemmelsene i § 8.</article></article><article class="legalArticle" data-lovdata-URL="LTI/forskrift/1984-07-11-1396/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjenning av lokalitet.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Langtidslagringsposer må bare plasseres på lokaliteter godkjent av Fiskeridirektøren. Søknad om godkjenning sendes Fiskeridirektøren gjennom slik salgsorganisasjon av fiskere som er godkjent i medhold av råfisklovens § 2 (salgslag).</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">For at en lokalitet skal kunne godkjennes må følgende minstekrav være oppfylt:</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Lokaliteten må være uten terskler med ren, strømførende sjø, i tilstrekkelig avstand fra industriutslipp, kloakkutslipp eller andre forurensningskilder slik at sjøvannet ikke inneholder kjemiske og/ eller bakteriologiske forurensinger i konsentrasjoner som anses uakseptable eller er helsefarlige.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">For å sikre en jevn, høy saltholdighet skal lokaliteten ikke ligge ved utløpet av større elver eller andre ferskvannsutslipp.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Avstand fra sjøbunn til bunn av utsatt not skal ikke være mindre enn 5 meter ved laveste lavvann. Løs leire- eller sandbunn bør unngås.<ul class="defaultList"><li data-li-identifier="11." data-name="11."><article class="listArticle" data-absoluteaddress="/paragraf/5/ledd/5/punkt/1/" id="paragraf-5-ledd-5-punkt-1"><span class="data-originalId">11.</span><article class="legalP" data-absoluteaddress="/paragraf/5/ledd/5/punkt/1/ledd/1/" id="paragraf-5-ledd-5-punkt-1-ledd-1">juli. Nr. 1396.</article></article></li></ul></article></article><article class="legalArticle" data-lovdata-URL="LTI/forskrift/1984-07-11-1396/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Godkjenning av not for langtidslagring.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vedkommende salgslag godkjenner langtidslagringsnot etter følgende kriterier:</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Nota må være tilnærmet rund (f.eks. likesidet 6-kantet) bundet av notlin med tråd ikke tynnere enn nr. 15 og med maskevidde fra 20-30 mm (20-24 omfar.) Nota må innskytes mot bunnen slik at bunndiameteren er vesentlig mindre enn diameter i overflaten.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Dybde i not utsatt for lagring må være minst 5 meter, men fortrinnsvis mer.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Større nøter skal være utstyrt med snurpeband og utslipp, eventuelt annen anordning som muliggjør fjerning av død eller døende fisk.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Sammen med søknad om godkjenning skal følge notprodusents tegning og beskrivelse av nota.</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Lagringsnot må være tydelig merket med vedkommende kjøpers navn og adresse, eventuelt fiskebåtens navn og registeringsnummer, påmalte blåser festet til nota, jfr. også forskrifter om merking: av fiskeredskaper § 3, fastsatt 17. januar 1979 med endringer senest 20. desember 1979.</article><article class="legalP" data-absoluteaddress="/paragraf/6/ledd/7/" id="paragraf-6-ledd-7">Frem til 1. september 1985 kan vedkommende salgslag gjøre unntak fra bestemmelsene i 2., 3., 4. og 5. ledd.</article></article><article class="legalArticle" data-lovdata-URL="LTI/forskrift/1984-07-11-1396/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tillatelse til å sette fisk i langtidslagring;</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ingen må starte langtidslagring uten tillatelse fra vedkommende salgslag. Salgslaget fastsetter hvor meget den enkelte fisker eller tilvirker skal kunne langtidslagre til enhver tid. Det skal ikke gis tillatelse til lagring av mer enn 200 tonn pr. pose.</article></article><article class="legalArticle" data-lovdata-URL="LTI/forskrift/1984-07-11-1396/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fiskens kvalitet. Prøvetaking.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Prøvetaking og kvalitetsvurdering for å klarlegge om fisken er egnet til langtidslagring skal foretas etter følgende regler:</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fisken skal være uten ytre skader, frisk og levedyktig og minst 80 % av fisken skal ha en leverindeks på 7 eller mer.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Ved overføring av fisk til lås hvor lagringstiden ikke vil overstige en måned kan fisk med en gjennomsnittlig leverindeks ned til 5 tillates.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Fisken skal være åtefri før overføring til langtidslagring.</article><article class="legalP" data-absoluteaddress="/paragraf/8/ledd/5/" id="paragraf-8-ledd-5">Langtidslagring skal avbrytes dersom 20 % eller mer av fisken har en leverindeks under 4.</article><article class="legalP" data-absoluteaddress="/paragraf/8/ledd/6/" id="paragraf-8-ledd-6">Tettheten av fisken i langtidslagringsnota må ikke på noe tidspunkt i lagringsperioden overstige 12 kg/m<sup>3</sup> sjøvann.</article><article class="legalP" data-absoluteaddress="/paragraf/8/ledd/7/" id="paragraf-8-ledd-7">Ved beregning av leverindeks skal det tas prøver av minst 40 fisk. Leverindeks bestemmes før overføring til langtidslagringsnot og under lagringsperioden. Det skal nyttes vekt med nøyaktighet + -2 g ved veiing av leveren og + -10 g ved veiing av fisken. Hver fisk i prøven veies først rund deretter veies leveren i fisken. Det avleste resultat for hver fisk noteres. Deretter beregnes prosentvis leverinnhold av rund vekt av hver fisk (leverindeks). Til slutt summeres samlet vekt fisk og samlet vekt lever i hele prøven og prosent lever av total fiskevekt utregnes. For hver fisk noteres også opplysninger om sår eller skader.</article><article class="legalP" data-absoluteaddress="/paragraf/8/ledd/8/" id="paragraf-8-ledd-8">Så lenge leverindeksen i 80 % eller mer av fisken i lagringsperioden er over 6 foretas prøvetaking en gang pr. måned.</article><article class="legalP" data-absoluteaddress="/paragraf/8/ledd/9/" id="paragraf-8-ledd-9">Når gjennomsnittlig leverindeks kommer under 6, foretas prøvetaking hver 14. dag.</article><article class="legalP" data-absoluteaddress="/paragraf/8/ledd/10/" id="paragraf-8-ledd-10">Journal over prøver skal føres kontinuerlig under lagringsperioden og rapport sendes til Fiskeridirektøren med gjenpart til vedkommende salgslag snarest og senest 3 dager etter hver prøvetaking.</article></article><article class="legalArticle" data-lovdata-URL="LTI/forskrift/1984-07-11-1396/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fjerning av død fisk – Tilsyn og meldeplikt.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fisk som settes i langtidslagring skal ha kontinuerlig tilsyn og død eller skadet fisk skal straks fjernes. Ved mistanke om at fisken i langtidslagringsposen er kvalitetsforringet eller lite levedyktig skal eieren straks gi melding om dette til Fiskeridirektøren og vedkommende salgslag.</article></article><article class="legalArticle" data-lovdata-URL="LTI/forskrift/1984-07-11-1396/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opphør av langtidslagring.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Dersom fisken blir skadet eller kvalitetsforringet i langtidslagringsposen kan Fiskeridirektøren påby at langtidslagringen skal opphøre.</article></article><article class="legalArticle" data-lovdata-URL="LTI/forskrift/1984-07-11-1396/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakekall av tillatelse til langtidslagring.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Ved grove og/eller gjentatte overtredelser av disse forskrifter kan vedkommende salgslag tilbakekalle tillatelse til å langtidslagre i inntil 2 år.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Vedtak om tilbakekallelse kan påklages til Fiskeridepartementet i henhold til kap. VI i forvaltningsloven.</article></article><article class="legalArticle" data-lovdata-URL="LTI/forskrift/1984-07-11-1396/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon og utfyllende regler.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Fiskeridirektøren kan i særlige tilfelle dispensere fra bestemmelsene i disse forskrifter og kan gi utfyllende regler for gjennomføringen av forskriftene.</article></article><article class="legalArticle" data-lovdata-URL="LTI/forskrift/1984-07-11-1396/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Overtredelse av disse forskrifter straffes i henhold til § 11 i lov om kvalitetskontroll med fisk og fiskevarer åa. av 28. mai 1959 nr. 12.</article></article><article class="legalArticle" data-lovdata-URL="LTI/forskrift/1984-07-11-1396/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Disse forskrifter trer i kraft 15. juli 1984.</article></article></main></body></html>