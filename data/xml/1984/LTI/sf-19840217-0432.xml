<!DOCTYPE html><html lang="no"><head><title>Forskrift om justering av årlige erstatninger, konsesjonsavgifter og fond m.v. i medhold av vassdragslovgivningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:22</dd><dt class="legacyID">Datokode</dt><dd class="legacyID">FOR-1984-02-17-432</dd><dt class="dokid">DokumentID</dt><dd class="dokid">LTI/forskrift/1984-02-17-432</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 4</dd><dt class="dateInForce">I kraft fra</dt><dd class="dateInForce">1984-02-17</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-03-13</dd><dt class="title">Tittel</dt><dd class="title">Forskrift om justering av årlige erstatninger, konsesjonsavgifter og fond m.v. i medhold av vassdragslovgivningen.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 17. februar 1984. Fremmet av Olje- og energidepartementet.</dd><dt class="refid">RefID</dt><dd class="refid">forskrift/1984-02-17-432</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om justering av årlige erstatninger, konsesjonsavgifter og fond m.v. i medhold av vassdragslovgivningen.<ul class="tocSubUl"><li>I. Konsesjonsavgifter.<ul class="tocSubUl"><li>1. Justering av årlige konsesjonsavgifter, fastsatt i medhold av lov 3. juni 1983 nr. 51 kap. VI post 1, jf. lov 14. desember 1917 nr. 16 § 2, 3. ledd post 13, 2. ledd, § 5, 3. ledd post 2, 2. ledd, § 23, 2. ledd post 4, 2. ledd, jf. lov 14. desember 1917 nr. 17 § 11 post 1, 2. ledd:<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>2. Maksimal- og minimalsatser for konsesjonsavgifter til stat og kommuner, fastsatt i medhold av lov 14. desember 1917 nr. 16 og nr. 17:<ul class="tocSubUl"><li>§ 5.</li></ul></li><li>3. Innløsning av årlige konsesjonsavgifter med engangsbeløp, fastsatt i medhold av lov 14. desember 1917 nr. 16 § 2, 3. ledd post 13, 5. ledd, § 5, 3. ledd post 2, 5. ledd og § 23,2. ledd post 4, 4. ledd og lov av 14. desember 1917 nr. 17 § 11 post 6:<ul class="tocSubUl"><li>§ 6.</li></ul></li></ul></li><li>II Årlige erstatninger<ul class="tocSubUl"><li>1. Justering av årlige erstatninger, fastsatt i medhold av lov 3. juni 1983 nr. 51 VI post 3, lov 14. desember 1917 nr. 17 § 16 post 5, 7. ledd, lov 15. mars 1940 nr. 3 § 133 post 2,2. ledd:<ul class="tocSubUl"><li>§ 7.</li><li>§ 8.</li><li>§ 9.</li></ul></li><li>2. Minstebeløp ved fastsettelse av årlige erstatninger og om innløsning av tidligere fastsatte årlige erstatninger med engangsbeløp, fastsatt i medhold av lov 14. desember 1917 nr. 17 § 16 post 5,1. og 2. ledd og lov 15. mars 1940 nr. 3 § 133 post 2 og post 4:<ul class="tocSubUl"><li>§ 10.</li></ul></li></ul></li><li>III. Næringsfond o.a. fond<ul class="tocSubUl"><li>Justering av årlige ytelser til næringsfond fastsatt i medhold av lov 3. juni 1983 nr. VI post 2, jf. lov 14. desember 1917 nr. 16, § 2 post 23, 1. ledd, jf. lov 14. desember 1917 nr. 17, § 12 post 8, 4. ledd og post 18, 1. ledd:<ul class="tocSubUl"><li>§ 12.</li><li>§ 13.</li></ul></li><li>IV. Ikrafttreden<ul class="tocSubUl"><li>§ 14.</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1984-02-17-432" id="dokument"><h1>Forskrift om justering av årlige erstatninger, konsesjonsavgifter og fond m.v. i medhold av vassdragslovgivningen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-02-17-432/KAPITTEL_1" data-partID="k1"><h2>I. Konsesjonsavgifter.</h2><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1984-02-17-432/KAPITTEL_1-1" data-partID="k1-1"><h3>1. Justering av årlige konsesjonsavgifter, fastsatt i medhold av lov 3. juni 1983 nr. 51 kap. VI post 1, jf. lov 14. desember 1917 nr. 16 § 2, 3. ledd post 13, 2. ledd, § 5, 3. ledd post 2, 2. ledd, § 23, 2. ledd post 4, 2. ledd, jf. lov 14. desember 1917 nr. 17 § 11 post 1, 2. ledd:</h3><article class="legalArticle" data-lovdata-URL="LTI/forskrift/1984-02-17-432/§1" data-name="§1" data-partID="§1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>.</h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Konsesjonsavgifter til kommuner fastsatt i vassdrags- og kraftleiekonsesjoner skal justeres automatisk etter 5 år. Justeringene skal i fremtiden omfatte samtlige årlige avgifter uten hensyn til det tidspunkt konsesjonen ble meddelt.</article><article class="legalP" data-absoluteaddress="/kapittel/1/kapittel/1/paragraf/1/ledd/2/" id="kapittel-1-kapittel-1-paragraf-1-ledd-2">For konsesjonsavgifter til kommuner, som har forfalt før 17. februar 1979 og ikke justert etter dette tidspunkt, skal foretas en engangsoppjustering av satsene reknet fra første gang avgiften forfalt og frem til 17. februar 1984. Disse justeringer blir å gjennomføre med virkning fra og med 17. februar 1984. Etter engangsoppjusteringen skal avgiftene justeres overensstemmende med 1. ledd.</article></article><article class="legalArticle" data-lovdata-URL="LTI/forskrift/1984-02-17-432/§2" data-name="§2" data-partID="§2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>.</h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Årlige konsesjonsavgifter til staten fastsatt i vassdrags- og kraftleiekonsesjoner meddelt før 10. april 1959 skal ikke justeres. I medhold av lovendringen av 10. april 1959 skal konsesjonsavgifter til staten fastsatt i vassdrags- og kraftleiekonsesjonene meddelt 10. april 1959-20. juni 1974 justeres automatisk etter 20 år.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">I medhold av lovendringen av 21. juni 1974 skal konsesjonsavgifter til staten fastsatt i vassdrags- og kraftleiekonsesjoner meddelt 21. juni 1974-16. februar 1984 justeres automatisk etter 10 år. Konsesjonsavgifter til staten som er gitt i medhold av lov av 14. desember 1917 nr. 16 § 5 post 2 og § 23 post 4 skal dog justeres automatisk etter 20 år.</article><article class="legalP" data-absoluteaddress="/kapittel/1/kapittel/1/paragraf/2/ledd/3/" id="kapittel-1-kapittel-1-paragraf-2-ledd-3">Konsesjonsavgifter til staten fastsatt i vassdrags- og kraftleiekonsesjoner meddelt etter 16. februar 1984 skal justeres automatisk etter 5 år.</article></article><article class="legalArticle" data-lovdata-URL="LTI/forskrift/1984-02-17-432/§3" data-name="§3" data-partID="§3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>.</h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Justeringer som nevnt i §§ 1, 1. ledd og 2 foretas ved å sammenholde gjennomsnittet for Statistisk Sentralbyrås konsumprisindeks for siste år av forløpne tidsperiode (beregningsåret) med det tilsvarende indekstall for det år konsesjonen ble meddelt. I særlige tilfeller kan avgiftssatsen justeres ut over dette. Senere justeringer skjer med basis i siste beregningsår.</article><article class="legalP" data-absoluteaddress="/kapittel/1/kapittel/1/paragraf/3/ledd/2/" id="kapittel-1-kapittel-1-paragraf-3-ledd-2">For de engangsoppjusteringer som er nevnt i § 1, 2. ledd legges gjennomsnittet for Statistisk Sentralbyrås konsumprisindeks (før 1960 leveomkostningsindeksen) for det år konsesjonen ble meddelt og gjennomsnittet for konsumprisindeksen for 1983 til grunn. I særlige tilfeller kan avgiftssatsen justeres ut over dette.</article></article><article class="legalArticle" data-lovdata-URL="LTI/forskrift/1984-02-17-432/§4" data-name="§4" data-partID="§4" data-absoluteaddress="/kapittel/1/kapittel/1/paragraf/4/" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 4</span>.</h4><article class="legalP" data-absoluteaddress="/kapittel/1/kapittel/1/paragraf/4/ledd/1/" id="kapittel-1-kapittel-1-paragraf-4-ledd-1">Olje- og energidepartementet gis myndighet til å foreta justering, og ny prøvelse i særlige tilfeller av konsesjonsavgifter til stat og kommuner.</article></article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1984-02-17-432/KAPITTEL_1-2" data-partID="k1-2"><h3>2. Maksimal- og minimalsatser for konsesjonsavgifter til stat og kommuner, fastsatt i medhold av lov 14. desember 1917 nr. 16 og nr. 17:</h3><article class="legalArticle" data-lovdata-URL="LTI/forskrift/1984-02-17-432/§5" data-name="§5" data-partID="§5" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 5</span>.</h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">I konsesjoner som meddeles i medhold av lov 14. desember 1917 nr. 16 § 2, 3. ledd post 13, 1. ledd og § 5, 3. ledd post 2, 1. ledd og lov 14. desember 1917 nr. 17 § 11 post 1, 1. ledd skal det pålegges konsesjonæren å betale en årlig avgift til staten av ikke under 1 krone og i regelen ikke over 10 kroner pr. naturhestekraft, og en årlig avgift til vedkommende fylkes-, herreds- og bykommuner av ikke under 1 krone og i regelen ikke over 30 kroner pr. naturhestekraft. I særlige tilfelle kan avgiften settes høyere.</article><article class="legalP" data-absoluteaddress="/kapittel/1/kapittel/2/paragraf/1/ledd/2/" id="kapittel-1-kapittel-2-paragraf-1-ledd-2">I konsesjoner som meddeles i medhold av lov 14. desember 1917 nr. 16 § 23, 2. ledd post 4, 1. ledd kan det pålegges konsesjonæren å betale en årlig avgift til staten av ikke over 20 kroner pr. kW og en årlig avgift til vedkommende fylkes-, herreds- og bykommuner av ikke over 30 kroner pr. kW. I særlige tilfelle kan avgiften settes høyere.</article></article></section><section class="section" data-name="kap3" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1984-02-17-432/KAPITTEL_1-3" data-partID="k1-3"><h3>3. Innløsning av årlige konsesjonsavgifter med engangsbeløp, fastsatt i medhold av lov 14. desember 1917 nr. 16 § 2, 3. ledd post 13, 5. ledd, § 5, 3. ledd post 2, 5. ledd og § 23,2. ledd post 4, 4. ledd og lov av 14. desember 1917 nr. 17 § 11 post 6:</h3><article class="legalArticle" data-lovdata-URL="LTI/forskrift/1984-02-17-432/§6" data-name="§6" data-partID="§6" data-absoluteaddress="/kapittel/1/kapittel/3/paragraf/1/" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 6</span>.</h4><article class="legalP" data-absoluteaddress="/kapittel/1/kapittel/3/paragraf/1/ledd/1/" id="kapittel-1-kapittel-3-paragraf-1-ledd-1">Dersom den årlige konsesjonsavgift til staten eller kommuner fastsatt i vassdrags- og kraftleiekonsesjoner, justert i samsvar med gjeldende forskrifter, utgjør mindre enn 10.000 kroner kan departementet bestemme at den årlige avgiften innløses med et engangsbeløp dersom både avgiftsberettigede og avgiftspliktige samtykker.</article><article class="legalP" data-absoluteaddress="/kapittel/1/kapittel/3/paragraf/1/ledd/2/" id="kapittel-1-kapittel-3-paragraf-1-ledd-2">Innløsningsbeløpet fastsettes ved at konsesjonsavgiften oppjusteres til innløsningsåret og multipliseres med omregningsfaktoren etter følgende tabell:</article> <article class="defaultP" margin-top="true"><i>Nåverdien av 1 krone innbetalt/utbetalt ved slutten av hvert år ved 7% kalkulasjonsrente.</i><table><thead><tr><th data-text-align="center" data-vertical-align="top">Gjenværende konsesjonstid</th><th data-text-align="center" data-vertical-align="top">Omregningsfaktor</th><th data-text-align="center" data-vertical-align="top">Gjenværende konsesjonstid</th><th data-text-align="center" data-vertical-align="top">Omregningsfaktor</th></tr><tr><th data-text-align="center" data-vertical-align="top">Antall år</th><th data-text-align="center" data-vertical-align="top" /><th data-text-align="center" data-vertical-align="top">Antall år</th><th data-text-align="center" data-vertical-align="top" /></tr></thead><tbody><tr><td data-text-align="center" data-vertical-align="top">1</td><td data-text-align="center" data-vertical-align="top">0,9</td><td data-text-align="center" data-vertical-align="top">30</td><td data-text-align="center" data-vertical-align="top">12,4</td></tr><tr><td data-text-align="center" data-vertical-align="top">2</td><td data-text-align="center" data-vertical-align="top">1,8</td><td data-text-align="center" data-vertical-align="top">31</td><td data-text-align="center" data-vertical-align="top">12,5</td></tr><tr><td data-text-align="center" data-vertical-align="top">3</td><td data-text-align="center" data-vertical-align="top">2,6</td><td data-text-align="center" data-vertical-align="top">32</td><td data-text-align="center" data-vertical-align="top">12,6</td></tr><tr><td data-text-align="center" data-vertical-align="top">4</td><td data-text-align="center" data-vertical-align="top">3,4</td><td data-text-align="center" data-vertical-align="top">33</td><td data-text-align="center" data-vertical-align="top">12,8</td></tr><tr><td data-text-align="center" data-vertical-align="top">5</td><td data-text-align="center" data-vertical-align="top">4,1</td><td data-text-align="center" data-vertical-align="top">34</td><td data-text-align="center" data-vertical-align="top">12,9</td></tr><tr><td data-text-align="center" data-vertical-align="top">6</td><td data-text-align="center" data-vertical-align="top">4,8</td><td data-text-align="center" data-vertical-align="top">35</td><td data-text-align="center" data-vertical-align="top">12,9</td></tr><tr><td data-text-align="center" data-vertical-align="top">7</td><td data-text-align="center" data-vertical-align="top">5,4</td><td data-text-align="center" data-vertical-align="top">36</td><td data-text-align="center" data-vertical-align="top">13,0</td></tr><tr><td data-text-align="center" data-vertical-align="top">8</td><td data-text-align="center" data-vertical-align="top">6,0</td><td data-text-align="center" data-vertical-align="top">37</td><td data-text-align="center" data-vertical-align="top">13,1</td></tr><tr><td data-text-align="center" data-vertical-align="top">9</td><td data-text-align="center" data-vertical-align="top">6,5</td><td data-text-align="center" data-vertical-align="top">38</td><td data-text-align="center" data-vertical-align="top">13,2</td></tr><tr><td data-text-align="center" data-vertical-align="top">10</td><td data-text-align="center" data-vertical-align="top">7,0</td><td data-text-align="center" data-vertical-align="top">39</td><td data-text-align="center" data-vertical-align="top">13,3</td></tr><tr><td data-text-align="center" data-vertical-align="top">n</td><td data-text-align="center" data-vertical-align="top">7,5</td><td data-text-align="center" data-vertical-align="top">40</td><td data-text-align="center" data-vertical-align="top">13,3</td></tr><tr><td data-text-align="center" data-vertical-align="top">12</td><td data-text-align="center" data-vertical-align="top">7,9</td><td data-text-align="center" data-vertical-align="top">41</td><td data-text-align="center" data-vertical-align="top">13,4</td></tr><tr><td data-text-align="center" data-vertical-align="top">13</td><td data-text-align="center" data-vertical-align="top">8,4</td><td data-text-align="center" data-vertical-align="top">42</td><td data-text-align="center" data-vertical-align="top">13,5</td></tr><tr><td data-text-align="center" data-vertical-align="top">14</td><td data-text-align="center" data-vertical-align="top">8,7</td><td data-text-align="center" data-vertical-align="top">43</td><td data-text-align="center" data-vertical-align="top">13,5</td></tr><tr><td data-text-align="center" data-vertical-align="top">15</td><td data-text-align="center" data-vertical-align="top">9,1</td><td data-text-align="center" data-vertical-align="top">44</td><td data-text-align="center" data-vertical-align="top">13,6</td></tr><tr><td data-text-align="center" data-vertical-align="top">16</td><td data-text-align="center" data-vertical-align="top">9,4</td><td data-text-align="center" data-vertical-align="top">45</td><td data-text-align="center" data-vertical-align="top">13,6</td></tr><tr><td data-text-align="center" data-vertical-align="top">17</td><td data-text-align="center" data-vertical-align="top">9,8</td><td data-text-align="center" data-vertical-align="top">46</td><td data-text-align="center" data-vertical-align="top">13,7</td></tr><tr><td data-text-align="center" data-vertical-align="top">18</td><td data-text-align="center" data-vertical-align="top">10,1</td><td data-text-align="center" data-vertical-align="top">47</td><td data-text-align="center" data-vertical-align="top">13,7</td></tr><tr><td data-text-align="center" data-vertical-align="top">19</td><td data-text-align="center" data-vertical-align="top">10,3</td><td data-text-align="center" data-vertical-align="top">48</td><td data-text-align="center" data-vertical-align="top">13,7</td></tr><tr><td data-text-align="center" data-vertical-align="top">20</td><td data-text-align="center" data-vertical-align="top">10,6</td><td data-text-align="center" data-vertical-align="top">49</td><td data-text-align="center" data-vertical-align="top">13,8</td></tr><tr><td data-text-align="center" data-vertical-align="top">21</td><td data-text-align="center" data-vertical-align="top">10,8</td><td data-text-align="center" data-vertical-align="top">50</td><td data-text-align="center" data-vertical-align="top">13,8</td></tr><tr><td data-text-align="center" data-vertical-align="top">22</td><td data-text-align="center" data-vertical-align="top">11,1</td><td data-text-align="center" data-vertical-align="top">51</td><td data-text-align="center" data-vertical-align="top">13,8</td></tr><tr><td data-text-align="center" data-vertical-align="top">23</td><td data-text-align="center" data-vertical-align="top">11,3</td><td data-text-align="center" data-vertical-align="top">52</td><td data-text-align="center" data-vertical-align="top">13,9</td></tr><tr><td data-text-align="center" data-vertical-align="top">24</td><td data-text-align="center" data-vertical-align="top">11,5</td><td data-text-align="center" data-vertical-align="top">53</td><td data-text-align="center" data-vertical-align="top">13,9</td></tr><tr><td data-text-align="center" data-vertical-align="top">25</td><td data-text-align="center" data-vertical-align="top">11,7</td><td data-text-align="center" data-vertical-align="top">54</td><td data-text-align="center" data-vertical-align="top">13,9</td></tr><tr><td data-text-align="center" data-vertical-align="top">26</td><td data-text-align="center" data-vertical-align="top">11,8</td><td data-text-align="center" data-vertical-align="top">55</td><td data-text-align="center" data-vertical-align="top">13,9</td></tr><tr><td data-text-align="center" data-vertical-align="top">27</td><td data-text-align="center" data-vertical-align="top">12,0</td><td data-text-align="center" data-vertical-align="top">56</td><td data-text-align="center" data-vertical-align="top">14,0</td></tr><tr><td data-text-align="center" data-vertical-align="top">28</td><td data-text-align="center" data-vertical-align="top">12,1</td><td data-text-align="center" data-vertical-align="top">57</td><td data-text-align="center" data-vertical-align="top">14,0</td></tr><tr><td data-text-align="center" data-vertical-align="top">29</td><td data-text-align="center" data-vertical-align="top">12,3</td><td data-text-align="center" data-vertical-align="top">58</td><td data-text-align="center" data-vertical-align="top">14,0</td></tr><tr><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">59</td><td data-text-align="center" data-vertical-align="top">14,0</td></tr></tbody></table></article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-02-17-432/KAPITTEL_2" data-partID="k2"><h2>II Årlige erstatninger</h2><section class="section" data-name="kap1" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTI/forskrift/1984-02-17-432/KAPITTEL_2-1" data-partID="k2-1"><h3>1. Justering av årlige erstatninger, fastsatt i medhold av lov 3. juni 1983 nr. 51 VI post 3, lov 14. desember 1917 nr. 17 § 16 post 5, 7. ledd, lov 15. mars 1940 nr. 3 § 133 post 2,2. ledd:</h3><article class="legalArticle" data-lovdata-URL="LTI/forskrift/1984-02-17-432/§7" data-name="§7" data-partID="§7" data-absoluteaddress="/kapittel/2/kapittel/1/paragraf/1/" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 7</span>.</h4><article class="legalP" data-absoluteaddress="/kapittel/2/kapittel/1/paragraf/1/ledd/1/" id="kapittel-2-kapittel-1-paragraf-1-ledd-1">Årlige erstatningsbeløp skal justeres automatisk etter 5 år. Justeringene skal i fremtiden omfatte samtlige årlige erstatninger fastsatt i medhold av lov av 14. desember 1917 nr. 17 og lov av 15. mars 1940 nr. 3 uten hensyn til det tidspunkt erstatningen ble fastsatt.</article><article class="legalP" data-absoluteaddress="/kapittel/2/kapittel/1/paragraf/1/ledd/2/" id="kapittel-2-kapittel-1-paragraf-1-ledd-2">For årlige erstatninger, fastsatt i medhold av lov av 14. desember 1917 nr. 17 og lov av 15. mars 1940 nr. 3, som forfaller før 17. februar 1979 og ikke er justert etter dette tidspunkt, foretas en engangsoppjustering av erstatningsbeløpene reknet fra første gang erstatningen forfalt og frem til 17. februar 1984. Disse justeringer blir å gjennomføre med virkning fra og med 17. februar 1984. Etter engangsoppjusteringen skal erstatningen justeres overensstemmende med 1. ledd.</article></article><article class="legalArticle" data-lovdata-URL="LTI/forskrift/1984-02-17-432/§8" data-name="§8" data-partID="§8" data-absoluteaddress="/kapittel/2/kapittel/1/paragraf/2/" id="kapittel-2-kapittel-1-paragraf-2"><h4 class="legalArticleHeader"><span class="legalArticleValue">§ 8</span>.</h4><article class="legalP" data-absoluteaddress="/kapittel/2/kapittel/1/paragraf/2/ledd/1/" id="kapittel-2-kapittel-1-paragraf-2-ledd-1">Justeringer, som nevnt i § 7, 1. ledd foretas ved å sammenholde gjennomsnittet for Statistisk Sentralbyrås konsumprisindeks for siste år av forløpne tidsperiode (beregningsåret) med tilsvarende indekstall for det år erstatningen forfalt første gang. Senere justeringer skjer med basis i siste beregningsår.</article><article class="legalP" data-absoluteaddress="/kapittel/2/kapittel/1/paragraf/2/ledd/2/" id="kapittel-2-kapittel-1-paragraf-2-ledd-2">For de engangsoppjusteringer som er nevnt i § 7, 2. ledd legges gjennomsnittet for Statistisk Sentralbyrås konsumprisindeks (før 1960 leveomkostningsindeksen) for det år erstatningen forfalt og gjennomsnittet for konsumprisindeksen for 1983 til grunn.</article></article><article class="legalArticle" data-lovdata-URL="LTI/forskrift/1984-02-17-432/§9" data-name="§9" data-partID="§9" data-absoluteaddress="/kapittel/2/kapittel/1/paragraf/3/" id="kapittel-2-kapittel-1-paragraf-3"><h4 class="legalArticleHeader"><span class="legalArticleValue">§ 9</span>.</h4><article class="legalP" data-absoluteaddress="/kapittel/2/kapittel/1/paragraf/3/ledd/1/" id="kapittel-2-kapittel-1-paragraf-3-ledd-1">Forfall etter §§ 7 og 8 er det tidspunkt vedkommende erstatninger er rettskraftig fastsatt. Har tiltredelse skjedd før dette tidspunkt reknes forfall første gang fra tiltredelsen.</article></article></section><section class="section" data-name="kap2" data-section-type="default" data-absoluteaddress="/kapittel/2/kapittel/2/" id="kapittel-2-kapittel-2" data-lovdata-URL="LTI/forskrift/1984-02-17-432/KAPITTEL_2-2" data-partID="k2-2"><h3>2. Minstebeløp ved fastsettelse av årlige erstatninger og om innløsning av tidligere fastsatte årlige erstatninger med engangsbeløp, fastsatt i medhold av lov 14. desember 1917 nr. 17 § 16 post 5,1. og 2. ledd og lov 15. mars 1940 nr. 3 § 133 post 2 og post 4:</h3><article class="legalArticle" data-lovdata-URL="LTI/forskrift/1984-02-17-432/§10" data-name="§10" data-partID="§10" data-absoluteaddress="/kapittel/2/kapittel/2/paragraf/1/" id="kapittel-2-kapittel-2-paragraf-1"><h4 class="legalArticleHeader"><span class="legalArticleValue">§ 10</span>.</h4><article class="legalP" data-absoluteaddress="/kapittel/2/kapittel/2/paragraf/1/ledd/1/" id="kapittel-2-kapittel-2-paragraf-1-ledd-1">Hvis årlige erstatninger som fastsettes i medhold av lov 14. desember 1917 nr. 17 og lov 15. mars 1940 nr. 3 vil utgjøre mindre enn 2.500 kroner til den enkelte erstatningsberettigede, skal årlig erstatning bare fastsettes hvis eksproprianten samtykker.</article><article class="legalP" data-absoluteaddress="/kapittel/2/kapittel/2/paragraf/1/ledd/2/" id="kapittel-2-kapittel-2-paragraf-1-ledd-2">Når erstatningsberettigede krever det og eksproprianten samtykker, kan årlige erstatninger omgjøres til engangserstatning og innløses med en sum en gang for alle.</article><article class="legalP" data-absoluteaddress="/kapittel/2/kapittel/2/paragraf/1/ledd/3/" id="kapittel-2-kapittel-2-paragraf-1-ledd-3">Innløsningsbeløpet fastsettes ved at det årlige erstatningsbeløp oppjusteres til innløsningsåret, og multipliseres med 14.</article></article></section></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-02-17-432/KAPITTEL_3" data-partID="k3"><h2>III. Næringsfond o.a. fond</h2><section class="section" data-name="kapVI" data-section-type="default" data-absoluteaddress="/kapittel/3/kapittel/1/" id="kapittel-3-kapittel-1" data-lovdata-URL="LTI/forskrift/1984-02-17-432/KAPITTEL_3-1" data-partID="k3-1"><h3>Justering av årlige ytelser til næringsfond fastsatt i medhold av lov 3. juni 1983 nr. VI post 2, jf. lov 14. desember 1917 nr. 16, § 2 post 23, 1. ledd, jf. lov 14. desember 1917 nr. 17, § 12 post 8, 4. ledd og post 18, 1. ledd:</h3><article class="legalArticle" data-lovdata-URL="LTI/forskrift/1984-02-17-432/§12" data-name="§12" data-partID="§12" data-absoluteaddress="/kapittel/3/kapittel/1/paragraf/1/" id="kapittel-3-kapittel-1-paragraf-1"><h4 class="legalArticleHeader"><span class="legalArticleValue">§ 12</span>.</h4><article class="legalP" data-absoluteaddress="/kapittel/3/kapittel/1/paragraf/1/ledd/1/" id="kapittel-3-kapittel-1-paragraf-1-ledd-1">Årlige ytelser til næringsfond fastsatt i vassdragskonsesjoner skal justeres på tilsvarende måte som fastsatt for årlige erstatninger, jf.§§ 7 og 8.</article><article class="legalP" data-absoluteaddress="/kapittel/3/kapittel/1/paragraf/1/ledd/2/" id="kapittel-3-kapittel-1-paragraf-1-ledd-2">Næringsfond forfaller når konsesjon blir gitt.</article></article><article class="legalArticle" data-lovdata-URL="LTI/forskrift/1984-02-17-432/§13" data-name="§13" data-partID="§13" data-absoluteaddress="/kapittel/3/kapittel/1/paragraf/2/" id="kapittel-3-kapittel-1-paragraf-2"><h4 class="legalArticleHeader"><span class="legalArticleValue">§ 13</span>.</h4><article class="legalP" data-absoluteaddress="/kapittel/3/kapittel/1/paragraf/2/ledd/1/" id="kapittel-3-kapittel-1-paragraf-2-ledd-1">Årlige ytelser til andre fond enn næringsfond, fastsatt i vassdragskonsesjoner meddelt etter 16. februar 1984 skal justeres automatisk etter 5 år.</article><article class="legalP" data-absoluteaddress="/kapittel/3/kapittel/1/paragraf/2/ledd/2/" id="kapittel-3-kapittel-1-paragraf-2-ledd-2">Justeringer som nevnt i 1. ledd foretas ved å sammenholde gjennomsnittet for Statistisk Sentralbyrås konsumprisindeks for siste år før tidsperiodens begynnelse (beregningsåret) med det tilsvarende indekstall for det år konsesjonen ble meddelt. Senere justeringer skjer med basis i siste beregningsår.</article></article></section><section class="section" data-name="kapIV" data-section-type="default" data-absoluteaddress="/kapittel/3/kapittel/2/" id="kapittel-3-kapittel-2" data-lovdata-URL="LTI/forskrift/1984-02-17-432/KAPITTEL_3-2" data-partID="k3-2"><h3>IV. Ikrafttreden</h3><article class="legalArticle" data-lovdata-URL="LTI/forskrift/1984-02-17-432/§14" data-name="§14" data-partID="§14" data-absoluteaddress="/kapittel/3/kapittel/2/paragraf/1/" id="kapittel-3-kapittel-2-paragraf-1"><h4 class="legalArticleHeader"><span class="legalArticleValue">§ 14</span>.</h4><article class="legalP" data-absoluteaddress="/kapittel/3/kapittel/2/paragraf/1/ledd/1/" id="kapittel-3-kapittel-2-paragraf-1-ledd-1">Forskriften trer i kraft fra 17. februar 1984. Fra dette tidspunkt opphører forskriftene om justering av årlige erstatninger, gitt ved kgl.res. av 4. mai 1979, og forskrift om justering av konsesjonsavgifter, gitt ved kgl.res. av 7. desember 1979.</article></article></section></section></main></body></html>