<!DOCTYPE html><html lang="no"><head><title>Kunngjering om fastsetjing av avgifter o.a. til folketrygda for året 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">FOR-1984-11-08-1883</dd><dt class="dokid">DokumentID</dt><dd class="dokid">LTI/forskrift/1984-11-08-1883</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 23</dd><dt class="dateInForce">I kraft fra</dt><dd class="dateInForce">1985-01-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§16-1</li></ul></dd><dt class="dateOfPublication">Kunngjort</dt><dd class="dateOfPublication">1984-12-04</dd><dt class="title">Tittel</dt><dd class="title">Kunngjering om fastsetjing av avgifter o.a. til folketrygda for året 1985.</dd><dt class="miscInformation">Annet om dokumentet</dt><dd class="miscInformation">Kunngjering frå Finans- og tolldepartementet.</dd><dt class="refid">RefID</dt><dd class="refid">forskrift/1984-11-08-1883</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjering om fastsetjing av avgifter o.a. til folketrygda for året 1985.<ul class="tocSubUl"><li>1.</li><li>2.</li><li>3.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-11-08-1883" id="dokument"><h1>Kunngjering om fastsetjing av avgifter o.a. til folketrygda for året 1985.</h1><article class="legalP" data-absoluteaddress="/ledd/1/" id="ledd-1">Stortinget har 8. november gjort slikt vedtak:</article><article class="legalP" data-absoluteaddress="/ledd/2/" id="ledd-2">Med heimel i lova om folketrygd § 16-1 nr. 3 vert fastsett:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-11-08-1883/KAPITTEL_1" data-partID="k1"><h2 data-text-align="center">1.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Desse satsane for avgifter til folketrygda skal gjelda for året 1985:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Medlemsavgift av pensjonsgjevande inntekt:</article><article class="legalP" data-absoluteaddress="/kapittel/1/ledd/1/punkt/1/ledd/2/" id="kapittel-1-ledd-1-punkt-1-ledd-2">Avgift av lønsinntekt o.a., jfr. § 6-4 første leden nr. 1 a og b: 6,3 pst.</article></article></li></ul></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Avgift av sjølvstendig næringsinntekt (anna ervervsinntekt), jfr. § 6-4 første leden nr. 2:11,2 pst.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Den delen av avgifta av sjølvstendig næringsinntekt (anna ervervsinntekt) i jord- og skogbruk som er over 6,3 pst. av inntekta, skal dekkjast med tilskot som er knytt til jordbruksoppgjeret.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Til sjølvstendig næringsinntekt vert i denne samanhengen rekna inntekt som går inn under føresegner gjevne av Finansdepartementet 5. oktober 1970 om levering av årsoppgave og om avgiftsfrie uttak i jordbruk med attåtnæringar og skogbruk.<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">b)</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Medlemsavgift som nemnd i folketrygdlova § 16-2 nr. 2:4,4 pst.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">c)</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">Arbeidsgjevaravgift:</article></article></li></ul></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når det fylgjer av skattelova § 24 at arbeidstakaren for inntektsåret 1985 er skattepliktig til ein kommune i Finnmark fylke eller til Kvænangen, Kåfjord, Lyngen, Nordreisa, Skjervøy og Storfjord kommune i Troms fylke: 5,0 pst. Same satsen skal nyttast for arbeidsgjevaravgift av inntekt som vert skattlagt etter lov 15. juli 1925 om skatt til Svalbard på formue og inntekt.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når arbeidstakaren er skattepliktig som nemnt i første leden til ein annan kommune som går inn under § 4 første leden bokstav a i føresegner om investeringstilskot i distrikta, fastsette i kgl.res. 14. desember 1973, slik denne gjeld med verknad for 1985:10,5 pst.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Når arbeidstakaren er skattepliktig som nemnt i første leden til ein kommune som er peika ut av Kommunal- og arbeidsdepartementet i særskilt vedtak eller som går inn under § 4 første leden bokstav b i kgl.res. 14. desember 1973, slik denne gjeld med verknad for 1985:13,6 pst.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Elles skal satsen vera 16,8 pst. Denne satsen skal leggjast til grunn når medlemsavgift vert fastsett i samhøve med kgl.res., jf. under pkt. 3, og når arbeidsgjevaravgift for statsforvaltninga vert rekna ut og kravd inn etter dei reglane som er fastsette med heimel i folketrygdlova § 17-7 tredje leden.</article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-11-08-1883/KAPITTEL_2" data-partID="k2"><h2 data-text-align="center">2.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Oppgjer for arbeidsgjevaravgift av inntekt om bord som nemnd i lov 21. mars 1947 nr. 2 om skattlegging av sjømenn § 1 nr. 4, jf. føresegner 13. desember 1966 om folketrygd for sjømenn, skal skje ved at avgifta først vert betalt inn mellombels. Når året er ute, skal avgifta avreknast med endeleg verknad mellom arbeidsgjevaren og innkrevjingsmakta.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Ved den mellombels innbetalinga skal arbeidsgjevaren anten betala avgift etter dei graderte satsane fastsette i kgl.res., jfr. pkt. 3 første leden, eller etter den øvste graderte satsen fastsette same staden. Den endelige avrekninga skjer på grunnlag av dei graderte satsane i nemnde kgl.res. og dei opplysningane innkrevjingsmakta har om arbeidstakaren når avgifta vert avrekna.</article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-11-08-1883/KAPITTEL_3" data-partID="k3"><h2 data-text-align="center">3.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Kongen får fullmakt til å gjeva særreglar om fastsetjing av avgiftsgrunnlag og avgiftssatsar for medlemsavgifter og arbeidsgjevaravgift etter § 16-1 nr. 1 for visse grupper av trygdetakarar, og om fastsetjing av avgifter og tilskot for trygdetakarar som går inn under den nemnde lova § 1-2 nr. 2, § 1-3 andre leden og § 1-4.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Finansdepartementet får fullmakt til å fastsetja reglar til utfylling og gjennomføring av skipnaden som er nemnd under punkt 2.</article></section></main></body></html>