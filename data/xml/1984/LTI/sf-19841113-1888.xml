<!DOCTYPE html><html lang="no"><head><title>Forskrift om tillatelse til bygging av kaianlegg m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">FOR-1984-11-13-1888</dd><dt class="dokid">DokumentID</dt><dd class="dokid">LTI/forskrift/1984-11-13-1888</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 23</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51</li></ul></dd><dt class="dateOfPublication">Kunngjort</dt><dd class="dateOfPublication">1984-12-04</dd><dt class="title">Tittel</dt><dd class="title">Forskrift om tillatelse til bygging av kaianlegg m.v.</dd><dt class="refid">RefID</dt><dd class="refid">forskrift/1984-11-13-1888</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tillatelse til bygging av kaianlegg m.v.<ul class="tocSubUl"><li>§ 1. (søknad og melding)</li><li>§ 2. (søknadens innhold)</li><li>§ 3. (distriktskontorets behandling)</li><li>§ 4. (departementets og direktoratets behandling)</li><li>§ 5. (ikrafttredelse)</li></ul></li></ul></dd></dl></header><main class="documentBody" data-lovdata-URL="LTI/forskrift/1984-11-13-1888" id="dokument"><h1>Forskrift om tillatelse til bygging av kaianlegg m.v.</h1><article class="legalP" data-absoluteaddress="/ledd/1/" id="ledd-1">I medhold av § 8 tredje ledd siste punktum i lov 8. juni 1984 nr. 51 om havner og farvann har Fiskeridepartementet bestemt:</article><article class="legalArticle" data-lovdata-URL="LTI/forskrift/1984-11-13-1888/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(søknad og melding)</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Den som skal bygge kaianlegg og andre anlegg eller konstruksjoner i havnen som omtalt i regjeringens resolusjon av 8. november 1984 skal sende søknad om tillatelse.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Dersom anlegg m.v. kan medføre behov for utdypinger eller andre tiltak for tryggere sjøverts ferdsel skal melding med prosjektbeskrivelse alltid sendes til Kystdirektoratet, og det skal ligge ved kart som viser beliggenheten i forhold til farleder. Kystdirektoratet skal i den uttalelse som gis i medhold av § 26 i loven, alltid gjøre oppmerksom på om anlegget m.v. kan medføre slike behov.</article></article><article class="legalArticle" data-lovdata-URL="LTI/forskrift/1984-11-13-1888/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(søknadens innhold)</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søknad med prosjektbeskrivelse skal stiles til Fiskeridepartementet og sendes gjennom Kystverkets distriktskontor. Prosjektbeskrivelsen skal vise til eventuelle forskrifter fastsatt etter loven § 8 første ledd hvor disse har betydning for om prosjektet kan godkjennes.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Vedlagt søknaden skal videre følge spesifisert kostnadsoverslag, finansieringsplan, opplysninger om utbyggingstakten, eventuelt vedtatt langtidsbudsjett, og vedtatt plan etter bygningsloven. Det skal også vedlegges detaljtegninger og nødvendig kart som viser anleggets beliggenhet i forhold til farleder.</article></article><article class="legalArticle" data-lovdata-URL="LTI/forskrift/1984-11-13-1888/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(distriktskontorets behandling)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kystverkets distriktskontor innhenter uttalelse fra berørte statsorganer, derunder fylkesmannen, og fylkeskommunen samt de berørte kommuner, losorganisasjoner og havnebrukerorganisasjoner.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det skal settes en kort frist for uttalelsene. Fristforlengelse skal i alminnelighet ikke gis. Når fristen er utløpt, sender distriktskontoret saken med sin uttalelse til Kystdirektoratet.</article></article><article class="legalArticle" data-lovdata-URL="LTI/forskrift/1984-11-13-1888/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(departementets og direktoratets behandling)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kystdirektoratet avgir innstilling til Fiskeridepartementet, som alltid innhenter uttalelser fra Kommunaldepartementet, Samferdselsdepartementet og Miljøverndepartementet samt andre departementer som saken berører, før søknaden blir avgjort.</article></article><article class="legalArticle" data-lovdata-URL="LTI/forskrift/1984-11-13-1888/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(ikrafttredelse)</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse forskrifter trer i kraft 1. januar 1985.<ul class="defaultList"><li data-li-identifier="13." data-name="13."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">13.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">nov. Nr. 1889.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Forskrift om endring i forskrift for omsetning m.v. av såvarer.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Landbruksdepartementet har 13. november 1984 vedtatt at bestemmelsene i § 15.1.6 i forskrift av 18. februar 1982 nr. 782 for omsetning m.v. av såvarer skal endres, og ny § 15.1.6 skal lyde slik:</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Uten importløyve er det tillatt å medbringe fra utlandet eller innføre til eget bruk inntil 25 porsjonspakninger i en forsendelse. Om porsjonspakninger vises til § 9.3. Det er bare tillatt å innføre 2 pakninger av hver sort dvs. 2 pakninger av samme sort av gulrot, 2 av samme sort av tomat o.s.v.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Ipomoea, hamp og opiumsvalmue kan ikke importeres uten importløyve.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Etter spesiell søknad kan departementet gi tillatelse til å importere til privat bruk porsjonspakket frø utover det kvantum som er nevnt ovenfor. Dette gjelder også frø til medlemmer av internasjonale blomsterklubber, frø til forsøksbruk og til botaniske hager.</article><article class="legalP" data-absoluteaddress="/paragraf/5/ledd/7/" id="paragraf-5-ledd-7">Endringen trer i kraft straks.</article></article></main></body></html>