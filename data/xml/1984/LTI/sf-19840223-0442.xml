<!DOCTYPE html><html lang="no"><head><title>Forskrift for tilskott til drift av lineegnesentraler i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:08</dd><dt class="legacyID">Datokode</dt><dd class="legacyID">FOR-1984-02-23-442</dd><dt class="dokid">DokumentID</dt><dd class="dokid">LTI/forskrift/1984-02-23-442</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 4</dd><dt class="dateInForce">I kraft fra</dt><dd class="dateInForce">1984-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-03-13</dd><dt class="title">Tittel</dt><dd class="title">Forskrift for tilskott til drift av lineegnesentraler i 1984.</dd><dt class="refid">RefID</dt><dd class="refid">forskrift/1984-02-23-442</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskott til drift av lineegnesentraler i 1984.<ul class="tocSubUl"><li>§ 1. Formål.</li><li>§ 2. Søknad.</li><li>§ 3. Opprettelse avlineegnesentral.</li><li>§ 4. Kontrollutvalgets funksjon.</li><li>§ 5. Behandlingsutvalgets funksjon.</li><li>§ 6. Tilskottssats.</li><li>§ 7. Utbetaling av tilskott</li><li>§ 8. Kontroll.</li><li>§ 9. Klageadgang m.m.</li><li>§ 10. Andre bestemmelser.</li><li>§ 11. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-02-23-442" id="dokument"><h1>Forskrift for tilskott til drift av lineegnesentraler i 1984.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 23. februar 1984, i medhold av Stortingets vedtak av 16. desember 1983 og avtale av 24. januar 1984 mellom Norges Fiskarlag og Forbruker- og administrasjonsdepartementet om fordeling av støttetiltak til fiskerinæringen for 1984, fastsatt forskrift om tilskott til drift av lineegnesentraler for 1984.</article><article class="legalArticle" data-lovdata-URL="LTI/forskrift/1984-02-23-442/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med tilskott til drift av lineegnesentraler er å stimulere til økt effektivitet i lineegningen for å<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">oppnå økt driftstid for linefartøyene,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">bedre fartøyenes totale driftsøkonomi,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">oppnå økt rekruttering og sysselsetting.</article></article></li></ul></article></article><article class="legalArticle" data-lovdata-URL="LTI/forskrift/1984-02-23-442/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknad.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Lineegnesentraler som skal få tilskott under ordningen må være godkjent på forhånd. Godkjennelse gis for inntil ett år.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Søknad om å komme inn under tilskottsordningen sendes på fastlagt skjema til fiskerisjefen, som administrerer ordningen i vedkommende fylke.</article></article><article class="legalArticle" data-lovdata-URL="LTI/forskrift/1984-02-23-442/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opprettelse avlineegnesentral.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Opprettelse av lineegnesentral skal skje ved skriftlig avtale mellom anlegg og fartøyer eller mellom fartøyer som blir enige om å organisere felles egning. Av avtalen skal framgå opplegg for organisering og drift av sentralen, prisbetingelser m.v., sammensetning av kontrollutvalg og hvem som skal være kontaktperson.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det er tilstrekkelig at to parter er med for å danne en lineegnesentral. Partene kan i slike tilfeller bestå av enten to fartøyer eller ett fartøy og ett anlegg i land.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Endringer i avtaleforhold, herunder tilslutning av nye fartøy, må meddeles fiskerisjefen.</article></article><article class="legalArticle" data-lovdata-URL="LTI/forskrift/1984-02-23-442/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontrollutvalgets funksjon.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved hver lineegnesentral skal det etableres et kontrollutvalg bestående av en representant for linefiskerne, en representant for egnerne og en representant for fiskeoppkjøperne der disse er avtalepart.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kontrollutvalget skal ha som oppgave å påse at bestemmelsene om egnetilskott overholdes, og at tilskottskravet i følge månedsrapporten er korrekt.</article></article><article class="legalArticle" data-lovdata-URL="LTI/forskrift/1984-02-23-442/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Behandlingsutvalgets funksjon.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad gis endelig godkjenning av et eget behandlingsutvalg oppnevnt av fiskeristyret i vedkommende fylke. Behandlingsutvalget skal ha minst 2 medlemmer. Følgende skal være med i utvalget:<ul class="defaultList"><li><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">1 representant for fiskerisjefen</article></article></li><li><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">1 representant for fylkesfiskarlaget/lagene.</article></article></li></ul></article></article><article class="legalArticle" data-lovdata-URL="LTI/forskrift/1984-02-23-442/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilskottssats.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tilskottet utbetales etter antall egnede angler. Det ytes tilskott enten linene er egnet av fartøyets egne mannskaper eller ved hjelp av leide egnere.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Tilskott for 1984 er kr 4,- pr. 100 angler.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Tilskott kan ikke beregnes til egning foretatt før avtalen er opprettet og søknad foreligger hos fiskerisjefen.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Lineegnesentraler som var godkjent i 1983 og hvor opplegg for organisering og drift i 1984 er i samsvar med gjeldende forskrifter kan imidlertid gis tilskott fra årsskiftet under forutsetning at disse blir godkjent</article></article><article class="legalArticle" data-lovdata-URL="LTI/forskrift/1984-02-23-442/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling av tilskott</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Utbetaling av tilskott skjer månedsvis på grunnlag av innsendte månedsrapporter kontrollert og attestert av kontrollutvalget.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Til grunn for månedsrapporten skal for hvert fartøy ligge oversikt over kvanta line egnet ved-sentralen. Krav om utbetaling sendes Fiskeridirektøren gjennom vedkommende fiskerisjef for godkjenning og kontroll.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Krav om utbetaling av tilskott må være fiskerisjefen i hende innen utløpet av etterfølgende måned. For sent innkommet månedsrapport fører til tap av lineegnetilskott.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Fiskeridirektøren ved Subsidiekontrollen utbetaler tilskottene.</article></article><article class="legalArticle" data-lovdata-URL="LTI/forskrift/1984-02-23-442/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">a.</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">Fiskeridirektøren v/Subsidiekontrollen kan foreta kontroll av at de inngåtte avtaler og organiseringen av de enkelte lineegnesentraler ligger innenfor de forutsetninger som er lagt til grunn for ordningen. Etter hver utbetaling kan Subsidiekontrollen foreta nødvendig kontroll. Også Riksrevisjonen kan foreta kontroll av alle sider ved egnetilskottsordningen.</article><article class="legalP" data-absoluteaddress="/paragraf/8/punkt/1/ledd/2/" id="paragraf-8-punkt-1-ledd-2">Alle bilag vedrørende egnetilskottsordningen skal oppbevares i minst tre år og være lett tilgjengelig for kontroll.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/punkt/2/" id="paragraf-8-punkt-2"><span class="data-originalId">b)</span><article class="legalP" data-absoluteaddress="/paragraf/8/punkt/2/ledd/1/" id="paragraf-8-punkt-2-ledd-1">Uriktige og feilaktige opplysninger kan føre til tap av retten til å motta lineegnetilskott og kan medføre straffeansvar.</article></article></li></ul></article><article class="legalArticle" data-lovdata-URL="LTI/forskrift/1984-02-23-442/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klageadgang m.m.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridepartementet er klageinstans, jf. forvaltningsloven av 10. februar 1967.</article></article><article class="legalArticle" data-lovdata-URL="LTI/forskrift/1984-02-23-442/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Andre bestemmelser.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Tilskott til drift av lineegnesentraler regnes som skattepliktig inntekt. Den enkelte lineegnesentral innberetter det beløp som er utbetalt til båteier/høvedsmann til de respektive fylkesskattesjefer etter kalenderårets utgang.</article></article><article class="legalArticle" data-lovdata-URL="LTI/forskrift/1984-02-23-442/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Disse forskrifter trer i kraft 1. januar 1984, og gjelder hele landet.</article></article></main></body></html>