<!DOCTYPE html><html lang="no"><head><title>Lov om fylkeskommunalt ansvar for alkoholinstitusjonene m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">LOV-1984-03-30-13</dd><dt class="dokid">DokumentID</dt><dd class="dokid">LTI/lov/1984-03-30-13</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 7</dd><dt class="dateInForce">I kraft fra</dt><dd class="dateInForce">1984-05-25</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-04-25</dd><dt class="titleShort">Korttittel</dt><dd class="titleShort">Lov om fylkeskommunalt ansvar for alkoholinst.</dd><dt class="title">Tittel</dt><dd class="title">Lov om fylkeskommunalt ansvar for alkoholinstitusjonene m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.42 (1982–1983), Innst.O.nr.33 (1983–1984) og Besl.O.nr.41 (1983–1984). Odels- og Lagtingsvedtak henholdsvis 8. og 14. mars 1984. Fremmet av Sosialdepartementet.</dd><dt class="refid">RefID</dt><dd class="refid">lov/1984-03-30-13</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om fylkeskommunalt ansvar for alkoholinstitusjonene m.v.<ul class="tocSubUl"><li>Kap. I. Formål og organisasjon.<ul class="tocSubUl"><li>§ 1. (Lovens omfang)</li><li>§ 2. (Fylkeskommunens ansvar)</li><li>§ 3. (Godkjenningsmyndighet, tilsyn m.v.)</li><li>§ 4. (Regler for inntak)</li></ul></li><li>Kap. II. Om utgiftene.<ul class="tocSubUl"><li>§ 5. (Eierens ansvar)</li><li>§ 6. (Statlige tilskudd)</li><li>§ 7. (Om fylkeskommunens og kommunens ansvar. Egenandel)</li></ul></li><li>Kap. III. Om administrasjon<ul class="tocSubUl"><li>§ 8. (Styre m.v.)</li></ul></li><li>Kap. IV. Forskjellige bestemmelser<ul class="tocSubUl"><li>§ 9. (Taushetsplikt)</li><li>§ 10. (Opplysningsplikt)</li><li>§ 11. (Oslo kommune)</li><li>§ 12. (Gjennomføringen)</li></ul></li><li>Kap. V. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/lov/1984-03-30-13" id="dokument"><h1>Lov om fylkeskommunalt ansvar for alkoholinstitusjonene m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-03-30-13/KAPITTEL_1" data-partID="k1"><h2>Kap. I. Formål og organisasjon.</h2><article class="legalArticle" data-lovdata-URL="LTI/lov/1984-03-30-13/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(Lovens omfang)</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Loven gjelder for A-klinikker, kursted, tilsynshjem, avrusningsstasjon og vernehjem.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Loven gjelder etter departementets bestemmelse også andre institusjoner og tiltak for rusmiddelbrukere.</article></article><article class="legalArticle" data-lovdata-URL="LTI/lov/1984-03-30-13/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(Fylkeskommunens ansvar)</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Enhver fylkeskommune skal sørge for planlegging, utbygging og drift av institusjoner som nevnt i § 1, slik at behovet for behandling og omsorg i slike institusjoner blir dekket for befolkningen innen området.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">To eller flere fylkeskommuner kan samarbeide om løsningen av oppgaver nevnt i første ledd. Departementet kan påby slikt samarbeid hvis det er påkrevet for å sikre institusjonstjenesten i enkelte områder.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Vedkommende fylkeskommune skal utarbeide en plan for løsningen av oppgaver etter første ledd, jf. annet ledd. I planen kan innpasses kommunale og private institusjoner. Planen skal godkjennes av departementet, som også kan gjøre endringer i planen.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">For private institusjoner som er godkjent før denne lovs ikrafttredelse kan departementet etter søknad fra vedkommende institusjon bestemme at den på nærmere vilkår skal innpasses i planen.</article></article><article class="legalArticle" data-lovdata-URL="LTI/lov/1984-03-30-13/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(Godkjenningsmyndighet, tilsyn m.v.)</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Departementet kan gi forskrifter om planlegging av alkoholinstitusjonene, og om tilsynet med dem, herunder oppnevning av tilsynsutvalg, kontrollkommisjon m.v.</article></article><article class="legalArticle" data-lovdata-URL="LTI/lov/1984-03-30-13/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(Regler for inntak)</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Inntak i A-klinikk, kursted og avrusningsstasjon besluttes av fylkeskommunen eller av den enkelte institusjon dersom fylkeskommunen bestemmer det.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Inntak i tilsynshjem og vernehjem besluttes av fylkeskommunen etter søknad fra sosialstyret/edruskapsnemnda i vedkommendes bostedskommune. For personer som ønskes overført etter fengselslovens § 12 fremmes søknad direkte fra fengselsvesenet.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Departementet kan gi forskrifter om opptak i og utskrivning fra institusjon. Departementet kan også gi forskrifter om oppholdet, herunder om begrenset adgang til bruk av tvangsmidler.</article><article class="legalP" data-absoluteaddress="/kapittel/1/paragraf/4/ledd/4/" id="kapittel-1-paragraf-4-ledd-4">Departementet kan pålegge en institusjon å gi øyeblikkelig hjelp.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-03-30-13/KAPITTEL_2" data-partID="k2"><h2>Kap. II. Om utgiftene.</h2><article class="legalArticle" data-lovdata-URL="LTI/lov/1984-03-30-13/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(Eierens ansvar)</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det påligger eieren av institusjonen å utrede utgiftene til oppføring, utvidelse, ombygging og innredning av institusjonen.</article></article><article class="legalArticle" data-lovdata-URL="LTI/lov/1984-03-30-13/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(Statlige tilskudd)</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Til drift av institusjoner og tiltak som inngår i plan etter § 2 gir staten årlig rammetilskudd. Tilskuddet fastsettes og utbetales til fylkeskommunene etter regler som gis av departementet.</article></article><article class="legalArticle" data-lovdata-URL="LTI/lov/1984-03-30-13/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(Om fylkeskommunens og kommunens ansvar. Egenandel)</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/3/punkt/1/" id="kapittel-2-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/3/punkt/1/ledd/1/" id="kapittel-2-paragraf-3-punkt-1-ledd-1">Fylkeskommunen er ansvarlig for utgiftene ved drift av institusjoner etter denne lov, såfremt institusjonen er innpasset i plan etter § 2 og institusjonen følger fylkeskommunens regler om budsjettering, regnskap og revisjon. Fylkeskommunens plikt til å dekke driftsutgifter omfatter også godkjente vedlikeholdsutgifter og godkjente utgifter til renter og avdrag for byggearbeider.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/3/punkt/2/" id="kapittel-2-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/3/punkt/2/ledd/1/" id="kapittel-2-paragraf-3-punkt-2-ledd-1">Den kommune som har søkt vedkommende innlagt i tilsynshjem eller vernehjem skal yte delvis refusjon av oppholdsutgiftene til fylkeskommunen etter satser som fastsettes av departementet. Dersom en person er søkt innlagt av fengselsvesenet, jf. § 4 annet ledd, annet punktum, yter staten slik refusjon.</article><article class="legalP" data-absoluteaddress="/kapittel/2/paragraf/3/punkt/2/ledd/2/" id="kapittel-2-paragraf-3-punkt-2-ledd-2">For kommunenes utgifter kan det kreves refusjon i folketrygdytelser som vedkommende oppebærer. Slik refusjon kan ikke settes høyere enn at vedkommende får beholde et beløp som svarer til 25 pst. av folketrygdens grunnbeløp tillagt 10 pst. av tilleggspensjonen eller av fullt særtillegg, samt 25 pst. av kompensasjonstillegget.</article><article class="legalP" data-absoluteaddress="/kapittel/2/paragraf/3/punkt/2/ledd/3/" id="kapittel-2-paragraf-3-punkt-2-ledd-3">Overstiger kommunens utgifter den refusjon som kan kreves etter annet ledd kan det bestemmes at vedkommende helt eller delvis skal dekke de overskytende utgifter når dette etter hans økonomiske evne finnes rimelig. Refusjon kan ikke tas i den del av folketrygdens ytelser vedkommende har krav på å få beholde i samsvar med bestemmelsene i annet ledd, og heller ikke i midler som skriver seg fra denne del av folketrygdens ytelser.</article><article class="legalP" data-absoluteaddress="/kapittel/2/paragraf/3/punkt/2/ledd/4/" id="kapittel-2-paragraf-3-punkt-2-ledd-4">Departementet gir forskrifter om slik betaling som nevnt i tredje ledd.</article><article class="legalP" data-absoluteaddress="/kapittel/2/paragraf/3/punkt/2/ledd/5/" id="kapittel-2-paragraf-3-punkt-2-ledd-5">Dersom vedkommende med tilbakevirkning får innvilget ytelser etter lov om folketrygd eller lovene om krigspensjonering, kan kommunen kreve refusjon i det beløp som skal etterbetales til dekning av sine utlegg til samme formål og for samme tidsrom.</article><article class="legalP" data-absoluteaddress="/kapittel/2/paragraf/3/punkt/2/ledd/6/" id="kapittel-2-paragraf-3-punkt-2-ledd-6">Vedtak etter denne bestemmelsen kan påklages til fylkesmannen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/3/punkt/3/" id="kapittel-2-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/3/punkt/3/ledd/1/" id="kapittel-2-paragraf-3-punkt-3-ledd-1">Har vedkommende bosted i annet fylke på innleggelsestidspunktet skal fylkeskommunens utgifter dekkes av vedkommende bostedsfylke. Departementet gir forskrifter om dette.</article><article class="legalP" data-absoluteaddress="/kapittel/2/paragraf/3/punkt/3/ledd/2/" id="kapittel-2-paragraf-3-punkt-3-ledd-2">Departementet avgjør i tvilstilfeller hvor en pasient har bosted. Ved avgjørelsen legges reglene i lov om sosial omsorg § 6 til grunn.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/3/punkt/4/" id="kapittel-2-paragraf-3-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/3/punkt/4/ledd/1/" id="kapittel-2-paragraf-3-punkt-4-ledd-1">Tvist mellom kommuner og/eller fylkeskommuner om dekning av utgifter ved opphold i institusjon avgjøres etter reglene for tvister i lov om sosial omsorg § 17.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/paragraf/3/punkt/5/" id="kapittel-2-paragraf-3-punkt-5"><span class="data-originalId">5.</span><article class="legalP" data-absoluteaddress="/kapittel/2/paragraf/3/punkt/5/ledd/1/" id="kapittel-2-paragraf-3-punkt-5-ledd-1">Departementet gir forskrifter om betalingsforhold i institusjoner etter § 1 annet ledd.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1984-03-30-13/KAPITTEL_3" data-partID="k3"><h2>Kap. III. Om administrasjon</h2><article class="legalArticle" data-lovdata-URL="LTI/lov/1984-03-30-13/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(Styre m.v.)</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Hver institusjon som nevnt i § 1 skal ha et styre. To eller flere institusjoner kan ha felles styre.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Styret i fylkeskommunal institusjon velges for en fireårsperiode og innen utgangen av mars måned året etter valg av fylkesting.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Ved institusjon som ikke er fylkeskommunal, men inngår i plan som nevnt i § 2, oppnevnes styret av eier. For disse institusjoner oppnevner fylkeskommunen en representant i styret. Annet ledd gjelder tilsvarende.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Departementet kan gi forskrifter om styrets virksomhet.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1984-03-30-13/KAPITTEL_4" data-partID="k4"><h2>Kap. IV. Forskjellige bestemmelser</h2><article class="legalArticle" data-lovdata-URL="LTI/lov/1984-03-30-13/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(Taushetsplikt)</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Enhver som utfører tjeneste eller arbeid for et forvaltningsorgan eller en institusjon i henhold til denne lov er pliktig til å bevare taushet om det vedkommende har fått vite om noens private forhold.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">For overtredelse av denne bestemmelse kommer § 121 i den alminnelige straffelov av 22. mai 1902 til anvendelse, selv om vedkommende ikke er offentlig tjenestemann.</article></article><article class="legalArticle" data-lovdata-URL="LTI/lov/1984-03-30-13/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(Opplysningsplikt)</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Styret for en institusjon, de enkelte styremedlemmer, den ansvarlige leder og enhver lege ved institusjonen skal på anmodning gi departementet de opplysninger om virksomheten og om de enkelte pasienter som anses nødvendige for at departementet kan føre tilsyn med institusjonen i samsvar med reglene i § 3. Under samme vilkår skal de også fremlegge journaler og andre opptegnelser m.v.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Selv om slik anmodning ikke foreligger, kan opplysninger som nevnt i første ledd uten hinder av lovbestemt taushetsplikt gis til departementet.</article></article><article class="legalArticle" data-lovdata-URL="LTI/lov/1984-03-30-13/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(Oslo kommune)</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">De bestemmelser i denne lov som gjelder fylkeskommunene, får tilsvarende anvendelse på kommunen Oslo.</article></article><article class="legalArticle" data-lovdata-URL="LTI/lov/1984-03-30-13/§12" data-name="§12" data-partID="§12" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(Gjennomføringen)</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Kongen gir nærmere regler om gjennomføringen av denne lov.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1984-03-30-13/KAPITTEL_5" data-partID="k5"><h2>Kap. V. Ikrafttreden</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Denne lov trer i kraft fra den tid Kongen bestemmer.</article></section></main></body></html>