<!DOCTYPE html><html lang="no"><head><title>Forskrift om kontroll med skip som fører passasjerer i farvann ved Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1984-06-29-1319</dd><dt class="dokid">DokumentID</dt><dd class="dokid">LTI/forskrift/1984-06-29-1319</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 14</dd><dt class="dateInForce">I kraft fra</dt><dd class="dateInForce">1984-06-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§4</li></ul></dd><dt class="dateOfPublication">Kunngjort</dt><dd class="dateOfPublication">1984-07-24</dd><dt class="title">Tittel</dt><dd class="title">Forskrift om kontroll med skip som fører passasjerer i farvann ved Svalbard.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 29. juni 1984 med hjemmel i lov av 17. juli 1925 nr. 11 om Svalbard § 4. Fremmet av Handels- og skipsfartsdepartementet.</dd><dt class="refid">RefID</dt><dd class="refid">forskrift/1984-06-29-1319</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontroll med skip som fører passasjerer i farvann ved Svalbard.<ul class="tocSubUl"><li>§ 1. Definisjoner</li><li>§ 2. Anvendelse</li><li>§ 3. Sertifikatplikt</li><li>§ 4. Kontroll</li><li>§ 5. Forføyninger</li><li>§ 6. Arrest</li><li>§ 7. Underretning om forføyninger</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1984-06-29-1319" id="dokument"><h1>Forskrift om kontroll med skip som fører passasjerer i farvann ved Svalbard.</h1><article class="legalArticle" data-lovdata-URL="LTI/forskrift/1984-06-29-1319/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I denne forskrift betyr:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1"><i>Passasjerskip:</i> Skip med motor som fremdriftsmiddel som fører passasjerer under slike omstendigheter at det antar karakter av et befordringsmiddel som står til disposisjon for en større eller mindre almenhet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1"><i>Passasjer:</i> Enhver person om bord med unntak av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/2/ledd/1/punkt/1/" id="paragraf-1-ledd-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/2/ledd/1/punkt/1/ledd/1/" id="paragraf-1-ledd-1-punkt-2-ledd-1-punkt-1-ledd-1">Skipsføreren og medlemmer av besetningen eller andre personer som er ansatt eller beskjeftiget i skipets tjeneste i en hvilken som helst stilling om bord og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/ledd/1/punkt/2/" id="paragraf-1-ledd-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/punkt/2/ledd/1/" id="paragraf-1-ledd-1-punkt-2-ledd-1-punkt-2-ledd-1">barn under ett år.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1"><i>Passasjersertifikat:</i> Dokument som er utstedt av Administrasjonen eller institusjon bemyndiget av denne og som gir skipet rett til i et begrenset tidsrom å medføre et nærmere fastsatt antall passasjerer.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1"><i>Flaggstaten:</i> Den stat hvis flagg skipet har rett til å føre.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1"><i>Sjøsikkerhetskonvensjonen:</i> Den internasjonale konvensjon om sikkerhet for menneskeliv til sjøs, 1974.</article></article></li></ul></article></article><article class="legalArticle" data-lovdata-URL="LTI/forskrift/1984-06-29-1319/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anvendelse</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Denne forskrift gjelder for passasjerskip uansett størrelse som fører passasjerer i farvannene innenfor sjøterritoriets grense ved Svalbard.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Skip som uten å være passasjerskip medfører personer i tillegg til den ordinære besetning omfattes av forskriften slik dette følger av den enkelte paragraf.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Forskriften kommer ikke til anvendelse på skip som benyttes til befordring av personell i forbindelse med gruvedrift eller annen stasjonær næringsvirksomhet på Svalbard. Unntatt fra forskriften er også skip som eies av den norske stat eller fremmed stat og som benyttes i offentlig eller ikke-kommersiell tjeneste.</article></article></li></ul></article><article class="legalArticle" data-lovdata-URL="LTI/forskrift/1984-06-29-1319/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sertifikatplikt</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Ethvert passasjerskip som omfattes av denne forskrift skal være utstyrt med passasjersertifikat som dokumenterer at skipet kan medføre passasjerer i de farvann som er nevnt i § 2 nr. 1.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Skip som nevnt i § 2 nr. 2 skal være utstyrt med internasjonale eller nasjonale sertifikater i den utstrekning dette er påbudt i henhold til flaggstatens lovgivning.</article></article></li></ul></article><article class="legalArticle" data-lovdata-URL="LTI/forskrift/1984-06-29-1319/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Sysselmannen eller den han bemyndiger fører kontroll med at sertifikatplikten etter § 3 overholdes, samt at skip som omfattes av forskriften er forsvarlig bygget og utrustet for den fart de benyttes til.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">For å gjennomføre kontroll etter denne forskrift er sysselmannen eller den han bemyndiger berettiget til å gå om bord i skip i enhver havn på Svalbard. Herunder kan skipet besiktes for å bringe på det rene at skipet ikke er åpenbart farlig for sikkerhet, helse eller miljø.</article></article></li></ul></article><article class="legalArticle" data-lovdata-URL="LTI/forskrift/1984-06-29-1319/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forføyninger</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Dersom sertifikat nevnt i § 3 ikke forevises, kan skipet forbys videre fart i de områder denne forskrift gjelder for, og om nødvendig bortvises. Det samme gjelder dersom skipet anvendes i strid med den rett sertifikatet gir eller har åpenbare mangler, eller dersom besiktelse etter § 4 nr. 2 nektes.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Oppdages det ved besiktelse av skipet forhold som anses å medføre åpenbar fare for sikkerhet, helse eller miljø, skal slike tiltak iverksettes som er nødvendig for å hindre at skipet går til sjøs mens faren ennå er til stede. Skipet skal ikke tillates satt i fart før eventuelle pålegg er etterkommet og bestemmelsene om tilbakeholdelse i lov av 9. juni 1903 nr. 7 §§ 24, 25, 27-33 kommer til anvendelse så langt de passer.</article></article></li></ul></article><article class="legalArticle" data-lovdata-URL="LTI/forskrift/1984-06-29-1319/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Arrest</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Medfører forføyning truffet i medhold av § 5 at det blir nødvendig å ta hånd om passasjerer eller andre som medfølger skipet, og eventuelt besørge hjemsendelse av disse, kan det tas arrest i skipet i medhold av lov av 13. august 1915 nr. 7, kapittel 14.</article></article><article class="legalArticle" data-lovdata-URL="LTI/forskrift/1984-06-29-1319/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Underretning om forføyninger</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">1.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Dersom det blir truffet forføyning i henhold til § 5 skal skipets fører straks skriftlig underrettes om forføyningen og grunnen til denne. Skipets besetning og passasjerer skal såvidt mulig orienteres.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">2.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Sjøfartsdirektoratet skal straks gis underretning om den trufne forføyning, og besørge nødvendig oppfølging og eventuell rapportering etter de regler som gjelder på området.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/7/punkt/3/" id="paragraf-7-punkt-3"><span class="data-originalId">3.</span><article class="legalP" data-absoluteaddress="/paragraf/7/punkt/3/ledd/1/" id="paragraf-7-punkt-3-ledd-1">Er forføyning truffet mot utenlandske skip skal underretning så snart som mulig gis til nærmeste offentlige representant for den stat hvis flagg skipet har rett til å føre.</article></article></li></ul></article><article class="legalArticle" data-lovdata-URL="LTI/forskrift/1984-06-29-1319/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks.</article></article></main></body></html>