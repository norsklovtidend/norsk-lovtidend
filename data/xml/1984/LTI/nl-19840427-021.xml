<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">LOV-1984-04-27-21</dd><dt class="dokid">DokumentID</dt><dd class="dokid">LTI/lov/1984-04-27-21</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 9</dd><dt class="dateInForce">I kraft fra</dt><dd class="dateInForce">1984-06-16</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-05-16</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.63 (1982–1983), Innst.O.nr.39 (1983–1984) og Besl.O.nr.50 (1983–1984). Odels- og Lagtingsvedtak hhv. 5. og 10. april 1984. Fremmet av Finans- og tolldepartementet.</dd><dt class="refid">RefID</dt><dd class="refid">lov/1984-04-27-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I.</li><li>II.</li><li>Rettelse</li></ul></li></ul></dd></dl></header><main class="documentBody" data-lovdata-URL="LTI/lov/1984-04-27-21" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-04-27-21/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt skal følgende bestemmelser lyde:</article> <article class="defaultP" margin-top="true">§ 52-1:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Samvirkeforetak som drives i samsvar med anerkjente samvirkeprinsipper ilignes skatt av den inntekt som vinnes av foreningens formue, men skattlegges ikke av den drevne virksomhet Inntekt som vinnes ved omsetning til andre enn medlemmer skattlegges likevel i sin helhet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Samvirkeforetakets salg til andre enn medlemmer skal gå fram av årsregnskapet. Den virkelige inntekt ved salg til andre enn medlemmer skattlegges etter samme regler og satser som for aksjeselskaper. Adgangen til avsetning til konsolideringsfond, jfr. lov om særregler for skattlegging av aksjeselskaper og aksjonærer, kommer ikke til anvendelse ved skattlegging etter annet punktum.</article></article></li></ul></article> <article class="defaultP" margin-top="true">§ 52-2:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bestemmelsene i § 52-1 omfatter følgende samvirkeforetak:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">Forbruksforeninger, med fast utsalgssted når mer enn halvparten av den regulære omsetning skjer til foreningens medlemmer.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">Innkjøpsforeninger som fordeler forutbestilte varer blant sine medlemmer.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">Foreninger og lag som utelukkende eller hovedsakelig<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/3/ledd/1/punkt/1/" id="kapittel-1-ledd-2-punkt-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/3/ledd/1/punkt/1/ledd/1/" id="kapittel-1-ledd-2-punkt-3-ledd-1-punkt-1-ledd-1">kjøper inn råemner eller driftsmidler til bruk i jordbruk, skogbruk eller fiske,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/3/ledd/1/punkt/2/" id="kapittel-1-ledd-2-punkt-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/3/ledd/1/punkt/2/ledd/1/" id="kapittel-1-ledd-2-punkt-3-ledd-1-punkt-2-ledd-1">forhandler produkter fra medlemmenes jordbruks-, skogbruks- eller fiskerivirksomhet eller</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/2/punkt/3/ledd/1/punkt/3/" id="kapittel-1-ledd-2-punkt-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/2/punkt/3/ledd/1/punkt/3/ledd/1/" id="kapittel-1-ledd-2-punkt-3-ledd-1-punkt-3-ledd-1">foredler produkter fra medlemmenes jordbruks- eller fiskerivirksomhet.</article></article></li></ul></article></article></li></ul></article> <article class="defaultP" margin-top="true">§ 52-3:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Likestilt med kjøp fra egne medlemmer er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">fiskesalgslags innkjøp, fra medlem av annet fiskesalgslag hvis leveransen gir fiskeren rett til bonus på like linje med lagets egne medlemmer.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">innkjøp som salgssamvirke i jordbrukets tjeneste foretar fra et tilsvarende samvirkeforetak i markedsregulerende øyemed,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">kjøp foretatt etter pålegg fra statlig myndighet.</article></article></li></ul></article> <article class="defaultP" margin-top="true">§ 52-4:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Som jordbruksvirksomhet regnes også hagebruk, gartneri, biavl og pelsdyravl som blir drevet i forbindelse med gårdsbruk.</article> <article class="defaultP" margin-top="true">§ 52-5:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Omsetning med medlemmer og omsetning likestillet med denne må fremgå av regnskapet og kunne legitimeres ved kjøpemerker eller regnskapsbilag. Departementet gir nærmere forskrifter om kravene til legitimasjon.</article> <article class="defaultP" margin-top="true">§ 52-6:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Boligbygging som nevnt i lov av 4. februar 1960 nr. 1 ilignes skatt av den inntekt som vinnes av lagets formue, men skattlegges ikke for den drevne virksomhet. Forestår laget oppføring eller forvaltning av bygg på vegne av andre enn andelseierne, beskattes laget av den virkelige inntekt dette gir.</article><article class="defaultP">§ 72 annet ledd:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">For samvirkeforetak som lignes etter bestemmelsene i § 52, sparebanker og gjensidige forsikringsselskaper skal den kommunale formuesskatt ikke beregnes etter en høyere sats enn den sats som skal legges til grunn ved beregningen av aksjeselskapers formuesskatt til staten for vedkommende år.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-04-27-21/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I gjelder med virkning fra og med inntektsåret 1984.</article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1984-04-27-21/KAPITTEL_3" data-partID="k3"><h2>Rettelse</h2><article class="defaultP" data-text-size="small"><strong>Publisert:</strong> Avd I 1984 Nr. 13 (Rettelse)</article><article class="legalP" data-absoluteaddress="/kapittel/3/ledd/1/" id="kapittel-3-ledd-1">Nr. 9, s. 299 (i lov av 27. april 1984 nr. 21 – skatteloven).</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">I § 52-6:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Boligbygging rettes til <i>Boligbyggelag.</i></article></section></main></body></html>