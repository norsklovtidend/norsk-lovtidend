<!DOCTYPE html><html lang="no"><head><title>Forskrift om direkte regulering av utlån fra finansieringsselskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">FOR-1984-01-06-7</dd><dt class="dokid">DokumentID</dt><dd class="dokid">LTI/forskrift/1984-01-06-7</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 1</dd><dt class="dateInForce">I kraft fra</dt><dd class="dateInForce">1984-01-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§12</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1984-02-06</dd><dt class="title">Tittel</dt><dd class="title">Forskrift om direkte regulering av utlån fra finansieringsselskaper.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 6. januar 1984 med hjemmel i lov 25. juni 1965 nr. 2 om adgang til regulering av penge- og kredittforholdene §§ 12, 16 og 17. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1984-01-06-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om direkte regulering av utlån fra finansieringsselskaper.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-01-06-7" id="dokument"><h1>Forskrift om direkte regulering av utlån fra finansieringsselskaper.</h1><article class="legalArticle" data-lovdata-URL="LTI/forskrift/1984-01-06-7/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utlån fra kredittinstitusjoner som omfattes av § 11 i lov 25. juni 1965 nr. 2 om adgang til regulering av penge- og kredittforholdene, med unntak av skadeforsikringsselskaper og institusjoner som nevnt i lovens § 12 annet ledd første punktum, skal ved utgangen av første og annet kvartal 1984 ikke være høyere enn:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Summen av utlån i form av factoring og leasing:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/1/" id="paragraf-1-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/1/ledd/1/" id="paragraf-1-ledd-1-punkt-1-ledd-1-punkt-1-ledd-1">10 % over samlede faktiske utlån i form av factoring og leasing pr. 31. desember 1983.</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Utlån utenom factoring og leasing:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/ledd/1/punkt/1/" id="paragraf-1-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/punkt/1/ledd/1/" id="paragraf-1-ledd-1-punkt-2-ledd-1-punkt-1-ledd-1">8 % over faktiske utlån til andre formål enn factoring og leasing 12 måneder tidligere, eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/ledd/1/punkt/2/" id="paragraf-1-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/punkt/2/ledd/1/" id="paragraf-1-ledd-1-punkt-2-ledd-1-punkt-2-ledd-1">4 % over faktiske utlån til andre formål enn factoring og leasing pr. 31. desember 1983.</article></article></li></ul></article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utlån til andre kredittinstitusjoner og til utlandet regnes ikke med.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Bestemmelsen vedrørende factoring og leasing gjelder bare hvis summen av utlån i form av factoring og leasing ved kontrolltidspunktene er høyere enn 10 mill. kroner. Bestemmelsen vedrørende utlån utenom factoring og leasing gjelder tilsvarende bare hvis de samlede utlån utenom factoring og leasing ved kontrolltidspunktene er høyere enn 10 mill. kroner.</article></article><article class="legalArticle" data-lovdata-URL="LTI/forskrift/1984-01-06-7/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Hvis et selskaps faktiske utlån for henholdsvis factoring, leasing og øvrige utlån har oversteget tillatt utlån ved kontrolltidspunktene i 1983, skal de tillatte utlån legges til grunn for beregning av selskapets tillatte utlån ved kontrolltidspunktene i 1984.</article></article><article class="legalArticle" data-lovdata-URL="LTI/forskrift/1984-01-06-7/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kredittinstitusjoner som overskrider de tillatte utlånsrammer etter § 1, skal betale renter til statskassen av det overskytende beløp for et tidsrom av tre måneder.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Den årlige rentesats fastsettes til seks prosentenheter over Norges Banks diskonto.</article></article><article class="legalArticle" data-lovdata-URL="LTI/forskrift/1984-01-06-7/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Norges Bank fører tilsyn med at disse forskriftene overholdes.</article></article><article class="legalArticle" data-lovdata-URL="LTI/forskrift/1984-01-06-7/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse bestemmelser trer i kraft straks.</article></article></main></body></html>