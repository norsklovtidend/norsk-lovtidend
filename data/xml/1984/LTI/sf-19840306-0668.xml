<!DOCTYPE html><html lang="no"><head><title>Forskrift for refusjon av forsikringsutgifter for fiskere -1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1984-03-06-668</dd><dt class="dokid">DokumentID</dt><dd class="dokid">LTI/forskrift/1984-03-06-668</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 6</dd><dt class="dateInForce">I kraft fra</dt><dd class="dateInForce">1984-03-06</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-04-11</dd><dt class="title">Tittel</dt><dd class="title">Forskrift for refusjon av forsikringsutgifter for fiskere -1984.</dd><dt class="refid">RefID</dt><dd class="refid">forskrift/1984-03-06-668</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for refusjon av forsikringsutgifter for fiskere -1984.<ul class="tocSubUl"><li>§ 1. Forskriftenes omfang.</li><li>§ 2. Bestemmelser for refusjon av premie tariffpliktige forsikringer, jf. § 1 bokstav a.</li><li>§ 3. Andre bestemmelser.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-03-06-668" id="dokument"><h1>Forskrift for refusjon av forsikringsutgifter for fiskere -1984.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 6. mars 1984, i medhold av § 6 bokstav g i fordelingsavtale av 24. januar 1984 mellom Norges Fiskarlag og Forbruker- og administrasjonsdepartementet om fordeling av støttetiltak til fiskerinæringen for 1984, fastsatt følgende forskrift:</article><article class="legalArticle" data-lovdata-URL="LTI/forskrift/1984-03-06-668/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes omfang.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Forskriftene gjelder alle fiskere tilsatt på norske merkeregistrerte fiskefartøyer for den del av overenskomsttariffavtale som dekker mannskapenes gruppelivs- og ulykkeforsikring. Med mannskaper menes her samtlige tilsatte ombord på fiske- og eller fangstfartøyer, såvel befal som menige mannskaper. Også reder i stilling ombord omfattes av forskriftene.</article><article class="legalP" data-absoluteaddress="/paragraf/1/punkt/1/ledd/2/" id="paragraf-1-punkt-1-ledd-2">Mannskap er etter disse forskrifter også den som betjener enmannsbåt og som har sin hovedinntekt fra fiske.</article><article class="legalP" data-absoluteaddress="/paragraf/1/punkt/1/ledd/3/" id="paragraf-1-punkt-1-ledd-3">For å komme inn under forsikringsdekningen i første ledd er det for slikt mannskap en betingelse at man ved krav om erstatning kan fremlegge dokumentasjon for aktivt fiske ved fiskeseddel.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Unntatt fra disse bestemmelser er mannskap tilsatt på fartøyer som ikke leverer fangst gjennom eller med godkjenning av norske salgslag. Dette unntak gjelder ikke mannskap tillsatt på fartøyer som driver selfangst.</article></article></li></ul></article><article class="legalArticle" data-lovdata-URL="LTI/forskrift/1984-03-06-668/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bestemmelser for refusjon av premie tariffpliktige forsikringer, jf. § 1 bokstav a.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Refusjon skal utgjøre kr 904,- pr. mann tilsatt på fartøyer for 1984. For fartøyer som drifter bare deler av året, skal det refunderes en forholdsmessig premieandel.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">b.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Den samlede Premierefusjon etter bokstav a, kr 15.900.000,- overføres Fiskernes Gjensidige Ulykkestrygdelag (F.G.U.).</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">c.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">F.G.U. og Sjøtrygdgruppen sender krav på pakkeforsikringen for 1984 fratrukket berettiget refusjon til den enkelte båteier, jf. bokstav a.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">d.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">F.G.U. påtar seg å refundere premien til de øvrige forsikringsselskapene på grunnlag av innsendte lister over forsikrede fartøyer som har betalt premie for 1984.</article></article></li></ul></article><article class="legalArticle" data-lovdata-URL="LTI/forskrift/1984-03-06-668/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Andre bestemmelser.</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Beregningene vedrørende § 2 skal inngå i rutinene for selskapets årlige revisjon.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Refusjon av forsikringsutgifter regnes som skattepliktig inntekt. F.G.U. sender melding om utbetaling av forsikringsrefusjon til skattemyndighetene etter kalenderårets utgang.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">c.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Fiskernes organisasjoner samt forsikringsselskapene skal gi nødvendig informasjon til fiskerne.</article></article></li></ul></article><article class="legalArticle" data-lovdata-URL="LTI/forskrift/1984-03-06-668/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Disse forskrifter trer i kraft straks.</article></article></main></body></html>