<!DOCTYPE html><html lang="no"><head><title>Reglement for opptak til det medisinske studium ved Universitetene i Bergen, Oslo og Tromsø. Delegering av fullmakt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1984-02-03-238</dd><dt class="dokid">DokumentID</dt><dd class="dokid">LTI/forskrift/1984-02-03-238</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 3</dd><dt class="dateInForce">I kraft fra</dt><dd class="dateInForce">1984-02-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-07-09-2/§20</li><li>lov/1955-12-09-3/§38</li></ul></dd><dt class="dateOfPublication">Kunngjort</dt><dd class="dateOfPublication">1984-02-23</dd><dt class="title">Tittel</dt><dd class="title">Reglement for opptak til det medisinske studium ved Universitetene i Bergen, Oslo og Tromsø. Delegering av fullmakt.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 3. februar 1984, for Universitetet i Bergen med hjemmel i § 20, tredje ledd i lov 9. juli 1948 nr. 2 og for Universitetet i Oslo med hjemmel i § 38 i lov 9. desember 1955 nr. 3. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">forskrift/1984-02-03-238</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Reglement for opptak til det medisinske studium ved Universitetene i Bergen, Oslo og Tromsø. Delegering av fullmakt.<ul class="tocSubUl"><li>I<ul class="tocSubUl"><li>§ 1. Opptakets størrelse.</li><li>§ 2. Opptakskomite.</li><li>§ 3. Framgangsmåte ved søknad om opptak.</li><li>§ 4. Minstekrav til kunnskaper.</li><li>§ 5. Opptakskriterier.</li><li>§ 6. Utregning av skolepoeng.</li><li>§ 7. Tilleggspoeng.</li><li>§ 8. Opptaksgrupper.</li><li>§ 9. Opptak til kliniske studieplasser.</li><li>§ 10. Klage over avgjørelse om opptak.</li><li>§ 11. Utfyllende regler.</li><li>§ 12. Ikrafttreden.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1984-02-03-238" id="dokument"><h1>Reglement for opptak til det medisinske studium ved Universitetene i Bergen, Oslo og Tromsø. Delegering av fullmakt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-02-03-238/KAPITTEL_1" data-partID="k1"><h2>I</h2><article class="legalArticle" data-lovdata-URL="LTI/forskrift/1984-02-03-238/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Opptakets størrelse.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det antall studenter som skal tas opp til det medisinske studium fastsettes av Kultur- og vitenskapsdepartementet etter forslag fra universitetet.</article></article><article class="legalArticle" data-lovdata-URL="LTI/forskrift/1984-02-03-238/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Opptakskomite.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">En opptakskomite vurderer søknadene og treffer avgjørelse om opptak. Komiteen oppnevnes av Det medisinske fakultet ved Universitetene i Oslo og Bergen og fagområdet medisin ved Universitetet i Tromsø. Den skal ha minst ett medlem som representerer studentene og ett medlem som ikke tilhører fakultetet/fagområdet. Ved opptak til kliniske studieplasser utvides komiteen med ett medlem oppnevnt etter forslag fra ANSA. Kollegiet/universitetstinget gir nærmere regler om oppnevning, sammensetning og funksjonstid.</article></article><article class="legalArticle" data-lovdata-URL="LTI/forskrift/1984-02-03-238/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Framgangsmåte ved søknad om opptak.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Fakultetet/universitetsstyret fastsetter søknadsfrist og framgangsmåte ved søknad om opptak.</article></article><article class="legalArticle" data-lovdata-URL="LTI/forskrift/1984-02-03-238/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Minstekrav til kunnskaper.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Kollegiet/universitetstinget kan fastsette minstekrav til kunnskaper i visse fag.</article></article><article class="legalArticle" data-lovdata-URL="LTI/forskrift/1984-02-03-238/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptakskriterier.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Opptaket skjer på grunnlag av skolepoeng og eventuelle tilleggspoeng. Søkere kan tas opp etter andre kriterier, jf. § 8,2.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Opptaket er betinget av at søkeren er, eller umiddelbart etter opptaket blir, immatrikulert ved universitetet.</article></article><article class="legalArticle" data-lovdata-URL="LTI/forskrift/1984-02-03-238/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utregning av skolepoeng.</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/6/punkt/1/" id="kapittel-1-paragraf-6-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/6/punkt/1/ledd/1/" id="kapittel-1-paragraf-6-punkt-1-ledd-1">Søkere med avgangsvitnemål (herunder examen artium) fra bestått videregående skole, studieretning for almenne fag:</article><article class="legalP" data-absoluteaddress="/kapittel/1/paragraf/6/punkt/1/ledd/2/" id="kapittel-1-paragraf-6-punkt-1-ledd-2">Det regnes ut et gjennomsnitt av karakterene i de felles allmenne fag (unntatt religion/kristendomskunnskap og kroppsøving) og samtlige karakterer i linjefagene. Valgfag teller ikke med, selv ikke om valgfaget er et linjefag fra annen linje.</article><article class="legalP" data-absoluteaddress="/kapittel/1/paragraf/6/punkt/1/ledd/3/" id="kapittel-1-paragraf-6-punkt-1-ledd-3">Gjennomsnittskarakteren regnes med to desimaler og det nyttes ingen forhøyning.</article><article class="legalP" data-absoluteaddress="/kapittel/1/paragraf/6/punkt/1/ledd/4/" id="kapittel-1-paragraf-6-punkt-1-ledd-4">I fag med både standpunktkarakter og eksamenskarakter brukes gjennomsnittet av de to ved utregningen.</article><article class="legalP" data-absoluteaddress="/kapittel/1/paragraf/6/punkt/1/ledd/5/" id="kapittel-1-paragraf-6-punkt-1-ledd-5">Karakteren i norsk I teller to ganger. Hvis det i et linjefag som dekker to årskurs bare er gitt karakter på vitnemålet fra siste årskurs, teller også denne karakteren to ganger.</article><article class="legalP" data-absoluteaddress="/kapittel/1/paragraf/6/punkt/1/ledd/6/" id="kapittel-1-paragraf-6-punkt-1-ledd-6">Det gis tillegg til gjennomsnittskarakteren regnet etter antall timer i linjefagene etter følgende regler:</article><article class="legalP" data-absoluteaddress="/kapittel/1/paragraf/6/punkt/1/ledd/7/" id="kapittel-1-paragraf-6-punkt-1-ledd-7">19-22 uketimer i linjefagene gir <span class="data-pronounced-line">0,05 i tillegg</span></article><article class="legalP" data-absoluteaddress="/kapittel/1/paragraf/6/punkt/1/ledd/8/" id="kapittel-1-paragraf-6-punkt-1-ledd-8">23-26 uketimer i linjefagene gir <span class="data-pronounced-line">0,10 i tillegg</span></article><article class="legalP" data-absoluteaddress="/kapittel/1/paragraf/6/punkt/1/ledd/9/" id="kapittel-1-paragraf-6-punkt-1-ledd-9">27 uketimer eller mer gir <span class="data-pronounced-line">0,15 i tillegg.</span></article><article class="legalP" data-absoluteaddress="/kapittel/1/paragraf/6/punkt/1/ledd/10/" id="kapittel-1-paragraf-6-punkt-1-ledd-10">Linjefag fra annen linje tatt som valgfag gir ikke tillegg, heller ikke eventuelle nye linjefag som tas etter at ordinær eksamen er avlagt.</article><article class="legalP" data-absoluteaddress="/kapittel/1/paragraf/6/punkt/1/ledd/11/" id="kapittel-1-paragraf-6-punkt-1-ledd-11">Gjennomsnittskarakter og eventuelt linjefagstillegg utgjør søkerens skolepoeng.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/6/punkt/2/" id="kapittel-1-paragraf-6-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/6/punkt/2/ledd/1/" id="kapittel-1-paragraf-6-punkt-2-ledd-1">Søkere med avgangsvitnemål fra tradisjonelt gymnas får sin gjennomsnittskarakter utregnet på grunnlag av samtlige karakterer på vitnemålet (unntatt karakterene i religion/kristendomskunnskap og kroppsøving).</article><article class="legalP" data-absoluteaddress="/kapittel/1/paragraf/6/punkt/2/ledd/2/" id="kapittel-1-paragraf-6-punkt-2-ledd-2">I fag med både standpunktkarakter og eksamenskarakter brukes gjennomsnittet av de to ved utregningen.</article><article class="legalP" data-absoluteaddress="/kapittel/1/paragraf/6/punkt/2/ledd/3/" id="kapittel-1-paragraf-6-punkt-2-ledd-3">Karakteren i norsk I og i to av linjefagene (som avsluttes etter tredje år, og hvor det kan gis skriftlig eksamen) teller to ganger.</article><article class="legalP" data-absoluteaddress="/kapittel/1/paragraf/6/punkt/2/ledd/4/" id="kapittel-1-paragraf-6-punkt-2-ledd-4">Gjennomsnittskarakteren og linjefagstillegg på 0,15 utgjør søkerens skolepoeng.</article><article class="legalP" data-absoluteaddress="/kapittel/1/paragraf/6/punkt/2/ledd/5/" id="kapittel-1-paragraf-6-punkt-2-ledd-5">De to linjefag som skal gi dobbel vekt er for de ulike linjer: Reallinjen: matematikk og fysikk</article><article class="legalP" data-absoluteaddress="/kapittel/1/paragraf/6/punkt/2/ledd/6/" id="kapittel-1-paragraf-6-punkt-2-ledd-6">Naturfaglinjen i 1974 eller tidligere: matematikk og fysikk</article><article class="legalP" data-absoluteaddress="/kapittel/1/paragraf/6/punkt/2/ledd/7/" id="kapittel-1-paragraf-6-punkt-2-ledd-7">Naturfaglinjen i 1975 eller senere: matematikk og kjemi eller biologi (det fag skal velges hvor det er avlagt skriftlig eksamen)</article><article class="legalP" data-absoluteaddress="/kapittel/1/paragraf/6/punkt/2/ledd/8/" id="kapittel-1-paragraf-6-punkt-2-ledd-8">Engelsklinjen: 1. og 3. fremmedspråk</article><article class="legalP" data-absoluteaddress="/kapittel/1/paragraf/6/punkt/2/ledd/9/" id="kapittel-1-paragraf-6-punkt-2-ledd-9">Engelsklinjen med utvidet tysk: 1. og 2. fremmedspråk</article><article class="legalP" data-absoluteaddress="/kapittel/1/paragraf/6/punkt/2/ledd/10/" id="kapittel-1-paragraf-6-punkt-2-ledd-10">Engelsklinjen med utvidet fransk: 1. og 3. fremmedspråk</article><article class="legalP" data-absoluteaddress="/kapittel/1/paragraf/6/punkt/2/ledd/11/" id="kapittel-1-paragraf-6-punkt-2-ledd-11">Latinlinjen: latin og 3. fremmedspråk</article><article class="legalP" data-absoluteaddress="/kapittel/1/paragraf/6/punkt/2/ledd/12/" id="kapittel-1-paragraf-6-punkt-2-ledd-12">Norrønlinje: norrønt mål og 1. fremmedspråk</article><article class="legalP" data-absoluteaddress="/kapittel/1/paragraf/6/punkt/2/ledd/13/" id="kapittel-1-paragraf-6-punkt-2-ledd-13">Musikklinje: musikk og 1. fremmedspråk</article><article class="legalP" data-absoluteaddress="/kapittel/1/paragraf/6/punkt/2/ledd/14/" id="kapittel-1-paragraf-6-punkt-2-ledd-14">Samfunnslinje: sosialfag og 1. fremmedspråk</article><article class="legalP" data-absoluteaddress="/kapittel/1/paragraf/6/punkt/2/ledd/15/" id="kapittel-1-paragraf-6-punkt-2-ledd-15">Økonomisk gymnas: bedriftsøkonomi og sosialøkonomi eller rettslære (det fag skal velges hvor det er avlagt skriftlig eksamen).</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/6/punkt/3/" id="kapittel-1-paragraf-6-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/6/punkt/3/ledd/1/" id="kapittel-1-paragraf-6-punkt-3-ledd-1">For søkere med andre typer vitnemål enn nevnt under a) og b) og som gir grunnlag for immatrikulering, fastsetter kollegiet/universitetstinget retningslinjer for vurderingen.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/6/punkt/4/" id="kapittel-1-paragraf-6-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/6/punkt/4/ledd/1/" id="kapittel-1-paragraf-6-punkt-4-ledd-1">Det er adgang til å forbedre karakterene, beste karakter teller med. Kollegiet/universitetstinget fastsetter nærmere regler.</article></article></li></ul></article><article class="legalArticle" data-lovdata-URL="LTI/forskrift/1984-02-03-238/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tilleggspoeng.</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Kollegiet/universitetstinget fastsetter regler for type og omfang av praksis og utdanning som gir rett til tilleggspoeng.</article></article><article class="legalArticle" data-lovdata-URL="LTI/forskrift/1984-02-03-238/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opptaksgrupper.</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Opptak av søkere skjer i følgende grupper:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/8/ledd/1/punkt/1/" id="kapittel-1-paragraf-8-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/8/ledd/1/punkt/1/ledd/1/" id="kapittel-1-paragraf-8-ledd-1-punkt-1-ledd-1">På grunnlag av skolepoeng og eventuelle tilleggspoeng.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/8/ledd/1/punkt/2/" id="kapittel-1-paragraf-8-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/8/ledd/1/punkt/2/ledd/1/" id="kapittel-1-paragraf-8-ledd-1-punkt-2-ledd-1">På grunnlag av spesielle faglige, sosiale eller personlige forhold.</article></article></li></ul></article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Kollegiet/universitetstinget fastsetter størrelsen av de to gruppene.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Står flere søkere likt innenfor gruppe 1 foretas avgjørelsen ved loddtrekning.</article><article class="legalP" data-absoluteaddress="/kapittel/1/paragraf/8/ledd/4/" id="kapittel-1-paragraf-8-ledd-4">For Universitetet i Tromsø kan universitetstinget fastsette regler for geografisk kvotering.</article></article><article class="legalArticle" data-lovdata-URL="LTI/forskrift/1984-02-03-238/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Opptak til kliniske studieplasser.</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Departementet fastsetter regler for opptak til disponible kliniske studieplasser etter forslag fra kollegiet/universitetstinget.</article></article><article class="legalArticle" data-lovdata-URL="LTI/forskrift/1984-02-03-238/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage over avgjørelse om opptak.</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Ved klage over avgjørelse om opptak gjelder forvaltningslovens bestemmelser om klagefrist, jf. forvaltningslovens § 29. Klagen rettes til opptakskomiteen. Dersom klagen ikke blir imøtekommet av komiteen, videresendes klagen til universitetets sentrale klagenemnd for avgjørelse.</article></article><article class="legalArticle" data-lovdata-URL="LTI/forskrift/1984-02-03-238/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utfyllende regler.</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">De forskrifter som er gitt med hjemmel i dette reglementet skal tas inn i studieplanen og kan ikke fravikes uten at forskriften gir hjemmel for det.</article></article><article class="legalArticle" data-lovdata-URL="LTI/forskrift/1984-02-03-238/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden.</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Dette reglementet trer i kraft straks.</article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">Reglement for opptak til det medisinske studium ved Universitetet i Bergen, Universitetet i Oslo og Universitetet i Tromsø fastsatt av Kirke- og undervisningsdepartementet 28. mai 1971 med senere endringer oppheves.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-02-03-238/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Departementet får fullmakt til senere å fastsette opptaksreglement for det medisinske studium ved Universitetet i Tromsø.</article></section></main></body></html>