<!DOCTYPE html><html lang="no"><head><title>Forskrift om regulering av sommerloddefisket i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1984-07-27-1483</dd><dt class="dokid">DokumentID</dt><dd class="dokid">LTI/forskrift/1984-07-27-1483</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 16</dd><dt class="dateInForce">I kraft fra</dt><dd class="dateInForce">1984-07-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-12-15-1812</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-17/§1</li><li>lov/1955-06-17/§4</li><li>forskrift/1964-01-17-9176</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1984-08-18</dd><dt class="title">Tittel</dt><dd class="title">Forskrift om regulering av sommerloddefisket i 1984.</dd><dt class="refid">RefID</dt><dd class="refid">forskrift/1984-07-27-1483</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av sommerloddefisket i 1984.<ul class="tocSubUl"><li>I. Totalkvoten<ul class="tocSubUl"><li>§ 1.</li></ul></li><li>II. Fartøykvotene<ul class="tocSubUl"><li>§ 2.</li></ul></li><li>II a. Fiske ved Jan Mayen<ul class="tocSubUl"><li>§ 3.</li><li>§ 4.</li><li>§ 5.</li></ul></li><li>II b. Fiske i Barentshavet<ul class="tocSubUl"><li>§ 6.</li></ul></li><li>III. Generelle bestemmelser<ul class="tocSubUl"><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1984-07-27-1483" id="dokument"><h1>Forskrift om regulering av sommerloddefisket i 1984.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 27. juli 1984 i medhold av § 1 og § 4 i lov av 17. juni 1955 om saltvannsfiskeriene jf. kgl.res. av 17. januar 1964 og § 10 i lov av 16. juni 1972 nr. 57 om regulering av deltagelsen i fisket, jf. kgl.res. av 8. september 1972, bestemt:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-07-27-1483/KAPITTEL_1" data-partID="k1"><h2 data-text-align="center">I. Totalkvoten</h2><article class="legalArticle" data-lovdata-URL="LTI/forskrift/1984-07-27-1483/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt å fiske lodde i det nordøstlige Atlanterhav øst for 0-meridianen, i Barentshavet og i fiskerisonen ved Jan Mayen.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Uten hinder av forbudet i første ledd kan norske ringnotfartøy fra 1. august 1984 kl. 00.00 fiske inntil 105.000 tonn (1,08 mill hl) lodde i fiskerisonen ved Jan Mayen og fra 1. september 1984 kl. 00.00 fiske inntil 470.000 tonn (4,85 mill hl) lodde i Barentshavet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-07-27-1483/KAPITTEL_2" data-partID="k2"><h2 data-text-align="center">II. Fartøykvotene</h2><article class="legalArticle" data-lovdata-URL="LTI/forskrift/1984-07-27-1483/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Innenfor totalkvotene i § 1 reguleres loddefisket ved særskilte fartøykvoter for henholdsvis Jan Mayen og Barentshavet.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Fartøy som innen 1. september deltar i fisket ved Jan Mayen og tar mindre enn den tildelte fartøykvoten for Jan Mayen, kan øke sin fartøykvote i Barentshavet med restkvoten for Jan Mayen.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Fangst ved Jan Mayen som overstiger den tildelte fartøykvote ved Jan Mayen trekkes fra fartøykvoten i Barentshavet.</article></article></section><section class="section" data-name="kapII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-07-27-1483/KAPITTEL_3" data-partID="k3"><h2 data-text-align="center">II a. Fiske ved Jan Mayen</h2><article class="legalArticle" data-lovdata-URL="LTI/forskrift/1984-07-27-1483/§3" data-name="§3" data-partID="§3" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Det i § 1 annet ledd fastsatte kvantum for Jan Mayen fordeles av Fiskeridirektøren på de deltakende ringnotfartøyer etter følgende fordelingsnøkkel:</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">1.000 hl + 30 % av tillatt lastekapasitet inntil</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">10.000 hl + 15 % av tillatt lastekapasitet fra 10.000 hl til</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">12.000 hl + 5 % av tillatt lastekapasitet over 12.000 hl.</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5">Fartøyets samlede loddekvote finnes ved å multiplisere den kvote (basiskvoten) som fremkommer etter nevnte fordelingsnøkkel med den faktor en får ved å dividere totalkvoten med summen av alle deltakende fartøyers basiskvoter.</article><article class="legalP" data-absoluteaddress="/kapittel/3/paragraf/1/ledd/6/" id="kapittel-3-paragraf-1-ledd-6">Dersom totalkvoten ved Jan Mayen ikke blir oppfisket, blir alle fartøykvotene ved Jan Mayen redusert tilsvarende.</article></article><article class="legalArticle" data-lovdata-URL="LTI/forskrift/1984-07-27-1483/§4" data-name="§4" data-partID="§4" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Alle ringnotfartøy kan foreta 1 tur med full last i fiskerisonen ved Jan Mayen. Det enkelte fartøy kan foreta 2 turer til Jan Mayen dersom det foreligger spesiell tillatelse fra Fiskeridirektøren.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Fiskeridirektøren kan, for å sikre at totalkvoten ved Jan Mayen blir tatt, bestemme at fangst på 2. tur ved Jan Mayen ikke skal belastes fullt ut på fartøykvoten i Barentshavet.</article></article><article class="legalArticle" data-lovdata-URL="LTI/forskrift/1984-07-27-1483/§5" data-name="§5" data-partID="§5" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Fiskeridirektøren kan fastsette utseilingsstopp for fiske i fiskerisonen ved Jan Mayen.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Fiskeridirektøren kan blandt de deltakende fartøy i fiskerisonen ved Jan Mayen foreta utvelgelse ved loddtrekning for fartøy som kan foreta to turer.</article></article></section><section class="section" data-name="kapII" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1984-07-27-1483/KAPITTEL_4" data-partID="k4"><h2 data-text-align="center">II b. Fiske i Barentshavet</h2><article class="legalArticle" data-lovdata-URL="LTI/forskrift/1984-07-27-1483/§6" data-name="§6" data-partID="§6" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Det i § 1 annet ledd fastsatte kvantum for Barentshavet fordeles av Fiskeridirektøren på de deltagende ringnotfartøyer etter følgende fordelingsnøkkel:</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">1.000 hl + 30 % av tillatt lastekapasitet inntil</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">10.000 hl + 15 % av tillatt lastekapasitet fra 10.000 hl til</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">12.000 hl + 5 % av tillatt lastekapasitet over 12.000 hl.</article><article class="legalP" data-absoluteaddress="/kapittel/4/paragraf/1/ledd/5/" id="kapittel-4-paragraf-1-ledd-5">Fartøyets samlede loddekvote finnes ved å multiplisere den kvote (basiskvoten) som framkommer etter nevnte fordelingsnøkkel med den faktor en får ved å dividere totalkvoten med summen av alle deltakende fartøyers basiskvoter.</article></article></section><section class="section" data-name="kapIII" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1984-07-27-1483/KAPITTEL_5" data-partID="k5"><h2 data-text-align="center">III. Generelle bestemmelser</h2><article class="legalArticle" data-lovdata-URL="LTI/forskrift/1984-07-27-1483/§7" data-name="§7" data-partID="§7" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Fiskeridirektøren kan stoppe fiske når kvoten i § 1 annet ledd er beregnet oppfisket.</article></article><article class="legalArticle" data-lovdata-URL="LTI/forskrift/1984-07-27-1483/§8" data-name="§8" data-partID="§8" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">De deltakende fartøy skal i god tid før utseiling melde fra til vedkommende salgslag.</article></article><article class="legalArticle" data-lovdata-URL="LTI/forskrift/1984-07-27-1483/§9" data-name="§9" data-partID="§9" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Fartøy som er påmeldt til fisket etter sild i Skagerrak, vest av 4° v.l. og EF-sonen i Nordsjøen og makrell i Nordsjøen i 1984 kan ikke delta i sommerloddefisket.</article><article class="legalP" data-absoluteaddress="/kapittel/5/paragraf/3/ledd/2/" id="kapittel-5-paragraf-3-ledd-2">Øvrige fartøy son ønsker å delta i sommerloddefisket må melde seg til Noregs Sildesalslag eller Feitsildfiskernes Salgslag innen 20. juli. Det er forbudt for uinnmeldte fartøy å delta i fisket.</article><article class="legalP" data-absoluteaddress="/kapittel/5/paragraf/3/ledd/3/" id="kapittel-5-paragraf-3-ledd-3">Fartøy som ikke har påbegynt fisket i Barentshavet innen 22. september kl. 00.00 vil ikke kunne delta i fisket.</article><article class="legalP" data-absoluteaddress="/kapittel/5/paragraf/3/ledd/4/" id="kapittel-5-paragraf-3-ledd-4">Fiskeridirektøren kan i særlige tilfelle dispensere fra bestemmelsen i fjerde ledd.</article></article><article class="legalArticle" data-lovdata-URL="LTI/forskrift/1984-07-27-1483/§10" data-name="§10" data-partID="§10" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">De deltakende fartøy kan nytte faktisk lastekapasitet under fisket.</article></article><article class="legalArticle" data-lovdata-URL="LTI/forskrift/1984-07-27-1483/§11" data-name="§11" data-partID="§11" data-absoluteaddress="/kapittel/5/paragraf/5/" id="kapittel-5-paragraf-5"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/5/paragraf/5/ledd/1/" id="kapittel-5-paragraf-5-ledd-1">Det kvantum det enkelte fartøy er gitt tillatelse til å fiske kan ikke overføres til annet fartøy, men må fiskes og leveres av det kvoteberettigede fartøy.</article><article class="legalP" data-absoluteaddress="/kapittel/5/paragraf/5/ledd/2/" id="kapittel-5-paragraf-5-ledd-2">Fiskeridirektøren kan ved forlis, havari o.l. dispensere fra forbudet i første ledd.</article></article><article class="legalArticle" data-lovdata-URL="LTI/forskrift/1984-07-27-1483/§12" data-name="§12" data-partID="§12" data-absoluteaddress="/kapittel/5/paragraf/6/" id="kapittel-5-paragraf-6"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/5/paragraf/6/ledd/1/" id="kapittel-5-paragraf-6-ledd-1">Det er forbudt å fiske eller beholde om bord lodde som ikke har en lengde på minst 11 cm.</article><article class="legalP" data-absoluteaddress="/kapittel/5/paragraf/6/ledd/2/" id="kapittel-5-paragraf-6-ledd-2">Uten hinder av forbudet i første ledd kan inntil 10 % i antall av hver landing bestå av lodde under fastsatt minstemål.</article></article><article class="legalArticle" data-lovdata-URL="LTI/forskrift/1984-07-27-1483/§13" data-name="§13" data-partID="§13" data-absoluteaddress="/kapittel/5/paragraf/7/" id="kapittel-5-paragraf-7"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/5/paragraf/7/ledd/1/" id="kapittel-5-paragraf-7-ledd-1">Fiskeridirektøren kan gi nærmere forskrifter om gjennomføring og utfylling av reglene i disse forskrifter.</article></article><article class="legalArticle" data-lovdata-URL="LTI/forskrift/1984-07-27-1483/§14" data-name="§14" data-partID="§14" data-absoluteaddress="/kapittel/5/paragraf/8/" id="kapittel-5-paragraf-8"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/5/paragraf/8/ledd/1/" id="kapittel-5-paragraf-8-ledd-1">Det er forbudt å føre i land eller omsette lodde som er fanget i strid med bestemmelser gitt i eller i medhold av disse forskrifter.</article></article><article class="legalArticle" data-lovdata-URL="LTI/forskrift/1984-07-27-1483/§15" data-name="§15" data-partID="§15" data-absoluteaddress="/kapittel/5/paragraf/9/" id="kapittel-5-paragraf-9"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/5/paragraf/9/ledd/1/" id="kapittel-5-paragraf-9-ledd-1">Uaktsom eller forsettlig overtredelse av bestemmelser gitt i eller i medhold av disse forskrifter straffes med bøter i henhold til § 69 i lov av 17. juni 1955 om saltvannsfiskeriene og § 11 i lov av 16. juni 1972 nr. 57 om regulering av deltakelsen i fisket.</article></article><article class="legalArticle" data-lovdata-URL="LTI/forskrift/1984-07-27-1483/§16" data-name="§16" data-partID="§16" data-absoluteaddress="/kapittel/5/paragraf/10/" id="kapittel-5-paragraf-10"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/5/paragraf/10/ledd/1/" id="kapittel-5-paragraf-10-ledd-1">Disse forskrifter trer i kraft straks.</article><article class="legalP" data-absoluteaddress="/kapittel/5/paragraf/10/ledd/2/" id="kapittel-5-paragraf-10-ledd-2">Samtidig oppheves Fiskeridepartementets forskrifter av 15. desember 1983 nr. 1812 om regulering av loddefisket i fiskerisonen ved Jan Mayen i 1984.</article></article></section></main></body></html>