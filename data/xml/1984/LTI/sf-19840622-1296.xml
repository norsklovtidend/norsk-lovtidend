<!DOCTYPE html><html lang="no"><head><title>Forskrift om primærreservekrav for finansieringsselskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1984-06-22-1296</dd><dt class="dokid">DokumentID</dt><dd class="dokid">LTI/forskrift/1984-06-22-1296</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 13</dd><dt class="dateInForce">I kraft fra</dt><dd class="dateInForce">1984-06-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§4</li><li>lov/1965-06-25-2/§5</li><li>lov/1965-06-25-2/§6</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1984-07-19</dd><dt class="title">Tittel</dt><dd class="title">Forskrift om primærreservekrav for finansieringsselskaper.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 22. juni 1984 med hjemmel i lov 25. juni 1965 nr. 2 om adgang til regulering av penge- og kredittforholdene § 4, § 5, § 6, § 16 og § 17. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1984-06-22-1296</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om primærreservekrav for finansieringsselskaper.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-06-22-1296" id="dokument"><h1>Forskrift om primærreservekrav for finansieringsselskaper.</h1><article class="legalArticle" data-lovdata-URL="LTI/forskrift/1984-06-22-1296/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Finansieringsselskaper unntatt finansieringsselskaper med hovedkontor i Nordland, Troms eller Finnmark, skal fra og med 1. september 1984 holde en reserve av primære likvider som minst utgjør 7 pst. av beregningsgrunnlaget.</article></article><article class="legalArticle" data-lovdata-URL="LTI/forskrift/1984-06-22-1296/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Som beregningsgrunnlag i relasjon til § 1 regnes det enkelte selskaps samlede utlån i form av factoring og leasing. Utlån til andre kredittinstitusjoner og til utlandet regnes likevel ikke med.</article></article><article class="legalArticle" data-lovdata-URL="LTI/forskrift/1984-06-22-1296/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Reservekravet beregnes på grunnlag av vedkommende selskaps månedsoppgave til Bankinspeksjonen vedrørende stillingen ved utgangen av hver måned og gjelder for den tredje påfølgende måned. Så snart fristen for oppgavegivning er harmonisert med gjeldende regler for forretnings- og sparebankene, vil kravet tilsvarende bli gjort gjeldende for den nest påfølgende måned.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Som primærreserve regnes det enkelte selskaps beholdning av statskasseveksler som ikke utstedes fysisk, men avregnes mot en av statens konti i Norges Bank. Vilkårene forøvrig med hensyn til løpetid, rentegodtgjørelse og diskonteringsadgang i Norges Bank, vil være som for statskasseveksler ellers. Kravet anses oppfylt når reservene i gjennomsnitt for månedens kalenderdager minst har svart til det beregnede krav. Er reservene i gjennomsnitt for måneden lavere enn det beregnede krav, svares renter til statskassen av det manglende beløp i 30 dager. Den årlige rentesats fastsettes til 14 pst.</article></article><article class="legalArticle" data-lovdata-URL="LTI/forskrift/1984-06-22-1296/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Norges Bank fører tilsyn med at forskriftene overholdes. Finansieringsselskapene skal uoppfordret og senest innen 30 dager etter regnskapsmånedens slutt sende Norges Bank gjenpart av de månedsoppgaver som gis til Bankinspeksjonen og Statistisk Sentralbyrå. Fristen kan settes kortere dersom Finansdepartementet bestemmer det. Selskapene plikter for øvrig å gi de opplysninger Norges Bank finner nødvendige for kontrollen.</article></article><article class="legalArticle" data-lovdata-URL="LTI/forskrift/1984-06-22-1296/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse forskrifter trer i kraft straks.</article></article></main></body></html>