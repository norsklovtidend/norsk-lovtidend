<!DOCTYPE html><html lang="no"><head><title>Forskrift om innsendelsesplikt og offentlighet for årsregnskapet m.v. for regnskapspliktig virksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1984-12-07-1960</dd><dt class="dokid">DokumentID</dt><dd class="dokid">LTI/forskrift/1984-12-07-1960</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 25</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-05-13-35/§16</li><li>forskrift/1980-11-21-2</li></ul></dd><dt class="dateOfPublication">Kunngjort</dt><dd class="dateOfPublication">1985-01-03</dd><dt class="title">Tittel</dt><dd class="title">Forskrift om innsendelsesplikt og offentlighet for årsregnskapet m.v. for regnskapspliktig virksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Handelsdepartementet 7. desember 1984 i medhold av lov av 13. mai 1977 nr. 35 om Regnskapsplikt m.v. (regnskapsloven) § 16 femte, sjette og sjuende ledd og kgl.res. av 21. november 1980 III nr. 2.</dd><dt class="refid">RefID</dt><dd class="refid">forskrift/1984-12-07-1960</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innsendelsesplikt og offentlighet for årsregnskapet m.v. for regnskapspliktig virksomhet.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-07-1960" id="dokument"><h1>Forskrift om innsendelsesplikt og offentlighet for årsregnskapet m.v. for regnskapspliktig virksomhet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-12-07-1960/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1984-12-07-1960/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Innsendelsesplikten for årsregnskapet og revisjonsberetning til Regnskapsregisteret ved Brønnøy Sorenskriverembete, jf. regnskapslovens § 16 fjerde ledd, gjelder bare for regnskapspliktige som driver utvinning eller rørledningstransport av petroleum etter tillatelse gitt med hjemmel i lov.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Dokumentene skal innsendes senest en måned etter at årsregnskapet er underskrevet, jf. regnskapslovens § 16 første ledd.</article></article><article class="legalArticle" data-lovdata-URL="LTI/forskrift/1984-12-07-1960/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">De innsendte dokumenter skal sendes inn samlet og være tydelig lesbare. De skal være fullstendige og i samsvar med regnskapslovens krav.</article></article><article class="legalArticle" data-lovdata-URL="LTI/forskrift/1984-12-07-1960/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Vedlagt dokumentene skal følge et oversendelsesbrev som angir foretakets navn (firma) og forretningskontorets adresse, regnskapsårets avslutningsdato og dato for årsregnskapets underskrift eventuelt med opplysning om ved hvilket handelsregister virksomheten er firmaregistrert. Virksomheter som ikke er firmaregistrert skal på oversendelsesbrevet gi tilstrekkelige opplysninger om ansvarsform og eiere.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Oversendelsesbrevet skal være påført det identifikasjonsnummer (ident.nr.) foretaket har fått tildelt av Regnskapsregisteret. Underskriften på oversendelsesbrevet er samtidig en attestasjon på at innsendte kopier er fullstendige og korrekte.</article></article><article class="legalArticle" data-lovdata-URL="LTI/forskrift/1984-12-07-1960/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">De innsendte dokumenter registrerføres ved Løsøreregisterets EDB-utstyr og arkiveres på mikrofilm eller på annen måte som registerføreren finner hensiktsmessig.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Innholdet av de innsendte dokumenter skal oppbevares i Regnskapsregisteret i minst 10 år.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">De innsendte dokumenter kan makuleres når mikrofilmen er kontrollert.</article></article><article class="legalArticle" data-lovdata-URL="LTI/forskrift/1984-12-07-1960/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Enhver har ved henvendelse til Regnskapsregisteret rett til å gjøre seg kjent med innholdet i de innsendte dokumenter ved å få utlevert/tilsendt kopier. Dokumentene kan også etter retningslinjer og vilkår godkjent av Handelsdepartementet, gjøres tilgjengelig på annen måte som registerføreren finner hensiktsmessig.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Kopier leveres ordinært i fullstendig årsregnskapssett (inkl. revisjonsberetning) a kr. 75.1 særlige tilfeller kan leveres kopier av deler av regnskap til kr 10 pr. kopiside.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Etter særskilt tillatelse kan leveres oppgaver over alle innsendelsespliktige identifisert med navn, adresse og registerets identitetsnummer.</article></article><article class="legalArticle" data-lovdata-URL="LTI/forskrift/1984-12-07-1960/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Regnskapsregisteret er åpent for henvendelser i vanlig kontortid.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Registerføreren kan, dersom det finnes hensiktsmessig begrense ekspedisjonstiden.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-12-07-1960/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft 1. januar 1985 og gjøres gjeldende for årsregnskap og revisjonsberetning som avlegges pr. 31. desember 1984 eller senere.</article></section></main></body></html>