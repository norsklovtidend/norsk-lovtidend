<!DOCTYPE html><html lang="no"><head><title>Midlertidig forskrift om fredning av sel på norskekysten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1984-11-29-1951</dd><dt class="dokid">DokumentID</dt><dd class="dokid">LTI/forskrift/1984-11-29-1951</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 25</dd><dt class="dateInForce">I kraft fra</dt><dd class="dateInForce">1984-11-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li></ul></dd><dt class="dateOfPublication">Kunngjort</dt><dd class="dateOfPublication">1985-01-03</dd><dt class="title">Tittel</dt><dd class="title">Midlertidig forskrift om fredning av sel på norskekysten.</dd><dt class="refid">RefID</dt><dd class="refid">forskrift/1984-11-29-1951</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om fredning av sel på norskekysten.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-11-29-1951" id="dokument"><h1>Midlertidig forskrift om fredning av sel på norskekysten.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 29. november 1984 med hjemmel i lov av 3. juni 1983 nr. 40 om lov om saltvannsfiske m.v. § 4, fastsatt følgende midlertidige forskrift:</article><article class="legalArticle" data-lovdata-URL="LTI/forskrift/1984-11-29-1951/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å jage, fange eller å avlive sel av alle arter på norskekysten fra svenskegrensen til og med Sogn og Fjordane fylke.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">På norskekysten fra og med Møre og Romsdal fylke til grensen mot Sovjet-Samveldet er det forbudt å jage, fange eller å avlive sel av alle arter i tiden fra 1. mai til og med 30. november. Hvalross er fredet hele året.</article></article><article class="legalArticle" data-lovdata-URL="LTI/forskrift/1984-11-29-1951/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Unntatt fra forbudet i § 1 første og annet ledd er avlivning av sel som gjør skade på fiskeredskaper i sjøen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Slik sel kan avlives av redskapets eier eller bruker, eller av den som har tilsynet med redskapet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Sel som oppholder seg i vassdrag der det går laks, sjøørret eller sjørøye kan avlives hele året.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Avlivning av sel i henhold til bestemmelsene under dette punkt skal straks innrapporteres til vedkommende lensmann eller politi.</article></article><article class="legalArticle" data-lovdata-URL="LTI/forskrift/1984-11-29-1951/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For avlivning av sel på norskekysten gjelder følgende regler:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Under avlivningen skal utvises den største hensynsfullhet og anvendes humane avlivningsmetoder for å hindre unødige lidelser for dyrene.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Til avlivning av sel er kun tillatt skytevåpen med riflet løp av kaliber 5,6 mm eller større, og med ammunisjon med ekspanderende kule og anslagsverdi på minst 200 kgm og på 100 meters hold.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Det er forbudt å fange eller å avlive sel ved bruk av line, garn, saks, ruse eller annen form for felle. Det er forbudt å bruke skytevåpen med glatt løp eller å bruke hakapik eller slagkrok til avlivningen.</article></article></li></ul></article></article><article class="legalArticle" data-lovdata-URL="LTI/forskrift/1984-11-29-1951/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Departementet kan i særskilte tilfelle dispensere fra denne forskriften.</article></article><article class="legalArticle" data-lovdata-URL="LTI/forskrift/1984-11-29-1951/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskriften trer i kraft straks og gjelder inntil videre.</article></article></main></body></html>