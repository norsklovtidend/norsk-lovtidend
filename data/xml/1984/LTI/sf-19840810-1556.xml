<!DOCTYPE html><html lang="no"><head><title>Vedtekter for Statens teaterhøgskole. Delegering av fullmakt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1984-08-10-1556</dd><dt class="dokid">DokumentID</dt><dd class="dokid">LTI/forskrift/1984-08-10-1556</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 17</dd><dt class="dateInForce">I kraft fra</dt><dd class="dateInForce">1984-10-03</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-09-03</dd><dt class="title">Tittel</dt><dd class="title">Vedtekter for Statens teaterhøgskole. Delegering av fullmakt.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. august 1984. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">forskrift/1984-08-10-1556</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtekter for Statens teaterhøgskole. Delegering av fullmakt.<ul class="tocSubUl"><li>I<ul class="tocSubUl"><li>§ 1. Formål.</li><li>§ 2. Studiet</li><li>§ 3. Opptak.</li><li>§ 4. Opptakskomité.</li><li>§ 5. Vitnemål/vurdering.</li><li>§ 6. Utsettelse i studiet/permisjon.</li><li>§ 7. Utvisning.</li><li>§ 8. Styrets sammensetning.</li><li>§ 9. Styrets oppgaver.</li><li>§ 10. Styrets møter.</li><li>§ 11. Tilsettinger.</li><li>§ 12. Rektor.</li><li>§ 13. Høgskoleråd.</li><li>§ 14. Råd for tilsatte og studenter.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1984-08-10-1556" id="dokument"><h1>Vedtekter for Statens teaterhøgskole. Delegering av fullmakt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-08-10-1556/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1984-08-10-1556/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Statens teaterhøgskole skal utdanne skuespillere og sceneinstruktører for teatrene, tilby etterutdanning for disse grupper og drive teaterpedagogisk utviklingsarbeid.</article></article><article class="legalArticle" data-lovdata-URL="LTI/forskrift/1984-08-10-1556/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Studiet</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Studietilbudet omfatter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">utdanning for skuespillere</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">utdanning for sceneinstruktører</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">kurs av varierende lengde</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Undervisningsplaner og kursopplegg fastsettes av styret. Styret fastsetter hvilken undervisning som er obligatorisk.</article></article><article class="legalArticle" data-lovdata-URL="LTI/forskrift/1984-08-10-1556/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opptak.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Søkere til skuespillerutdanningen må ha fylt 17 år og ha fullført 9-årig skole.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Søkere til sceneinstruktørutdanningen må ha fylt 20 år og ha minst 3 års utdanning fra videregående skole eller tilsvarende utdanning. Opptaket skjer på grunnlag av opptaksprøver.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Styret fastsetter opptaksbetingelser for kurs.</article></article><article class="legalArticle" data-lovdata-URL="LTI/forskrift/1984-08-10-1556/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opptakskomité.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Departementet fastsetter hvor mange studenter høgskolen skal ta opp årlig. Styret avgjør hvem av søkerne som skal tas opp etter forslag fra en opptakskomité. Opptakskomiteen ledes av rektor og består for øvrig av 2 lærere fra høgskolen, 1 student fra høgskolens avgangsklasser og 2 sakkyndige utenfra oppnevnt av styret.</article></article><article class="legalArticle" data-lovdata-URL="LTI/forskrift/1984-08-10-1556/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vitnemål/vurdering.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Studentene får vitnemål etter endt utdanning. Vitnemålet gir opplysning om hvilke fag som er gjennomført. Studenter som ikke fullfører studiet kan få en attest med opplysning om hvilken utdanning som er gjennomført.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">For å kunne begynne på et nytt studietrinn må studenten ha gjennomført det foregående studieår tilfredsstillende. Dersom styret finner at en student ikke har innfridd dette kravet kan styret gi vedkommende anledning til å ta et studietrinn om igjen.</article></article><article class="legalArticle" data-lovdata-URL="LTI/forskrift/1984-08-10-1556/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utsettelse i studiet/permisjon.</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Styret kan gi en student ett års utsettelse i studiet etter grunngitt søknad. Kortere velferdspermisjoner kan innvilges av rektor etter skriftlig søknad.</article></article><article class="legalArticle" data-lovdata-URL="LTI/forskrift/1984-08-10-1556/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utvisning.</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Styret kan utvise en student for en viss tid dersom studenten har gjort seg skyldig i grovt brudd på de regler som gjelder ved høgskolen eller i uverdig oppførsel som klart kan skade høgskolen eller studentene der i det allmenne omdømme. Avgjørelse om utvisning krever 2/3 flertall i styret.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Til å forberede saken og avgi innstilling for styret, skal det oppnevnes et utvalg på tre medlemmer. Lederen skal oppfylle de lovbestemte vilkår for å være dommer. Ingen i utvalget kan være med i styringsorgan ved høgskolen. Utvalget bør møte i styret under behandlingen av innstillingen.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Styret kan oppheve utvisningen om det finner grunn til det.</article><article class="legalP" data-absoluteaddress="/kapittel/1/paragraf/7/ledd/4/" id="kapittel-1-paragraf-7-ledd-4">En student som er utvist kan anke avgjørelsen inn for departementet senest 4 uker etter at avgjørelsen er meddelt ham/henne. Anken har oppsettende virkning, slik at studenten kan fortsette studiet så lenge departementets avgjørelse ikke er tatt. For utdanning som gjennomføres fra utvisningstidspunktet til departementets avgjørelse foreligger, kan det ikke skrives ut vitnemål, med mindre vedtaket om utvisning oppheves av departementet.</article></article><article class="legalArticle" data-lovdata-URL="LTI/forskrift/1984-08-10-1556/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Styrets sammensetning.</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Styret for høgskolen består av 7 medlemmer med personlige varamedlemmer oppnevnt av departementet.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">To medlemmer med varamedlemmer oppnevnes etter forslag fra henholdsvis lærerne og studentene ved høgskolen. Studentrepresentanten oppnevnes for et skoleår om gangen. Funksjonstiden for det øvrige styret er 3 år.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Departementet oppnevner leder og nestleder.</article></article><article class="legalArticle" data-lovdata-URL="LTI/forskrift/1984-08-10-1556/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Styrets oppgaver.</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Styret er det øverste organ ved høgskolen. Styret trekker opp de praktiske hovedlinjer for virksomheten og vedtar årsmelding og forslag til budsjett. Styret fastsetter ordensregler for høgskolen. Styret skal i samarbeid med rektor og høgskolens interne organer se til at virksomhetene foregår i samsvar med høgskolens formål og gjeldende lover, regler og vedtak.</article></article><article class="legalArticle" data-lovdata-URL="LTI/forskrift/1984-08-10-1556/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Styrets møter.</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Styrelederen innkaller til møte med minst 14 dagers varsel. Det skal holdes møte så ofte det trengs. Styret skal innkalles til møte hvis minst 2 styremedlemmer eller rektor krever det.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Møtene ledes av styreleder eller i dennes fravær av nestlederen. Har både leder og nestleder forfall velger styret selv en møteleder.</article><article class="legalP" data-absoluteaddress="/kapittel/1/paragraf/10/ledd/3/" id="kapittel-1-paragraf-10-ledd-3">Styret er beslutningsdyktig når minst 4 medlemmer er til stede. Som styrets beslutning gjelder det som flertallet av de møtende har stemt for. Ingen kan avgi stemme uten å være til stede under avstemningen. Ved stemmelikhet gjør møtelederens stemme utslaget unntatt i valg. Da skal det være loddtrekning.</article><article class="legalP" data-absoluteaddress="/kapittel/1/paragraf/10/ledd/4/" id="kapittel-1-paragraf-10-ledd-4">Medlemmene har plikt til å møte hvis de ikke har lovlig forfall, og til å stemme dersom de ikke må unntas etter bestemmelsene i forvaltningslovens kapittel 2.</article><article class="legalP" data-absoluteaddress="/kapittel/1/paragraf/10/ledd/5/" id="kapittel-1-paragraf-10-ledd-5">Styret skal føre protokoll over sakene som behandles og vedtak med eventuelle dissenser.</article><article class="legalP" data-absoluteaddress="/kapittel/1/paragraf/10/ledd/6/" id="kapittel-1-paragraf-10-ledd-6">Rektor er sekretær for styret.</article></article><article class="legalArticle" data-lovdata-URL="LTI/forskrift/1984-08-10-1556/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tilsettinger.</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Rektor tilsettes av departementet etter innstilling fra styret.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" data-absoluteaddress="/kapittel/1/paragraf/11/ledd/2/" id="kapittel-1-paragraf-11-ledd-2">Styret tilsetter i de øvrige stillinger ved høgskolen. Styret kan overlate til rektor å tilsette vikarer og engasjere for inntil 6 Måneder i de stillinger styret har tilsettingsmyndighet for.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. Departementets brev av 17. juli 1980 vedr. tilsettingsmyndigheten ved teaterhøgskolen og lov om Statens tjenestemenn m.m. av 4. mars 1983 nr. 3.</article></footer><ul class="defaultList"><li data-li-identifier="10." data-name="10."><article class="listArticle" data-absoluteaddress="/kapittel/1/paragraf/11/ledd/2/punkt/1/" id="kapittel-1-paragraf-11-ledd-2-punkt-1"><span class="data-originalId">10.</span><article class="legalP" data-absoluteaddress="/kapittel/1/paragraf/11/ledd/2/punkt/1/ledd/1/" id="kapittel-1-paragraf-11-ledd-2-punkt-1-ledd-1">aug. Nr. 1556.</article></article></li></ul></article><article class="legalArticle" data-lovdata-URL="LTI/forskrift/1984-08-10-1556/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Rektor.</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Rektor har den daglige ledelse av høgskolen og er ansvarlig for at den drives i henhold til reglement og vedtak fattet av overordnet myndighet.</article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">Departementet gir instruks for rektor.</article></article><article class="legalArticle" data-lovdata-URL="LTI/forskrift/1984-08-10-1556/§13" data-name="§13" data-partID="§13" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Høgskoleråd.</span></h3><article class="legalP" data-absoluteaddress="/kapittel/1/paragraf/13/ledd/1/" id="kapittel-1-paragraf-13-ledd-1">Høgskolerådet er rådgivende organ for styret og rektor.</article><article class="legalP" data-absoluteaddress="/kapittel/1/paragraf/13/ledd/2/" id="kapittel-1-paragraf-13-ledd-2">Rådet behandler saker av vesentlig interesse for høgskolens virksomhet og saker av felles interesse for studenter og tilsatte.</article><article class="legalP" data-absoluteaddress="/kapittel/1/paragraf/13/ledd/3/" id="kapittel-1-paragraf-13-ledd-3">Rådet består av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/3/punkt/1/" id="kapittel-1-paragraf-13-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/3/punkt/1/ledd/1/" id="kapittel-1-paragraf-13-ledd-3-punkt-1-ledd-1">leder for instruktørutdanningen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/3/punkt/2/" id="kapittel-1-paragraf-13-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/3/punkt/2/ledd/1/" id="kapittel-1-paragraf-13-ledd-3-punkt-2-ledd-1">koordinator for skuespillerutdanningen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/3/punkt/3/" id="kapittel-1-paragraf-13-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/3/punkt/3/ledd/1/" id="kapittel-1-paragraf-13-ledd-3-punkt-3-ledd-1">2 medlemmer valgt av og blant det pedagogiske personalet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/3/punkt/4/" id="kapittel-1-paragraf-13-ledd-3-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/3/punkt/4/ledd/1/" id="kapittel-1-paragraf-13-ledd-3-punkt-4-ledd-1">2 medlemmer valgt av og blant det ikke-pedagogiske personalet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/13/ledd/3/punkt/5/" id="kapittel-1-paragraf-13-ledd-3-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/13/ledd/3/punkt/5/ledd/1/" id="kapittel-1-paragraf-13-ledd-3-punkt-5-ledd-1">4 medlemmer valgt av og blant studentene</article></article></li></ul></article><article class="legalP" data-absoluteaddress="/kapittel/1/paragraf/13/ledd/4/" id="kapittel-1-paragraf-13-ledd-4">Rektor kan delta i rådets møter uten stemmerett.</article><article class="legalP" data-absoluteaddress="/kapittel/1/paragraf/13/ledd/5/" id="kapittel-1-paragraf-13-ledd-5">Høgskolerådet velger selv leder og nestleder. Medlemmer av høgskolens styre er ikke valgbare.</article><article class="legalP" data-absoluteaddress="/kapittel/1/paragraf/13/ledd/6/" id="kapittel-1-paragraf-13-ledd-6">Rådet fastsetter selv nærmere regler for sin virksomhet.</article></article><article class="legalArticle" data-lovdata-URL="LTI/forskrift/1984-08-10-1556/§14" data-name="§14" data-partID="§14" data-absoluteaddress="/kapittel/1/paragraf/14/" id="kapittel-1-paragraf-14"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Råd for tilsatte og studenter.</span></h3><article class="legalP" data-absoluteaddress="/kapittel/1/paragraf/14/ledd/1/" id="kapittel-1-paragraf-14-ledd-1">Høgskolens lærere, øvrige tilsatte og studenter kan opprette råd eller velge utvalg til å ta seg av saker som er viktige for dem.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-08-10-1556/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene tar til å gjelde straks.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-08-10-1556/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Kultur- og vitenskapsdepartementet gis fullmakt til å foreta endringer i vedtekten.</article></section></main></body></html>