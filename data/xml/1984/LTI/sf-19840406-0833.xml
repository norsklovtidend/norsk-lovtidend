<!DOCTYPE html><html lang="no"><head><title>Forskrift om regulering av fangst av vågehval i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1984-04-06-833</dd><dt class="dokid">DokumentID</dt><dd class="dokid">LTI/forskrift/1984-04-06-833</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 8</dd><dt class="dateInForce">I kraft fra</dt><dd class="dateInForce">1984-04-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1939-06-16-7/§2</li><li>lov/1939-06-16-7/§3</li><li>lov/1939-06-16-7/§11</li><li>lov/1939-06-16-7/§14</li><li>lov/1972-06-16-57/§10</li><li>lov/1972-06-16-57/§10a</li><li>lov/1972-06-16-57/§10b</li></ul></dd><dt class="dateOfPublication">Kunngjort</dt><dd class="dateOfPublication">1984-05-04</dd><dt class="title">Tittel</dt><dd class="title">Forskrift om regulering av fangst av vågehval i 1984.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 6. april 1984. i medhold av § 2, § 3, § 11 og § 14 i lov av 16. juni 1939 nr. 7 om fangst av hval og § 10, § 10a og § 10b i lov av 16. juni 1972 nr. 57 om regulering av deltakelsen i fisket. Fremmet av Fiskeridepartementet.</dd><dt class="refid">RefID</dt><dd class="refid">forskrift/1984-04-06-833</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fangst av vågehval i 1984.<ul class="tocSubUl"><li>§ 1. Tillatelse til å fange hval.</li><li>§ 2. Totalkvoter.</li><li>§ 3. Vilkår for tillatelse til hvalfangst.</li><li>§ 4. Kvotene for de enkelte fartøy.</li><li>§ 5. Særbestemmelser for Øst- og Vest-Grønland.</li><li>§ 6. Fangsttider, stopp av fangst, utseilingstider og ankomsttider. Fangsttidene for de enkelte områder er:</li><li>§ 7. Gjennomføring og kontroll.</li><li>§ 8. Straff.</li><li>§ 9. Bemyndigelse.</li><li>§ 10. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-04-06-833" id="dokument"><h1>Forskrift om regulering av fangst av vågehval i 1984.</h1><article class="legalArticle" data-lovdata-URL="LTI/forskrift/1984-04-06-833/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tillatelse til å fange hval.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ingen kan drive fangst av hval i 1984 uten tillatelse av Fiskeridirektøren.</article></article><article class="legalArticle" data-lovdata-URL="LTI/forskrift/1984-04-06-833/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvoter.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det kan fanges 635 vågehval langs norskekysten i norsk økonomisk sone, i fiskevernsonen ved Svalbard og i sovjetisk sone.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren fastsetter kvotene for Øst- og Vest-Grønland.</article></article><article class="legalArticle" data-lovdata-URL="LTI/forskrift/1984-04-06-833/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for tillatelse til hvalfangst.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tillatelse kan gis til bestemt person eller selskap og bestemt fiskeriregistrert fartøy. Ny tillatelse må innhentes dersom annet fartøy ønskes nyttet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For å få tillatelse må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Vedkommende søker må ha deltatt i småkvalfangsten i minst 3 sesonger i løpet av de siste 5 år og må stå oppført på blad B i Fiskarmanntallet</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Søkeren må være eier eller medeier i fartøyet som skal nyttes.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Søkeren må ikke være medeier i annet fartøy som skal nyttes til hvalfangst.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Søkeren må ha hatt en fangst de 3 siste år på minst 3 hvaler gjennomsnittlig pr. år.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">Søkeren må ikke være innehaver av reketråltillatelse for fartøy eller bli tildelt slik tillatelse i 1984.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tillatelse kan nektes når søkeren har gitt melding til Fiskeridirektøren om at det søkes om tilskott til omstilling til annet ikke-konsesjonspliktig fiske.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Ved avgjørelser om tillatelse skal gis kan det legges vekt på fartøyets og mannskapets avhengighet av å drive hvalfangst. De faglige og tekniske forutsetninger vil også bli tillagt vekt.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Tillatelse kan nektes når fartøyets eier eller fører har overtrådt forskriftene for fangst av hval.</article></article><article class="legalArticle" data-lovdata-URL="LTI/forskrift/1984-04-06-833/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvotene for de enkelte fartøy.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan fastsette kvoten for det enkelte fartøy.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kvoten for det enkelte fartøy beregnes ved at totalkvoten for 1984 fordeles på de enkelte deltagere i forhold til deres største oppgitte fangst i fangstdagbøkene for 2 av de 3 siste år.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeridirektøren kan gjøre unntak fra annet ledd.</article></article><article class="legalArticle" data-lovdata-URL="LTI/forskrift/1984-04-06-833/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særbestemmelser for Øst- og Vest-Grønland.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartøy som deltar i fangsten ved norskekysten eller i Barentshavet vil ikke kunne delta i fangsten ved Øst- eller Vest-Grønland. Fartøy som deltar i fangsten ved Øst- eller Vest-Grønland vil ikke uten særskilt tillatelse kunne drive hvalfangst i andre områder.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Dersom det ved Grønland blir påmeldt flere fartøy enn kvotegrunnlaget gir rom for kan Fiskeridirektøren avgjøre deltakelsen ved loddtrekning.</article></article><article class="legalArticle" data-lovdata-URL="LTI/forskrift/1984-04-06-833/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fangsttider, stopp av fangst, utseilingstider og ankomsttider. Fangsttidene for de enkelte områder er:</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">I farvannet øst for 33° ø.l. fra 28. mai kl. 00.00 til 31. august kl. 24.00.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Langs norskekysten, i norsk økonomisk sone og i fiskevernsonen rundt Svalbard fra 21. mai kl. 00.00 til 31. august kl. 24.00.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">3.</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">For Øst- og Vest-Grønland fastsetter Fiskeridirektøren fangsttiden særskilt.</article><article class="legalP" data-absoluteaddress="/paragraf/6/punkt/3/ledd/2/" id="paragraf-6-punkt-3-ledd-2"><i>Øst-Grønland-området defineres slik:</i> Øst-Grønland, Jan Mayen og utenfor Islands 200 mils sone.</article><article class="legalP" data-absoluteaddress="/paragraf/6/punkt/3/ledd/3/" id="paragraf-6-punkt-3-ledd-3"><i>Vest-Grønland defineres slik:</i> I farvannet ved Vest-Grønland sør for 71° n.br. og øst for kanadisk økonomisk sone.</article><article class="legalP" data-absoluteaddress="/paragraf/6/punkt/3/ledd/4/" id="paragraf-6-punkt-3-ledd-4">Siste startdato i området under punktene 1 og 2 er 15. juli.</article></article></li></ul><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan stoppe fangstene på tidligere tidspunkt enn angitt i første ledd dersom fangstutviklingen skulle tilsi det.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fiskeridirektøren kan fastsette utseilingstider og ankomsttider for de områder som er nevnt i første ledd.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Det kan kreves attestasjon for tider nevnt i foregående ledd.</article></article><article class="legalArticle" data-lovdata-URL="LTI/forskrift/1984-04-06-833/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring og kontroll.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Konsesjonshaver eller skipper skal gi vedkommende salgslag kontinuerlige meldinger om fangsten og føre fangstdagbok.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Konsesjonshaver eller skipper skal fortløpende fylle ut skjema om harpunering og avliving av hval.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fartøy som deltar i hvalfangsten skal ha inspektør om bord dersom Fiskeridirektøren krever det.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Bruk av blåser under fangsten er forbudt.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Fiskeridirektøren kan gi nærmere forskrifter om fangstutstyr og om gjennomføringen av fangsten.</article></article><article class="legalArticle" data-lovdata-URL="LTI/forskrift/1984-04-06-833/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av disse forskrifter eller bestemmelser gitt i medhold av disse forskrifter er straffbare i henhold til § 21 i lov av 16. juni 1939 om fangst av hval.</article></article><article class="legalArticle" data-lovdata-URL="LTI/forskrift/1984-04-06-833/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bemyndigelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridepartementet bemyndiges til å endre disse forskrifter.</article></article><article class="legalArticle" data-lovdata-URL="LTI/forskrift/1984-04-06-833/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft straks.</article></article></main></body></html>