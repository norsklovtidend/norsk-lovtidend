<!DOCTYPE html><html lang="no"><head><title>Forskrift om desinfeksjon av fiskeoppdrettsanlegg m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">FOR-1984-10-24-1877</dd><dt class="dokid">DokumentID</dt><dd class="dokid">LTI/forskrift/1984-10-24-1877</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 23</dd><dt class="dateInForce">I kraft fra</dt><dd class="dateInForce">1984-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-12-06-2/§8</li></ul></dd><dt class="dateOfPublication">Kunngjort</dt><dd class="dateOfPublication">1984-12-04</dd><dt class="title">Tittel</dt><dd class="title">Forskrift om desinfeksjon av fiskeoppdrettsanlegg m.v.</dd><dt class="refid">RefID</dt><dd class="refid">forskrift/1984-10-24-1877</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om desinfeksjon av fiskeoppdrettsanlegg m.v.</li></ul></dd></dl></header><main class="documentBody" data-lovdata-URL="LTI/forskrift/1984-10-24-1877" id="dokument"><h1>Forskrift om desinfeksjon av fiskeoppdrettsanlegg m.v.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 24. oktober 1984 med hjemmel i lov 6. desember 1968 nr. 2 om tiltak mot sjukdommer hos ferskvannsfisk, § 8.</article><article class="legalP" data-absoluteaddress="/ledd/2/" id="ledd-2">Når fiskeoppdrettsanlegg, klekkeri m.v. skal desinfiseres, skal dette gjennomføres etter følgende retningslinjer, hvis ikke Landbruksdepartementet i det enkelte tilfellet har anvist en annen fremgangsmåte.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">1.</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1"><i>Fiskeoppdrettsanlegg av dansk type (jorddam).</i> <ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/2/punkt/1/ledd/1/punkt/1/" id="ledd-2-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/ledd/2/punkt/1/ledd/1/punkt/1/ledd/1/" id="ledd-2-punkt-1-ledd-1-punkt-1-ledd-1">Dammene og tilførselskanalene tørrlegges og renses for slam o.l.</article></article></li><li data-li-identifier="b." data-name="b."><article class="listArticle" data-absoluteaddress="/ledd/2/punkt/1/ledd/1/punkt/2/" id="ledd-2-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/ledd/2/punkt/1/ledd/1/punkt/2/ledd/1/" id="ledd-2-punkt-1-ledd-1-punkt-2-ledd-1">Dammene og tilførselskanalene desinfiseres deretter ved tilførsel av lesket kalk i en mengde av minst 1/2 kg pr.m<sup>2</sup> . Der dette medfører risiko for fisk i nedenforliggende dammer eller i frie vassdrag kan annen desinfeksjon anvendes i samråd med Landbruksdepartementet.</article></article></li><li data-li-identifier="c." data-name="c."><article class="listArticle" data-absoluteaddress="/ledd/2/punkt/1/ledd/1/punkt/3/" id="ledd-2-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/ledd/2/punkt/1/ledd/1/punkt/3/ledd/1/" id="ledd-2-punkt-1-ledd-1-punkt-3-ledd-1">Dammer og tilførselskanaler skal ligge brakk i minst 1 måned i sommerhalvåret og 2 måneder i vinterhalvåret før ny fisk settes inn.</article></article></li><li data-li-identifier="d." data-name="d."><article class="listArticle" data-absoluteaddress="/ledd/2/punkt/1/ledd/1/punkt/4/" id="ledd-2-punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/ledd/2/punkt/1/ledd/1/punkt/4/ledd/1/" id="ledd-2-punkt-1-ledd-1-punkt-4-ledd-1">I de tilfeller høy grunnvannstand eller andre forhold umuliggjør fullstendig tømming av dammene og tilførselskanalene, skal disse pumpes tomme for vann minst 2 ganger i tørrleggingsperioden og tilføres rikelige mengder hydratkalk (minst 1 kg/m<sup>2</sup> ) etter forutgående fjerning av slam o.l.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">2.</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1"><i>Flytende innretninger i sjøen (notposer m</i>. <i>v.)</i> <ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/2/punkt/2/ledd/1/punkt/1/" id="ledd-2-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/ledd/2/punkt/2/ledd/1/punkt/1/ledd/1/" id="ledd-2-punkt-2-ledd-1-punkt-1-ledd-1">Notpose og flytekrage tas opp på land, tørkes, rengjøres mekanisk med børste, kost eller med høytrykkssprøyte med vann tilsatt 2 promille kaustisk soda (20 g kaustisk soda til 10 1 vann) eller ved bruk av høytrykkssprøyte med minst 60° C varmt vann.</article></article></li><li data-li-identifier="b." data-name="b."><article class="listArticle" data-absoluteaddress="/ledd/2/punkt/2/ledd/1/punkt/2/" id="ledd-2-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/ledd/2/punkt/2/ledd/1/punkt/2/ledd/1/" id="ledd-2-punkt-2-ledd-1-punkt-2-ledd-1">Når utstyr nevnt under punkt 2a. har tørket, desinfiseres dette ved dusjing med en 2 % formalin løsning (200 g av handelsvaren formalin til 10 1 vann) eller med en jodofor oppløsning som inneholder 50-100 ppm fritt jod.</article></article></li><li data-li-identifier="c." data-name="c."><article class="listArticle" data-absoluteaddress="/ledd/2/punkt/2/ledd/1/punkt/3/" id="ledd-2-punkt-2-ledd-1-punkt-3"><span class="data-originalId">c.</span><article class="legalP" data-absoluteaddress="/ledd/2/punkt/2/ledd/1/punkt/3/ledd/1/" id="ledd-2-punkt-2-ledd-1-punkt-3-ledd-1">Sjøbunnen under notposen(e) renses for slam, fórrester, fæsces m.v. i den utstrekning det er mulig.</article></article></li><li data-li-identifier="d." data-name="d."><article class="listArticle" data-absoluteaddress="/ledd/2/punkt/2/ledd/1/punkt/4/" id="ledd-2-punkt-2-ledd-1-punkt-4"><span class="data-originalId">d.</span><article class="legalP" data-absoluteaddress="/ledd/2/punkt/2/ledd/1/punkt/4/ledd/1/" id="ledd-2-punkt-2-ledd-1-punkt-4-ledd-1">Dersom brygger, gangveier m.v. ikke lettvint kan demonteres, må disse i den utstrekning det er mulig, rengjøres og desinfiseres etter de retningslinjer som er angitt under punkt 2a.</article><article class="legalP" data-absoluteaddress="/ledd/2/punkt/2/ledd/1/punkt/4/ledd/2/" id="ledd-2-punkt-2-ledd-1-punkt-4-ledd-2">Der det er foretatt nedslakting av fisk på grunn av sjukdom, skal såvel notposer og flytekrager som flytebrygger og gangveier m.v. tas på land og rengjøres i henhold til de retningslinjer som er angitt under punkt 2a.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">3.</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1"><i>Klekkerier, settefiskanlegg, faste installasjoner m.v.</i> <ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/2/punkt/3/ledd/1/punkt/1/" id="ledd-2-punkt-3-ledd-1-punkt-1"><span class="data-originalId">a.</span><article class="legalP" data-absoluteaddress="/ledd/2/punkt/3/ledd/1/punkt/1/ledd/1/" id="ledd-2-punkt-3-ledd-1-punkt-1-ledd-1">Kar, klekkerenner, inn- og utløpsrør, rister, koster, hover, eggsorteringsmaskiner, (skiver, slanger m.v.), tak, vegger, gangveier ute og inne m.v. rengjøres omhyggelig med en 2 promille kaustisk soda-oppløsning (20 g kaustisk soda til 10 1 vann) ved hjelp av børste eller kost eller ved bruk av høytrykkssprøyte med vann tilsatt kaustisk soda til 2 promille konsentrasjon eller ved bruk av høytrykkssprøyte med minst 60° C vann.</article></article></li><li data-li-identifier="b." data-name="b."><article class="listArticle" data-absoluteaddress="/ledd/2/punkt/3/ledd/1/punkt/2/" id="ledd-2-punkt-3-ledd-1-punkt-2"><span class="data-originalId">b.</span><article class="legalP" data-absoluteaddress="/ledd/2/punkt/3/ledd/1/punkt/2/ledd/1/" id="ledd-2-punkt-3-ledd-1-punkt-2-ledd-1">Utstyr nevnt under punkt 3a. tørkes og desinfiseres som angitt under punkt 2b.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/ledd/2/punkt/4/" id="ledd-2-punkt-4"><span class="data-originalId">4.</span><article class="legalP" data-absoluteaddress="/ledd/2/punkt/4/ledd/1/" id="ledd-2-punkt-4-ledd-1"><i>Desinfeksjon av transportbiler, brønnbåter m.v.</i> <ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/2/punkt/4/ledd/1/punkt/1/" id="ledd-2-punkt-4-ledd-1-punkt-1"><span class="data-originalId">a.</span><article class="legalP" data-absoluteaddress="/ledd/2/punkt/4/ledd/1/punkt/1/ledd/1/" id="ledd-2-punkt-4-ledd-1-punkt-1-ledd-1">Emballasje av enhver art herunder faste installasjoner på transportbiler, brønnbåter m.v. som benyttes til transport av levende ferskvannsfisk av enhver størrelse eller rogn av slik fisk skal umiddelbart foran enhver transport rengjøres grundig og desinfiseres etter de retningslinjer som er angitt under punkt 3.</article></article></li><li data-li-identifier="b." data-name="b."><article class="listArticle" data-absoluteaddress="/ledd/2/punkt/4/ledd/1/punkt/2/" id="ledd-2-punkt-4-ledd-1-punkt-2"><span class="data-originalId">b.</span><article class="legalP" data-absoluteaddress="/ledd/2/punkt/4/ledd/1/punkt/2/ledd/1/" id="ledd-2-punkt-4-ledd-1-punkt-2-ledd-1">Vann fra emballasje eller tanker som har vært brukt ved transport av levende ferskvannsfisk eller rogn av slik fisk, må ikke tømmes i noe norsk vassdrag. Vannet kan likevel tømmes sammen med fisken/rognen på bestemmelsesstedet når ikke annet er angitt.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/ledd/2/punkt/5/" id="ledd-2-punkt-5"><span class="data-originalId">5.</span><span class="miscHeadline"><i>Desinfeksjon av slaktemottak for fisk.</i></span><article class="legalP" data-absoluteaddress="/ledd/2/punkt/5/ledd/1/" id="ledd-2-punkt-5-ledd-1">Dersom sanitetsslakting av fisk er påkrevet i forbindelse med påvisning av meldepliktig sjukdom, kan fisken føres til godkjent slaktemottak for fisk og slaktebehandles der. Slik fisk må imidlertid ikke slaktebehandles sammen med fisk fra andre fiskeoppdrettsanlegg. Slakteavfallet fra sanitetsslaktet fisk må samles opp og destrueres i henhold til det som er angitt under punkt 6.</article><article class="legalP" data-absoluteaddress="/ledd/2/punkt/5/ledd/2/" id="ledd-2-punkt-5-ledd-2">Lokalene der slaktebehandlingen av slik fisk har funnet sted, skal rengjøres og desinfiseres i henhold til det som er angitt under punkt 3.</article></article></li><li data-li-identifier="6." data-name="6."><article class="listArticle" data-absoluteaddress="/ledd/2/punkt/6/" id="ledd-2-punkt-6"><span class="data-originalId">6.</span><span class="miscHeadline"><i>Destruksjon av fisk/rogn.</i></span><article class="legalP" data-absoluteaddress="/ledd/2/punkt/6/ledd/1/" id="ledd-2-punkt-6-ledd-1">Frasortert død rogn og oppsamlet død fisk skal ved påvisning av meldepliktig sjukdom destrueres ved brenning, nedgraving eller leveres til godkjent destruksjonsanstalt, dersom ikke annet er bestemt.</article></article></li><li data-li-identifier="7." data-name="7."><article class="listArticle" data-absoluteaddress="/ledd/2/punkt/7/" id="ledd-2-punkt-7"><span class="data-originalId">7.</span><span class="miscHeadline"><i>Desinfeksjon av øyerogn.</i></span><article class="legalP" data-absoluteaddress="/ledd/2/punkt/7/ledd/1/" id="ledd-2-punkt-7-ledd-1">Desinfeksjon av øyerogn skal foretas ved nedsenkning av rogna i en nøytral jodoforoppløsning som inneholder 50-100 ppm fritt jod i 10 minutter hvoretter den skylles i rent vann. Desinfeksjonen skal for øvrig gjennomføres etter nærmere instruks fra Veterinærinstituttet.</article><article class="legalP" data-absoluteaddress="/ledd/2/punkt/7/ledd/2/" id="ledd-2-punkt-7-ledd-2">Ved utsetting av laksesmolt/regnbueørret skal denne formalinbehandles (1:4.000), eventuelt saltbehandles (15%o salt/sjøvann) før utsetting/transport.</article></article></li><li data-li-identifier="8." data-name="8."><article class="listArticle" data-absoluteaddress="/ledd/2/punkt/8/" id="ledd-2-punkt-8"><span class="data-originalId">8.</span><span class="miscHeadline"><i>Desinfeksjon ved besøk på fiskeoppdrettsanlegg.</i></span><article class="legalP" data-absoluteaddress="/ledd/2/punkt/8/ledd/1/" id="ledd-2-punkt-8-ledd-1">Ved besøk på fiskeoppdrettsanlegg må det nyttes overtrekkssko for engangsbruk eller desinfeksjon av fottøyet ved dusjing med et egnet desinfeksjonsmiddel (f.eks. formalin 2 %, krystallsoda 5 %, fenolløsning 2-5 %).</article><article class="legalP" data-absoluteaddress="/ledd/2/punkt/8/ledd/2/" id="ledd-2-punkt-8-ledd-2">Tilsvarende desinfeksjonsprosedyre gjennomføres når eventuelle besøkende forlater et fiskeoppdrettsanlegg.</article><article class="legalP" data-absoluteaddress="/ledd/2/punkt/8/ledd/3/" id="ledd-2-punkt-8-ledd-3">Eier eller annen ansvarlig ved et fiskeoppdrettsanlegg må påse at slik desinfeksjon gjennomføres.</article><article class="legalP" data-absoluteaddress="/ledd/2/punkt/8/ledd/4/" id="ledd-2-punkt-8-ledd-4">Besøkende bør aldri berøre vann der det går fisk, fórsekker/ fórautomater eller lignende, men overlate f.eks. prøvetaking til eier eller annen ansvarlig person etter at instruksjon er gitt.</article><article class="legalP" data-absoluteaddress="/ledd/2/punkt/8/ledd/5/" id="ledd-2-punkt-8-ledd-5">Dersom det er tvingende nødvendig for besøkende selv å ta ut prøver, bør det foretas hånddesinfeksjon med 0,5 % klorhexidin i 70 % alkohol eller med flytende såpe tilsatt klorhexidin.</article></article></li><li data-li-identifier="9." data-name="9."><article class="listArticle" data-absoluteaddress="/ledd/2/punkt/9/" id="ledd-2-punkt-9"><span class="data-originalId">9.</span><span class="miscHeadline"><i>Generelle hygieniske tiltak</i></span><article class="legalP" data-absoluteaddress="/ledd/2/punkt/9/ledd/1/" id="ledd-2-punkt-9-ledd-1">Eier eller andre som arbeider i fiskeoppdrettsanlegg skal bruke eget arbeidstøy som ikke benyttes utenfor anlegget</article><article class="legalP" data-absoluteaddress="/ledd/2/punkt/9/ledd/2/" id="ledd-2-punkt-9-ledd-2">Fottøyet skal desinfiseres etter samme retningslinjer som angitt under punkt 8.</article><article class="legalP" data-absoluteaddress="/ledd/2/punkt/9/ledd/3/" id="ledd-2-punkt-9-ledd-3">Ved bruk av formalin må det brukes verneutstyr (overtrekkstøy, hansker, beskyttelsesbriller, eventuelt gassmaske).</article></article></li></ul></article><article class="legalP" data-absoluteaddress="/ledd/3/" id="ledd-3">Overtredelse av disse forskrifter eller bestemmelser som blir gitt i medhold av forskriftene, er straffbar, jfr. lov 6. desember 1968 nr. 2 om tiltak mot sjukdommer hos ferskvannsfisk, § 11.</article><article class="legalP" data-absoluteaddress="/ledd/4/" id="ledd-4">Disse forskrifter trer i kraft 1. desember 1984.</article></main></body></html>