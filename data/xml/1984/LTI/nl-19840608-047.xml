<!DOCTYPE html><html lang="no"><head><title>Lov om endring i lov av 18. august 1911 nr. 8 om skatt av formue og inntekt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">LOV-1984-06-08-47</dd><dt class="dokid">DokumentID</dt><dd class="dokid">LTI/lov/1984-06-08-47</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 12</dd><dt class="dateInForce">I kraft fra</dt><dd class="dateInForce">1984-06-08</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-07-10</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endring i lov av 18. august 1911 nr. 8 om skatt av formue og inntekt.</dd><dt class="miscInformation">Annet om dokumentet</dt><dd class="miscInformation">Ot.prp.nr.72 (1983–1984), Innst.O.nr.73 (1983–1984) og Besl.O.nr.86 (1983–1984). Odels- og Lagtingsvedtak hhv. 25. mai og 1. juni 1984. Fremmet av Finans- og tolldepartementet.</dd><dt class="refid">RefID</dt><dd class="refid">lov/1984-06-08-47</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov av 18. august 1911 nr. 8 om skatt av formue og inntekt.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1984-06-08-47" id="dokument"><h1>Lov om endring i lov av 18. august 1911 nr. 8 om skatt av formue og inntekt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-06-08-47/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt skal følgende bestemmelse lyde:</article> <article class="defaultP" margin-top="true">§ 41 nytt syvende ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Foregående ledd første punktum gjelder ikke ved beskatning av en ansatts fordel ved kjøp av aksjer til underkurs i norsk aksjeselskap hvor den ansatte har sin hovedbeskjeftigelse, dersom<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">alle ansatte etter en generell ordning i bedriften har fått tilbud om aksjekjøp,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">aksjene deponeres i bank og den ansatte senest ved selvangivelsesfristens utløp fremlegger attest fra banken om deponeringen,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">aksjenes reelle salgsverdi ved ervervstidspunktet overstiger kr 2.000 det enkelte år,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">d.</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">den ansattes samlede beregnede fordel ved kjøp av aksjer som ligger i depot ikke overstiger kr 50.000.</article></article></li></ul></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Beskatningen foretas ved uttak av aksjer fra depot, ved dødsfall eller hvis de deponerte aksjer avhendes eller stilles som sikkerhet. Skjer uttak fra depot innen 2 år etter utgangen av det kalenderår da aksjene ble ervervet, kan den skattepliktge fordel settes lik differansen mellom aksjenes markedsverdi på uttakstidspunktet og den ansattes kostpris. Skjer uttak senere, settes fordelen lik differansen mellom laveste verdi av aksjenes markedsverdi på enten ervervstidspunktet eller tidspunktet for uttak fra depot, og den ansattes kostpris. Det gis ikke fradrag i inntekten for omkostninger i forbindelse med erverv, deponering og salg av aksjer etter dette ledd. Kongen kan gi nærmere forskrifter om vilkårene for skatteutsettelse etter a – d, herunder regler om depotbankens registrering, oppbevaring og melding til ligningsmyndighetene vedrørende opplysninger som har betydning for den ansattes skatteplikt.</article> <article class="defaultP" margin-top="true">Nåværende § 41 syvende ledd blir åttende ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-06-08-47/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Bestemmelsene under I trer i kraft straks, og gjelder første gang ved ligningen for inntektsåret 1984.</article></section></main></body></html>