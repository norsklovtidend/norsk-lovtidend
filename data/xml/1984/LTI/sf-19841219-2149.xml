<!DOCTYPE html><html lang="no"><head><title>Forskrift og takster for godtgjørelse av utgifter til behandling hos kiropraktor.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1984-12-19-2149</dd><dt class="dokid">DokumentID</dt><dd class="dokid">LTI/forskrift/1984-12-19-2149</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 28</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li></ul></dd><dt class="dateOfPublication">Kunngjort</dt><dd class="dateOfPublication">1985-01-24</dd><dt class="title">Tittel</dt><dd class="title">Forskrift og takster for godtgjørelse av utgifter til behandling hos kiropraktor.</dd><dt class="refid">RefID</dt><dd class="refid">forskrift/1984-12-19-2149</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift og takster for godtgjørelse av utgifter til behandling hos kiropraktor.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-19-2149" id="dokument"><h1>Forskrift og takster for godtgjørelse av utgifter til behandling hos kiropraktor.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 19. desember 1984 i medhold av lov av 17. juni 1966 nr. 12 om folketrygd § 2-5 nr. 2 bokstav e.</article><article class="legalArticle" data-lovdata-URL="LTI/forskrift/1984-12-19-2149/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kiropraktorbehandling etter disse forskrifter omfatter kiropraktiske håndgrep utført på hvirvelsøylen, bekkenet og tilstøtende ledd.</article></article><article class="legalArticle" data-lovdata-URL="LTI/forskrift/1984-12-19-2149/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Godtgjørelse av utgifter til kiropraktorbehandling ytes dersom det foreligger henvisning fra lege på særskilt fastsatt blankett. Behandlingen må være av vesentlig betydning for den trygdedes sykdom og funksjonsevne.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved henvisning til kiropraktor må legen oppgi nøyaktig diagnose samt resultatet av foretatte undersøkelser, herunder laboratorieundersøkelser og røntgenundersøkelser. Eventuelle røntgenbilder vedlegges.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Finner kiropraktoren det påkrevet med ytterligere undersøkelser før kiropraktorbehandling gis utover den praktisk/kliniske undersøkelse som kiropraktoren foretar som ledd i behandlingen, må dette rekvireres gjennom og i samråd med lege.</article></article><article class="legalArticle" data-lovdata-URL="LTI/forskrift/1984-12-19-2149/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Trygdekontoret kan sette som vilkår for godtgjørelse at kontorets tilsagn er innhentet før behandlingen settes i verk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Selv om forhåndstilsagn ikke er innhentet, kan trygdekontoret likevel yte godtgjørelse dersom det er på det rene at trygdekontoret ville ha gitt tilsagn om spørsmålet hadde blitt forelagt på forhånd.</article></article><article class="legalArticle" data-lovdata-URL="LTI/forskrift/1984-12-19-2149/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Godtgjørelse ytes bare hvis behandlingen er utført av kiropraktor som har fått tillatelse til å yte behandling for trygdens regning. Tillatelse som nevnt er betinget av at vedkommende kiropraktor er uteksaminert fra anerkjent 4-årig kiropraktorskole i USA, Canada, Storbritannia eller fra likeverdig skole i annet land. Det kan kreves at kiropraktor har gjennomgått etterutdanning her i riket.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I særlige tilfelle kan tillatelse gis til kiropraktor som har kortvarigere utdannelse dersom vedkommende har lang praksis.</article></article><article class="legalArticle" data-lovdata-URL="LTI/forskrift/1984-12-19-2149/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Godtgjørelse av utgifter til kiropraktorbehandling ytes for inntil seks behandlinger pr. år. Trygdekontoret kan i særlige tilfelle etter begrunnet søknad fra kiropraktoren yte godtgjørelse for ytterligere inntil fire behandlinger.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Godtgjørelsen er kr 25,- pr. behandling.</article></article><article class="legalArticle" data-lovdata-URL="LTI/forskrift/1984-12-19-2149/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kan den trygdede på grunn av sin helsetilstand ikke møte fram på behandlingsstedet, har kiropraktoren som foretar behandlingen rett til skyssgodtgjørelse etter forskrifter fastsatt i medhold av lov om folketrygd § 2-6 nr. 3.</article></article><article class="legalArticle" data-lovdata-URL="LTI/forskrift/1984-12-19-2149/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved krav om godtgjørelse av utgifter til kiropraktorbehandling skal den trygdede legge fram spesifisert og kvittert regning fra kiropraktoren. Regningen må foruten diagnose for de utførte behandlinger, inneholde alle opplysninger som er nødvendig for å avgjøre stønadskravet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Kiropraktoren plikter å utstede regning som nevnt i første ledd på blankett fastsatt av Rikstrygdeverket.</article></article><article class="legalArticle" data-lovdata-URL="LTI/forskrift/1984-12-19-2149/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter og takster trer i kraft 1. januar 1985.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fra samme tid oppheves regler og takster for godtgjørelse av utgifter til behandling hos kiropraktor, fastsatt 11. april 1975 i medhold av daværende § 2-5 nr. 1 bokstav n i lov om folketrygd.</article></article></main></body></html>