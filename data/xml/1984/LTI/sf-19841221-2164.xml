<!DOCTYPE html><html lang="no"><head><title>Forskrift om enhetskvoter for ferskfisk- og rundfrysetrålerflåten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-1984-12-21-2164</dd><dt class="dokid">DokumentID</dt><dd class="dokid">LTI/forskrift/1984-12-21-2164</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 28</dd><dt class="dateInForce">I kraft fra</dt><dd class="dateInForce">– 1988-01-01 1985-02-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1951-04-20/§1</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">1985-01-24</dd><dt class="title">Tittel</dt><dd class="title">Forskrift om enhetskvoter for ferskfisk- og rundfrysetrålerflåten.</dd><dt class="refid">RefID</dt><dd class="refid">forskrift/1984-12-21-2164</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om enhetskvoter for ferskfisk- og rundfrysetrålerflåten.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-21-2164" id="dokument"><h1>Forskrift om enhetskvoter for ferskfisk- og rundfrysetrålerflåten.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 21. desember 1984 med hjemmel i § 1 i lov av 20. april 1951 om fiske med trål og § 5 a i lov av 3. juni 1983 nr. 40 om saltvannsfiske m.v. fastsatt følgende forskrifter:</article><article class="legalArticle" data-lovdata-URL="LTI/forskrift/1984-12-21-2164/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Årskvoten for norsk-arktisk torsk for gruppen ferskfisktrålere over 250 BRT og 115 fot 1.1. og rundfrysetrålere over 400 BRT deles opp i enhetskvoter. Antall enhetskvoter settes lik antall fartøyer som ble tildelt kvote av norsk-arktisk torsk pr. 1. januar 1984, jfr. forskriftene av 20. desember 1983 om regulering av trålfisket etter torsk nord for 62° n.br. i 1984.</article></article><article class="legalArticle" data-lovdata-URL="LTI/forskrift/1984-12-21-2164/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Et rederi som eier to eller flere fartøyer som 1. januar 1984 hadde konsesjon og som var tildelt kvote av norsk-arktisk torsk, kan tildeles et større antall enhetskvoter enn antall deltakende fartøyer.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Vilkåret for tildeling av enhetskvoter etter første ledd, er at rederiet melder ett eller flere fartøyer ut av merkeregisteret.</article></article><article class="legalArticle" data-lovdata-URL="LTI/forskrift/1984-12-21-2164/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Rederier innen et distrikt kan inngå avtaler om sammenslutning. Slike sammenslutninger kan tildeles enhetskvoter på tilsvarende måte som flerbåtsrederiene etter § 2.</article></article><article class="legalArticle" data-lovdata-URL="LTI/forskrift/1984-12-21-2164/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektoratet foretar beregningen av enhetskvoter og fordelingen av kvotene etter denne forskrift.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fordelingen av kvotene gjelder for ett år om gangen.</article></article><article class="legalArticle" data-lovdata-URL="LTI/forskrift/1984-12-21-2164/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift gjelder til 1. januar 1988.</article></article></main></body></html>