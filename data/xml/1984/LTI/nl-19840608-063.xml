<!DOCTYPE html><html lang="no"><head><title>Lov om endringar i lov av 29. april 1953 nr. 1 om Den norske kirkes ordning m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">LOV-1984-06-08-63</dd><dt class="dokid">DokumentID</dt><dd class="dokid">LTI/lov/1984-06-08-63</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 12</dd><dt class="dateInForce">I kraft fra</dt><dd class="dateInForce">1984-08-10</dd><dt class="changesToDocuments">Endrer</dt><dd class="changesToDocuments"><ul><li>lov/1953-04-29-1</li><li>lov/1967-06-16-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-07-10</dd><dt class="titleShort">Korttittel</dt><dd class="titleShort">Endringslov til kirkeloven</dd><dt class="title">Tittel</dt><dd class="title">Lov om endringar i lov av 29. april 1953 nr. 1 om Den norske kirkes ordning m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.74 (1983–1984), Innst.O.nr.79 (1983–1984), Besl.O.nr.98 (1983–1984). Odels- og Lagtingsvedtak hhv. 25. mai og 1. juni 1984. Fremmet av Kirke- og undervisningsdepartementet.</dd><dt class="refid">RefID</dt><dd class="refid">lov/1984-06-08-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov av 29. april 1953 nr. 1 om Den norske kirkes ordning m.m.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1984-06-08-63" id="dokument"><h1>Lov om endringar i lov av 29. april 1953 nr. 1 om Den norske kirkes ordning m.m.</h1><article class="defaultP" data-text-size="small">Endring i lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 16. juni 1967 nr. 2 om organister.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-06-08-63/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 29. april 1953 nr. 1 om Den norske kirkes ordning gjøres følgende endringer:</article> <article class="defaultP" margin-top="true">§ 3 første ledd første punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kirkelig stemmerett har hvert medlem av Den norske kirke som bor i soknet og som senest i det år det stemmes vil ha fylt 18 år og ikke er fradømt stemmerett i offentlige anliggender.</article> <article class="defaultP" margin-top="true">I kapittel 2 skal overskriften lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kapittel 2. Menighetsrådet og formene for dets virksomhet.</article> <article class="defaultP" margin-top="true">§ 4 første ledd andre og tredje punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det samme gjelder lovlig ordnede småkirkemenigheter og døvemenigheter. Departementet kan bestemme at det skal være menighetsråd for kapelldistrikt og for menighet som er knyttet til stiftelse, hospital eller fengsel.</article> <article class="defaultP" margin-top="true">§ 4 femte ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved behandling av saker som må forelegges kommunestyret til vedtak, tiltres menighetsrådet av et medlem som formannskapet velger innen sin midte. Menighetsrådet kan innby dette medlem til også ellers å ta del i rådets forhandlinger, men uten stemmerett.</article> <article class="defaultP" margin-top="true">§ 6 annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Menighetsrådet kan bestemme at stemmegivningen skal foregå på flere steder i soknet. På hvert stemmested foregår stemmegivningen for en viss del av manntallet. Menigetsrådsvalget skal foregå over en eller to påfølgende søndager i alle landets menigheter, og så langt mulig i tilknytning til en gudstjeneste eller et gudstjenestelig møte på stemmestedet. Dagen eller dagene fastsettes i god tid og kunngjøres minst to uker i forveien ved lysing i kirken og for øvrig på den måte menighetsrådet bestemmer. I kunngjøringen skal det gjøres rede for hvor og når (dag og klokkeslett stemmegivningen begynner og det klokkeslett den slutter) valg skal holdes og hvor mange medlemmer og varamenn der skal velges. Når stemmegivningen skal foregå på flere steder, skal det i kunngjøringen dessuten gjøres rede for hvem som skal stemme på de forskjellige steder og når (dag og klokkeslett som nevnt foran) valget skal holdes på hvert sted. Det gis etter nærmere regler anledning til forhåndsstemmegiving.</article> <article class="defaultP" margin-top="true">§ 7. annet ledd oppheves.</article> <article class="defaultP" margin-top="true">Overskriften i kapittel 3 Formene for menighetsrådets virksomhet utgår.</article> <article class="defaultP" margin-top="true">§ 16 tredje ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Biskopen og prosten har rett til å ta del i møtet, men uten stemmerett. Er det mer enn en prest i prestegjeldet, kan menighetsrådet innkalle de prester som ikke er medlemmer av menighetsrådet til rådes møter. Det samme gjelder andre kirkelig tilsatte i soknet. De som møter etter innkalling, tar del i forhandlingene, men uten stemmerett.</article> <article class="defaultP" margin-top="true">§ 21 nytt tredje ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Menighetsrådet kan gi to eller flere av rådets medlemmer fullmakt til på saklig begrensede områder å gjøre vedtak i saker som rådet ellers skal gjøre vedtak i, når det ikke er tid til å kalle inn rådet og berettigede hensyn ville bli tilsidesatt om vedtak ikke gjøres. Vedtak som er truffet med hjemmel i slik fullmakt skal refereres i første møte etter at vedtaket er truffet.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Overskriften i kapittel 4 Menighetsrådets virkeområde endres til: Kapittel 3. Menighetsrådets virkeområde.</article> <article class="defaultP" margin-top="true">§ 29. første ledd bokstav b siste punktum og bokstav f tredje punktum oppheves.</article> <article class="defaultP" margin-top="true">Overskriften i kapittel 5 Menighetsmøter endres til:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Kapittel 4. Menighetsmøter.</article> <article class="defaultP" margin-top="true">Kapittel 5 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Kapittel 5. Prostiråd og prostimøter.</article> <article class="defaultP" margin-top="true">§ 36 skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Etter bestemmelse i et flertall av menighetsrådene i prostiet kan representantene fra prostiet til bispedømmemøtet danne et prostiråd til behandling av saker felles for prostiet. Prosten innbyr i tilfelle til møte i prostirådet, og rådet konstituerer seg selv. Prostirådet kan avholde frie kirkelige møter for prostiet, prostimøter. Prostiråd og prostimøte kan ikke gjøre vedtak som er bindende for de enkelte menighetsråd.</article> <article class="defaultP" margin-top="true">Kapittel 6 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Bispedømmerådet og formene for dets virksomhet.</article> <article class="defaultP" margin-top="true">§ 37 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">I hvert bispedømme skal det være et bispedømmeråd som består av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/14/punkt/1/" id="kapittel-1-ledd-14-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/14/punkt/1/ledd/1/" id="kapittel-1-ledd-14-punkt-1-ledd-1">biskopen,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/14/punkt/2/" id="kapittel-1-ledd-14-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/14/punkt/2/ledd/1/" id="kapittel-1-ledd-14-punkt-2-ledd-1">en prest innen bispedømmet,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/14/punkt/3/" id="kapittel-1-ledd-14-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/14/punkt/3/ledd/1/" id="kapittel-1-ledd-14-punkt-3-ledd-1">en lek kirkelig tilsatt innen bispedømmet,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/14/punkt/4/" id="kapittel-1-ledd-14-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/14/punkt/4/ledd/1/" id="kapittel-1-ledd-14-punkt-4-ledd-1">4 andre leke medlemmer som har stemmerett innen bispedømmet.</article></article></li></ul></article><article class="legalP" data-absoluteaddress="/kapittel/1/ledd/15/" id="kapittel-1-ledd-15">For de i bokstavene b, c og d nevnte medlemmer skal det være et tilsvarende antall varamedlemmer.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Presten og de leke medlemmer velges for 4 år, regnet fra 1. mai i det året valget finner sted, jfr. § 39.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Bestemmelsen i § 4 tredje ledd om valgbarhet og plikt til å ta imot valg gjelder tilsvarende, dog slik at fritaksgrunnene alder og tjenestetid knytter seg til valgperiodens begynnelse. Den som har gjort tjeneste som valgt medlem av bispedømmerådet i to sammenhengende valgperioder, kan ikke velges igjen for den derpå følgende valgperiode.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Bestemmelsene i § 4 siste ledd første punktum gjelder tilsvarende.</article> <article class="defaultP" margin-top="true">Tidligere § 37 blir ny § 38.</article> <article class="defaultP" margin-top="true">§ 39 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">De i § 37 første ledd bokstav d nevnte medlemmer velges på bispedømmemøte, jfr. § 50, i det første året i menighetsrådenes valgperiode. De i § 37 første ledd bokstav b og i bokstav c nevnte medlemmer velges samme år forut for møtet.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Valgene styres av et valgråd på 3 personer som bispedømmerådet oppnevner blant utsendingene til bispedømmemøtet.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Presten velges av prester som er i offentlig kirkelig stilling i bispedømmet, og den leke kirkelig tilsatte velges av leke tilsatte i kirkelige stillinger i bispedømmet. På stemmeseddelen som sendes direkte til valgrådet, føres opp navn på to valgbare personer. Valgrådet foretar prøving og opptelling av stemmene ved bispedømmemøtets begynnelse.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">De andre leke medlemmene av bispedømmerådet velges av de av bispedømmemøtets deltakere som ikke er tilsatt i kirkelige stillinger. Avstemningen er skriftlig og hemmelig. På stemmeseddelen føres opp navn på fire valgbare personer.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Den eller de som har fått flest stemmer er valgt til medlemmer. Den eller de som deretter har fått flest stemmer, er valgt til varamedlemmer. I tilfelle stemmelikhet avgjøres utfallet ved loddtrekning.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Utfallet av stemmegivningen føres i protokollen fra bispedømmemøtet. Bestemmelsene i §§ 11 siste ledd, 12 og 13 gjelder tilsvarende.</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Det valgte bispedømmeråd fungerer inntil nytt råd er valgt (innen 1. mai) i påfølgende valgperiode.</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Departementet kan fastsette regler for nominasjon og nærmere regler for valg m.v., herunder om hvem som skal regnes som prest eller lek kirkelig tilsatt, og avgjør i tvilstilfelle om og hvor en person har stemmerett eller er valgbar.</article> <article class="defaultP" margin-top="true">§ 41 annet og tredje ledd skal lyde:</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Det kan holdes ordinært møte inntil åtte ganger om året.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Formannen kaller inn til møte på det sted bispedømmerådet har fastsatt. Med innkallingen som skjer skriftlig, skal følge sakliste. Har noe medlem forfall, skal varamedlem kalles inn.</article> <article class="defaultP" margin-top="true">§ 43 første ledd skal lyde:</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Bispedømmerådet kan bare gjøre gyldig vedtak når biskopen (fungerende biskop) og minst 3 andre medlemmer er til stede og gir stemme i saken.</article> <article class="defaultP" margin-top="true">§ 45. oppheves.</article> <article class="defaultP" margin-top="true">§ 49. annet ledd oppheves.</article> <article class="defaultP" margin-top="true">§ 50 skal lyde:</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">I hvert bispedømme holdes et bispedømmemøte hvert annet år. Ett av disse møtene holdes det første året i menighetsrådenes valgperiode og innen 1. mai dette året.</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">Møtet består av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/31/punkt/1/" id="kapittel-1-ledd-31-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/31/punkt/1/ledd/1/" id="kapittel-1-ledd-31-punkt-1-ledd-1">bispedømmerådets medlemmer,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/31/punkt/2/" id="kapittel-1-ledd-31-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/31/punkt/2/ledd/1/" id="kapittel-1-ledd-31-punkt-2-ledd-1">et lekt menighetsmedlem som ikke er kirkelig tilsatt fra hvert sogn innen bispedømmet,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/31/punkt/3/" id="kapittel-1-ledd-31-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/31/punkt/3/ledd/1/" id="kapittel-1-ledd-31-punkt-3-ledd-1">to prester fra hver prosti innen bispedømmet,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/31/punkt/4/" id="kapittel-1-ledd-31-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/31/punkt/4/ledd/1/" id="kapittel-1-ledd-31-punkt-4-ledd-1">en lek kirkelig tilsatt fra hvert prosti innen bispedømmet,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/31/punkt/5/" id="kapittel-1-ledd-31-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/31/punkt/5/ledd/1/" id="kapittel-1-ledd-31-punkt-5-ledd-1">prostene innen bispedømmet.</article></article></li></ul></article><article class="legalP" data-absoluteaddress="/kapittel/1/ledd/32/" id="kapittel-1-ledd-32">Bispedømmemøtet har som formål å utveksle erfaringer og drøfte felles oppgaver for å fremme det kirkelige arbeidet i bispedømmet, og det utfører de gjøremål som det til enhver tid er pålagt ved lov og bestemmelse av Kongen eller departementet.</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">Bispedømmemøtet<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/33/punkt/1/" id="kapittel-1-ledd-33-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/33/punkt/1/ledd/1/" id="kapittel-1-ledd-33-punkt-1-ledd-1">behandler saker som blir forelagt møtet av bispedømmerådet, biskopen, Kirkemøtet eller departementet,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/33/punkt/2/" id="kapittel-1-ledd-33-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/33/punkt/2/ledd/1/" id="kapittel-1-ledd-33-punkt-2-ledd-1">drøfter årsmeldinger og rapport fra bispedømmerådet og planer for dets virksomhet,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/33/punkt/3/" id="kapittel-1-ledd-33-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/33/punkt/3/ledd/1/" id="kapittel-1-ledd-33-punkt-3-ledd-1">drøfter saker som blir forelagt møtet av ett eller flere menighetsråd og saker av betydning for menighetene i bispedømmet,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/33/punkt/4/" id="kapittel-1-ledd-33-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/33/punkt/4/ledd/1/" id="kapittel-1-ledd-33-punkt-4-ledd-1">kan på eget initiativ uttale seg i saker som gjelder hele Den norske kirke, bispedømmet eller menighetene.</article></article></li></ul></article><article class="legalP" data-absoluteaddress="/kapittel/1/ledd/34/" id="kapittel-1-ledd-34">Bispedømmerådet innkaller til møte og tilrettelegger og forbereder de saker som skal behandles. Møtet velger dirigent, visedirigent og sekretær.</article><article class="legalP" data-absoluteaddress="/kapittel/1/ledd/35/" id="kapittel-1-ledd-35">I tilknytning til eller utenom bispedømmemøte kan bispedømmerådet avholde frie kirkelige møter for bispedømmet, for ett eller flere prostier eller andre fellesmøter for menighetene.</article><article class="legalP" data-absoluteaddress="/kapittel/1/ledd/36/" id="kapittel-1-ledd-36">Møtene kan ikke gjøre vedtak som binder bispedømmerådet i dets gjøremål.</article><article class="legalP" data-absoluteaddress="/kapittel/1/ledd/37/" id="kapittel-1-ledd-37">De i annet ledd bokstav b nevnte medlemmer velges innen 1. mai i første år av menighetsrådenes valgperiode av menighetsmedlemmene i hver menighet. Prester og leke kirkelig tilsatte har ikke stemmerett. De i bokstavene c og d nevnte medlemmer velges til samme tid av henholdsvis prester som er i offentlig kirkelig stilling og leke tilsatte i kirkelig stilling i hvert prosti.</article><article class="legalP" data-absoluteaddress="/kapittel/1/ledd/38/" id="kapittel-1-ledd-38">Bestemmelsene i § 39 siste ledd gjelder tilsvarende.</article> <article class="defaultP" margin-top="true">§ 51 skal lyde:</article><article class="legalP" data-absoluteaddress="/kapittel/1/ledd/39/" id="kapittel-1-ledd-39">Bispedømmerådet<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/39/punkt/1/" id="kapittel-1-ledd-39-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/39/punkt/1/ledd/1/" id="kapittel-1-ledd-39-punkt-1-ledd-1">medvirker ved utnevning av biskop etter de regler som gjelder til enhver tid, jfr. §§ 57-62.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/39/punkt/2/" id="kapittel-1-ledd-39-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/39/punkt/2/ledd/1/" id="kapittel-1-ledd-39-punkt-2-ledd-1">tilsetter menighetsprester, kateketer eller andre tjenestemenn når det er bestemt av Kongen. Det samme gjelder vedtak om oppsiing, ileggelse av ordensstraff, avskjed og suspensjon.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/39/punkt/3/" id="kapittel-1-ledd-39-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/39/punkt/3/ledd/1/" id="kapittel-1-ledd-39-punkt-3-ledd-1">fastsetter instruks for de tjenestemenn rådet tilsetter når ikke annet er bestemt, og dessuten for klokker, kateket og tjeneste som nevnt i § 49. Instruks for klokker og tjeneste som nevnt i § 49 fastsettes etter forslag fra menighetsrådet. Departementet kan gi nærmere regler om tjenesteordning og vilkår m.v. for kirkelige tjenestemenn.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/39/punkt/4/" id="kapittel-1-ledd-39-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/39/punkt/4/ledd/1/" id="kapittel-1-ledd-39-punkt-4-ledd-1">fastsetter etter forslag fra vedkommende prest tallet på medhjelpere for hvert sokn og foretar etter forslag fra presten oppnevning for et tidsrom av 6 år.</article></article></li></ul></article> <article class="defaultP" margin-top="true">§ 52. oppheves.</article> <article class="defaultP" margin-top="true">Kapittel 8 skal lyde:</article><article class="legalP" data-absoluteaddress="/kapittel/1/ledd/40/" id="kapittel-1-ledd-40">Kapittel 8. Sentralkirkelige organer.</article> <article class="defaultP" margin-top="true">§ 54 skal lyde:</article><article class="legalP" data-absoluteaddress="/kapittel/1/ledd/41/" id="kapittel-1-ledd-41">Kirkemøtet består av medlemmene av bispedømmerådene og de medlemmer av Kirkerådet som er valgt utenom bispedømmerådene. Kirkemøtet samles ordinært til møte en gang om året. Har et medlem forfall, skal varamedlem, jfr. § 41 tredje ledd og § 55 første ledd, kalles inn.</article><article class="legalP" data-absoluteaddress="/kapittel/1/ledd/42/" id="kapittel-1-ledd-42">Kirkemøtet skal ha sin oppmerksomhet henvendt på saker av felles kirkelig karakter og interesser og ellers på alt som kan gjøres for å vekke og nære det kristelige liv i menighetene, og det skal fremme samarbeidet innen Den norske kirke.</article><article class="legalP" data-absoluteaddress="/kapittel/1/ledd/43/" id="kapittel-1-ledd-43">Kirkemøtet utfører dessuten de gjøremål som det til enhver tid er pålagt av Kongen eller departementet og gir de uttalelser disse krever.</article><article class="legalP" data-absoluteaddress="/kapittel/1/ledd/44/" id="kapittel-1-ledd-44">Kirkemøtet<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/44/punkt/1/" id="kapittel-1-ledd-44-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/44/punkt/1/ledd/1/" id="kapittel-1-ledd-44-punkt-1-ledd-1">avgir uttalelse i saker om viktige endringer i lover på det kirkelige område,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/44/punkt/2/" id="kapittel-1-ledd-44-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/44/punkt/2/ledd/1/" id="kapittel-1-ledd-44-punkt-2-ledd-1">vedtar retningsgivende planer og programmer for den kirkelige undervisning og diakoni,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/44/punkt/3/" id="kapittel-1-ledd-44-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/44/punkt/3/ledd/1/" id="kapittel-1-ledd-44-punkt-3-ledd-1">foreslår retningslinjer for soknereguleringer.</article></article></li></ul></article><article class="legalP" data-absoluteaddress="/kapittel/1/ledd/45/" id="kapittel-1-ledd-45">Kirkemøtet kan oppnevne utvalg til forberedende behandling av saker som hører inn under møtet og til å utføre særskilte verv.</article> <article class="defaultP" margin-top="true">§ 54. a oppheves.</article> <article class="defaultP" margin-top="true">§ 55 skal lyde:</article><article class="legalP" data-absoluteaddress="/kapittel/1/ledd/46/" id="kapittel-1-ledd-46">Kirkemøtet velger på sitt første møte i bispedømmerådenes valgperiode for perioden fram til Kirkemøtets første møte i den påfølgende valgperiode et Kirkeråd bestående av 10 leke medlemmer, hvorav minst en er kirkelig tilsatt, og 4 prester, alle med personlige varamedlemmer. Alle bispedømmeråd skal være representert i rådet. Ved siden av de forannevnte medlemmer skal rådet ha som medlem en biskop med varamedlem valgt av bispemøtet.</article><article class="legalP" data-absoluteaddress="/kapittel/1/ledd/47/" id="kapittel-1-ledd-47">Kirkerådet holder møte inntil 5 ganger om året. Ekstraordinære møter kan holdes etter samtykke av departementet.</article><article class="legalP" data-absoluteaddress="/kapittel/1/ledd/48/" id="kapittel-1-ledd-48">Kirkerådet forbereder de saker som skal behandles av Kirkemøtet etter § 54 annet, tredje og fjerde ledd, tilrettelegger for behandling saker som er forberedt av utvalg etter § 54 siste ledd, iverksetter Kirkemøtets beslutninger og leder for øvrig arbeidet mellom Kirkemøtets samlinger i samsvar med bestemmelser gitt av dette.</article><article class="legalP" data-absoluteaddress="/kapittel/1/ledd/49/" id="kapittel-1-ledd-49">Kirkerådet avgir uttalelse i saker der departementet ber om det.</article><article class="legalP" data-absoluteaddress="/kapittel/1/ledd/50/" id="kapittel-1-ledd-50">Kirkerådet skal ha et sekretariat, hvis leder og øvrige tjenestemenn tilsettes av rådet.</article><article class="legalP" data-absoluteaddress="/kapittel/1/ledd/51/" id="kapittel-1-ledd-51">Kirkemøtet fastsetter regler for valg av Kirkeråd og for dets virksomhet. Reglene skal godkjennes av Kongen.</article> <article class="defaultP" margin-top="true">§ 56 skal lyde:</article><article class="legalP" data-absoluteaddress="/kapittel/1/ledd/52/" id="kapittel-1-ledd-52">Bispemøtet består av samtlige tjenestegjørende biskoper.</article><article class="legalP" data-absoluteaddress="/kapittel/1/ledd/53/" id="kapittel-1-ledd-53">Bispemøtet virker for samordning av de gjøremål som det etter gjeldende regler tilligger biskopene og utfører for øvrig de gjøremål som til enhver tid er pålagt ved lov og bestemmelse av Kongen. Det avgir uttalelse i saker som det blir forelagt av vedkommende departement eller Kirkemøtet.</article><article class="legalP" data-absoluteaddress="/kapittel/1/ledd/54/" id="kapittel-1-ledd-54">Kongen gir nærmere bestemmelser for møtene.</article> <article class="defaultP" margin-top="true">§ 61 første ledd skal lyde:</article><article class="legalP" data-absoluteaddress="/kapittel/1/ledd/55/" id="kapittel-1-ledd-55">Når opptelling er foretatt, sender departementet melding om utfallet av avstemningen til Kirkerådet og biskopene med anmodning om innen en nærmere fastsatt frist å uttale seg – med grunngivning – om hvilke tre blant dem som har fått stemmer, de anser mest skikket til å bli utnevnt.</article> <article class="defaultP" margin-top="true">§ 65 annet ledd skal lyde:</article><article class="legalP" data-absoluteaddress="/kapittel/1/ledd/56/" id="kapittel-1-ledd-56">Medlemmer av bispedømmemøte, bispedømmeråd, Kirkemøtet og Kirkerådet har rett til godtgjøring etter vanlige regler for reiser innenlands i forbindelse med de ordinære møter. Det samme gjelder for de valgråd og nominasjonsutvalg som blir opprettet i henhold til § 39.</article> <article class="defaultP" margin-top="true">§ 66 annet ledd skal lyde:</article><article class="legalP" data-absoluteaddress="/kapittel/1/ledd/57/" id="kapittel-1-ledd-57">Utgifter til kontorhold m.m. som følger av denne lovs bestemmelser om bispedømmeråd og Kirkeråd, utredes av statskassen etter nærmere regler som gis av departementet.</article> <article class="defaultP" margin-top="true">§ 67 nytt annet ledd skal lyde:</article><article class="legalP" data-absoluteaddress="/kapittel/1/ledd/58/" id="kapittel-1-ledd-58">De kirkelige møter og råd etter denne lov skal utføre sitt arbeid i lojalitet mot den evangelisk-lutherske lære.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-06-08-63/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Lov av 16. juni 1967 nr. 2 om organister § 2 tredje ledd oppheves.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1984-06-08-63/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Departementet kan fastsette nærmere regler til gjennomføring av loven her.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Loven trer i kraft fra den tid Kongen bestemmer.</article></section></main></body></html>