<!DOCTYPE html><html lang="no"><head><title>Forskrift om endringer i midlertidig forskrift om tilskott i forbindelse med yrkesmessig attføring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1984-12-14-2040</dd><dt class="dokid">DokumentID</dt><dd class="dokid">LTI/forskrift/1984-12-14-2040</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 26</dd><dt class="dateInForce">I kraft fra</dt><dd class="dateInForce">1985-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-11-11-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§4-1</li></ul></dd><dt class="dateOfPublication">Kunngjort</dt><dd class="dateOfPublication">1985-01-09</dd><dt class="title">Tittel</dt><dd class="title">Forskrift om endringer i midlertidig forskrift om tilskott i forbindelse med yrkesmessig attføring.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. 14. desember 1984 med heimel i lov av 17. juni 1966 nr. 12 om folketrygd § 4-1 nr. 1 e, § 4-6, § 4-8 og § 4-9. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1984-12-14-2040</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i midlertidig forskrift om tilskott i forbindelse med yrkesmessig attføring.<ul class="tocSubUl"><li>I</li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-14-2040" id="dokument"><h1>Forskrift om endringer i midlertidig forskrift om tilskott i forbindelse med yrkesmessig attføring.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-12-14-2040/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift fastsatt ved kgl. res. 11. november 1977 gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det kan ytes tilskott til den enkelte deltaker etter de satser som gjelder for yrkesforberedende programmer/praksisplasser. Personer over 19 år gis tilskott etter høyeste sats, mens personer under 19 år gis tilskott etter laveste sats.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I tillegg til ytelsene i 1. ledd kan yrkeshemmet arbeidssøker som fyller vilkårene i § 1, gis tilskott til dekning av andre utgifter som er nødvendige for gjennomføringen av attføringsopplegget, begrenset oppad til 1/12 av folketrygdens grunnbeløp pr. måned.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Arbeidsdirektoratet fastsetter til hvilke formål slik støtte kan gis og kan i det enkelte tilfelle gjøre unntak fra den fastsatte begrensning.</article> <article class="defaultP" margin-top="true">§§ 3 og 7 slås sammen til ny § 3, som skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tilskott etter disse forskrifter kan også gis til dekning av utgifter i forbindelse med prosjekter som tar sikte på yrkesmessig attføring av personer som går inn under § 1. Forutsetningen er at prosjektet godkjennes av arbeidsformidlingen som attføringstiltak og at prosjektet ikke kan finansieres på annen hensiktsmessig måte.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Arbeidsdirektoratet avgjør etter tilråding fra basisteamet, det lokale arbeidskontor og fylkesarbeidskontoret hvorvidt det skal ytes tilskott til prosjekter. Arbeidsdirektoratet fastsetter nærmere regler for organisering og oppfølging av det enkelte prosjekt.</article> <article class="defaultP" margin-top="true">§ 7 går ut av forskriftene.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Tilskott til prosjekter gis til dekning av driftskostnader inkludert godtgjøring til arbeidsledere etter på forhånd godkjente budsjettforslag.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Med Kommunal- og arbeidsdepartementets godkjenning kan det ytes tilskott til investeringer i forbindelse med etablering av nye prosjekter, fornyelser og utvidelser. Tilskottet ytes som lån, og vil vanligvis være rente- og avdragsfrie så lenge prosjektet driver yrkesmessig attføring og arbeidstrening overensstemmende med de til enhver tid gjeldende regler.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Til deltakere i prosjekter kan det i visse tilfeller ytes individtilskott dersom disse utgifter til livsopphold ikke kan finansieres på annen hensiktsmessig måte.</article> <article class="defaultP" margin-top="true">Tidligere § 8 blir ny § 7, tidligere § 9 blir ny § 8 og tidligere § 10 blir ny § 9.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Endringene trer i kraft 1. januar 1985.</article></section></main></body></html>