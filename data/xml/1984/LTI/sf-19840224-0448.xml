<!DOCTYPE html><html lang="no"><head><title>Reglement for val av rektor og prorektor på Universitetet i Trondheim.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-1984-02-24-448</dd><dt class="dokid">DokumentID</dt><dd class="dokid">LTI/forskrift/1984-02-24-448</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 4</dd><dt class="dateInForce">I kraft fra</dt><dd class="dateInForce">1984-04-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-48/§4</li></ul></dd><dt class="dateOfPublication">Kunngjort</dt><dd class="dateOfPublication">1984-03-13</dd><dt class="title">Tittel</dt><dd class="title">Reglement for val av rektor og prorektor på Universitetet i Trondheim.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. av 24. februar 1984 med heimel i lov 3. juni 1983 nr. 48 om Universitetet i Trondheim, § 4. Fremja av Kultur- og vitskapsdepartementet.</dd><dt class="refid">RefID</dt><dd class="refid">forskrift/1984-02-24-448</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Reglement for val av rektor og prorektor på Universitetet i Trondheim.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-02-24-448" id="dokument"><h1>Reglement for val av rektor og prorektor på Universitetet i Trondheim.</h1><article class="legalArticle" data-lovdata-URL="LTI/forskrift/1984-02-24-448/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Rektor og prorektor blir valde på eit valmøte der desse er med:</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Medlemene i kollegiet, dei to høgskolestyra, frå Museet tre vitskaplege avdelingsleiarar, ein styremedlem vald av dei tilsette ved biblioteket og to styremedlemer valde av dei tekniske og administrative tilsette, leiaren for Pedagogisk seminar, frå Det medisinske fakultet prodekanus og ein vald student, dessutan ein målsmann vald av dei tekniske, administrative og andre tilsette i Det medisinske fakultetet og sekretariatet for kollegiet.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Administrasjonssjefen kan ikkje veljast til valmøtet.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Er ein medlem av kollegiet også med i styret for ein høgskole eller Museet, skal varamedlemen i styret kallast inn til valmøtet. Dette gjeld ikkje for høgskolerektorane og leiaren i museumsstyret.</article></article><article class="legalArticle" data-lovdata-URL="LTI/forskrift/1984-02-24-448/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Rektor og prorektor blir valde i mai månad det året tenestetida deira tek til. Rektor skal veljast særskilt. Valføre til rektor er professorar og dosentar i hovudstilling. Valføre til prorektor er professorar og dosentar i hovudstilling som er medlemer i kollegiet. Den som blir vald til rektor er ikkje valfør til ombodet som høgskolerektor eller -prorektor.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kongen skal ha melding om valet.</article></article><article class="legalArticle" data-lovdata-URL="LTI/forskrift/1984-02-24-448/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kollegiet fastset valdagen og gjer han kjend minst ein månad før valet. Kollegiet peikar ut til valnemnd 3 av medlemene i kollegiet. Administrasjonssjefen er sekretær for valnemnda.</article></article><article class="legalArticle" data-lovdata-URL="LTI/forskrift/1984-02-24-448/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Valnemnda gjev tilråding om kven som bør veljast. Tilrådinga og framlegga skal sendast dei røysteføre saman med innkallinga til valmøtet seinast 14 dager før møtet. Røysteføre kan senda valnemnda skriftleg framlegg på dei som skal veljast seinast tre veker før valmøtet. Alle framlegg skal vera underskrivne.</article></article><article class="legalArticle" data-lovdata-URL="LTI/forskrift/1984-02-24-448/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Administrasjonssjefen styrer valmøtet. Det skal veljast to røysteføre til å føra møteboka og skriva under saman med møtestyraren. Røystinga skal vera skriftleg.</article></article><article class="legalArticle" data-lovdata-URL="LTI/forskrift/1984-02-24-448/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Valet skal vera fleirtalsval på denne måten:</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Den er vald som har fått flest røyster og meir enn helvta av dei godkjende røystane. Har ingen fått slikt fleirtal, skal det vera omval. Har ingen fått slikt fleirtal i omvalet heller, skal det vera bunde omval mellom dei to som fekk høgst røystetal i denne røystinga. Står røystene likt etter det bundne omvalet, blir vaiet avgjort med lutdragning.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Til rettsgildt val krevst det at minst to tredjepartar av dei røysteføre har røysta. Har det ikkje røysta so mange, kan departementet likevel godkjenna vaiet etter framlegg frå kollegiet.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Har ein røystesetel namn på nokon som det ikkje er gjort framlegg om etter reglane i § 4 eller som ikkje er valfør, skal namnet reknast for uskrive.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Røystesetlane skal vera utan underskrift og kan ikkje ha særmerke som syner kven som har levert røystesetelen og heller ikkje merke av slikt slag at det framgår at røystaren med vilje har merka røystesetelen.</article></article></main></body></html>