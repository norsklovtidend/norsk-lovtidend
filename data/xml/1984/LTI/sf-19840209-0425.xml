<!DOCTYPE html><html lang="no"><head><title>Forskrift vedrørende motorkjøretøy som innføres i forbindelse med eierens flytting til Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">FOR-1984-02-09-425</dd><dt class="dokid">DokumentID</dt><dd class="dokid">LTI/forskrift/1984-02-09-425</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 4</dd><dt class="dateInForce">I kraft fra</dt><dd class="dateInForce">1984-02-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1984-01-04-1/§14</li></ul></dd><dt class="dateOfPublication">Kunngjort</dt><dd class="dateOfPublication">1984-03-13</dd><dt class="title">Tittel</dt><dd class="title">Forskrift vedrørende motorkjøretøy som innføres i forbindelse med eierens flytting til Norge.</dd><dt class="refid">RefID</dt><dd class="refid">forskrift/1984-02-09-425</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift vedrørende motorkjøretøy som innføres i forbindelse med eierens flytting til Norge.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-02-09-425" id="dokument"><h1>Forskrift vedrørende motorkjøretøy som innføres i forbindelse med eierens flytting til Norge.</h1><article class="legalP" data-absoluteaddress="/ledd/1/" id="ledd-1">Toll- og avgiftsdirektoratet har 9. februar 1984, med hjemmel i § 14 i Finansdepartementets forskrift av 4. januar 1984 nr. 1 om toll og engangsavgift på motorvogner m.m., samt Finansdepartementets brev av 26. og 31. januar 1984, fastsatt følgende forskrift:</article><article class="legalArticle" data-lovdata-URL="LTI/forskrift/1984-02-09-425/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det påligger eieren å legitimere at han fyller vilkårene i § 6, 2. ledd, nr. 1 a)-d) og § 6,2. ledd nr. 2 i Finansdepartementets forskrift av 4. januar 1984 om toll og engangsavgift på motorvogner m.m., heretter kalt forskriften.</article></article><article class="legalArticle" data-lovdata-URL="LTI/forskrift/1984-02-09-425/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For personer som tidligere har vært bosatt i landet er det et vilkår at vedkommende er registrert som flyttet til utlandet. Botiden regnes tidligst fra den dato folkeregisteret har mottatt melding om flytting.</article></article><article class="legalArticle" data-lovdata-URL="LTI/forskrift/1984-02-09-425/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For norske embets- og tjenestemenn (herunder militært personell) som har vært beordret til tjeneste i utlandet, gjelder ikke kravet i forskriftens § 6,2. ledd, nr. 1, b), om de ikke kan få meldt flytting fra landet.</article></article><article class="legalArticle" data-lovdata-URL="LTI/forskrift/1984-02-09-425/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Direktoratet kan frafalle kravet i forskriftens § 6, 2. ledd, nr. 1, b), om vedkommende ved utreisen ikke kunne få registrert utmelding, men senere endrer sin status/situasjon slik at rett til registrert utmelding foreligger. Botiden regnes i så fall fra det tidspunkt vedkommende tidligst kunne ha fått registrert utmelding.</article></article><article class="legalArticle" data-lovdata-URL="LTI/forskrift/1984-02-09-425/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kjøretøyets registreringstid regnes fra den dato kjøretøyet ble ført inn i offentlig register i vedkommende eiers navn og frem til datoen for eierens innreise til Norge. Hvis kjøretøyet innføres før eierens innreise regnes registreringstiden frem til innførselsdagen.</article></article><article class="legalArticle" data-lovdata-URL="LTI/forskrift/1984-02-09-425/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved fortollingen skal eieren avgi erklæring om at han forplikter seg til å betale toll og avgifter etter de regler som gjelder på fortollingstidspunktet, dersom kjøretøyet omregisteres før det er gått 2 år etter første gangs registrering her i landet.</article></article><article class="legalArticle" data-lovdata-URL="LTI/forskrift/1984-02-09-425/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det kan ikke tilstås toll- og avgiftsfritak eller fortolling med ekstrafradrag hvis motorkjøretøyet innføres mer enn 3 måneder etter eierens innreise.</article></article><article class="legalArticle" data-lovdata-URL="LTI/forskrift/1984-02-09-425/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Toll og avgiftsdirektoratet, eller den direktoratet bemyndiger, kan i 1984 dispensere slik at kravet om førerkort og utkjørt distanse, settes til henholdsvis 6 måneder og 3.000 km.</article></article><article class="legalArticle" data-lovdata-URL="LTI/forskrift/1984-02-09-425/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tolldistriktssjefene kan samtykke i midlertidig kjøretillatelse inntil søknad eim fritak, eventuelt tollbehandling med ekstra fradrag, er endelig avgjort.</article></article><article class="legalArticle" data-lovdata-URL="LTI/forskrift/1984-02-09-425/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Søknad som er datert 15. februar 1984 eller senere, behandles etter Finansdepartementets forskrift av 4. januar 1984 om toll og engangsavgift på motorvogner m.m.</article></article><article class="legalArticle" data-lovdata-URL="LTI/forskrift/1984-02-09-425/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Klausul angående hvem som kan bruke kjøretøy som er utlevert toll- og avgiftsfritt i henhold til Finansdepartementets forskrift av 1. oktober 1976 eller departementets forskrift av 1. februar 1978 om takstfortolling, oppheves fra og med 15. februar 1984.</article></article><article class="legalArticle" data-lovdata-URL="LTI/forskrift/1984-02-09-425/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft 15. februar 1984.</article></article></main></body></html>