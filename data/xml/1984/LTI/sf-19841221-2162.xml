<!DOCTYPE html><html lang="no"><head><title>Forskrift om fiske etter torsk nord for 62° n.br. i 1985 med konvensjonelle reiskapar, med slike reiskapar i kombinasjon med trål og bifangst av torsk ved anna fiske m.m. (Torskereguleringsforskrifta).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1984-12-21-2162</dd><dt class="dokid">DokumentID</dt><dd class="dokid">LTI/forskrift/1984-12-21-2162</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 28</dd><dt class="dateInForce">I kraft fra</dt><dd class="dateInForce">1985-02-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1985-01-24</dd><dt class="title">Tittel</dt><dd class="title">Forskrift om fiske etter torsk nord for 62° n.br. i 1985 med konvensjonelle reiskapar, med slike reiskapar i kombinasjon med trål og bifangst av torsk ved anna fiske m.m. (Torskereguleringsforskrifta).</dd><dt class="refid">RefID</dt><dd class="refid">forskrift/1984-12-21-2162</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiske etter torsk nord for 62° n.br. i 1985 med konvensjonelle reiskapar, med slike reiskapar i kombinasjon med trål og bifangst av torsk ved anna fiske m.m. (Torskereguleringsforskrifta).<ul class="tocSubUl"><li>Kap. 1. Periodar med fiskestopp og avgrensing i garnmengda.<ul class="tocSubUl"><li>§ 1. Fiskestopp.</li><li>§ 2. Sportsfiske.</li><li>§ 3. Bifangst</li><li>§ 4. Garnmengde.</li><li>Kap. II. Kvoteregulering av fartøy som fiskar etter torsk berre med konvensjonene reiskapar og fartøy som fiskar med slike reiskapar i kombinasjon med reketrål og trål.<ul class="tocSubUl"><li>§ 5. Maksimalkvote for farty som fiskar med konvensjonelle reiskapar.</li><li>§ 6. Kvote for farty med konsesjon for reketrålfiske.</li><li>§ 7. Kvoteregulering av farty med konsesjon både for reketrålfiske og torsketrålfiske.</li></ul></li><li>Kap. III. Kvote for farty som driv fiske med garn og line etter botnfisk i andre lands soner.<ul class="tocSubUl"><li>§ 8.</li><li>§ 9. Reglar om overfiske.</li><li>§ 10. Bifangst</li><li>§ 11.</li></ul></li><li>Kap. V. Straffereglar.<ul class="tocSubUl"><li>§ 12.</li></ul></li><li>Kap. VI. Iverksetting.<ul class="tocSubUl"><li>§ 13.</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-21-2162" id="dokument"><h1>Forskrift om fiske etter torsk nord for 62° n.br. i 1985 med konvensjonelle reiskapar, med slike reiskapar i kombinasjon med trål og bifangst av torsk ved anna fiske m.m. (Torskereguleringsforskrifta).</h1><article class="legalP" data-absoluteaddress="/ledd/1/" id="ledd-1">Fiskeridepartementet har 21. desember 1984 med heimel i § 4, § 5 og 13 i lov av 13. juni 1983 nr. 40 om saltvannsfiske m.v. og § 10 i lov av 16. juni 1972 nr. 57 om deltakelsen i fisket fastsett følgjande forskrift:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-12-21-2162/KAPITTEL_1" data-partID="k1"><h2>Kap. 1. Periodar med fiskestopp og avgrensing i garnmengda.</h2><article class="legalArticle" data-lovdata-URL="LTI/forskrift/1984-12-21-2162/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Fiskestopp.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">I området nord for 62° 11,2' n.br. er det forbode å fiske etter torsk med andre reiskapar enn trål og ruser, og å ha andre reiskapar enn ruser ståande i sjøen for fiske etter torsk i tida frå torsdag 28. mars 1985 kl 2400 til måndag 8. april 1985 kl 2400.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">For fiske med snurrevad gjeld forbodsperioden etter første ledd til tysdag 9. april 1985 kl 2400.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">I området nord for 67° n.br. er det forbode å fiske etter torsk med andre reiskapar enn:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/3/punkt/1/" id="kapittel-1-paragraf-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/3/punkt/1/ledd/1/" id="kapittel-1-paragraf-1-ledd-3-punkt-1-ledd-1">trål, juksa og ruser, og å ha andre reiskapar enn ruser ståande i sjøen for fiske etter torsk frå fredag 28. juni 1985 kl 2400 til sundag 4. august 1985 kl 2400.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/3/punkt/2/" id="kapittel-1-paragraf-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/3/punkt/2/ledd/1/" id="kapittel-1-paragraf-1-ledd-3-punkt-2-ledd-1">trål og ruser, og å ha andre reiskapar enn ruser ståande i sjøen for fiske etter torsk frå fredag 13. desember 1985 kl 2400 til tysdag 31. desember 1985 kl 2400.</article></article></li></ul></article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">For fiske med snurrevad gjeld forbodsperioden etter tredje ledd a) til måndag: 5. august 1985 kl 2400.</article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Reiskap som grunna uver ikkje kan dragast innan forbodstidene etter denne paragrafen tek til, skal dragast så snart råd er etter at verhindringa er over.</article></article><article class="legalArticle" data-lovdata-URL="LTI/forskrift/1984-12-21-2162/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Sportsfiske.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forbodet mot fiske etter torsk i § 1 gjeld og sportsfiske. Fiskeridirektøren kan etter søknad dispensere frå dette forbodet</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Uten hinder av forbodet i første ledd kan det likevel fiskast til eige konsum med stong og håndsnøre. Fisket må avgrensast til slik mengde av torsk som går med til eigen huslyd sin trong for fersk fisk i forbodsperiodane nemnde i § 1.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Fangst som nemnd i første ledd kan ikkje omsetjast eller tilverkast for sal.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Fiske med juksa-maskin vert ikkje rekna som håndsnøre etter denne paragrafen.</article></article><article class="legalArticle" data-lovdata-URL="LTI/forskrift/1984-12-21-2162/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Bifangst</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I periodane med forbod mot fiske etter torsk, jfr. § 1, er det forbode å ta større bifangstar av torsk ved fiske etter andre fiskeslag enn 15 % aust for Sværholdt i Finnmark og 10 % i andre kystområde, rekna i vekt av heile fangsten om bord eller ved landing.</article></article><article class="legalArticle" data-lovdata-URL="LTI/forskrift/1984-12-21-2162/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Garnmengde.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ingen båt må bruke fleire garn enn det som kan røktast dagleg.</article></article><section class="section" data-name="kapII" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1984-12-21-2162/KAPITTEL_1-1" data-partID="k1-1"><h3>Kap. II. Kvoteregulering av fartøy som fiskar etter torsk berre med konvensjonene reiskapar og fartøy som fiskar med slike reiskapar i kombinasjon med reketrål og trål.</h3><article class="legalArticle" data-lovdata-URL="LTI/forskrift/1984-12-21-2162/§5" data-name="§5" data-partID="§5" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Maksimalkvote for farty som fiskar med konvensjonelle reiskapar.</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Kvart farty som fiskar torsk med andre reiskapar enn trål kan i 1985 ikkje fiske meir enn 350 tonn torsk rund vekt i området nord for 62° n.br. Farty som har konsesjon for å drive trålfiske etter torsk, jfr. forskrifter om tildeling av tillatelse til å drive fiske med trål av 28. april 1978, og som driv slikt fiske i kombinasjon med garn, line eller juksa kan heller ikkje fiske meir enn 350 tonn torsk i nemnde område.</article><article class="legalP" data-absoluteaddress="/kapittel/1/kapittel/1/paragraf/1/ledd/2/" id="kapittel-1-kapittel-1-paragraf-1-ledd-2">Farty som har fiska opp maksimalkvoten etter første ledd i denne paragrafen kan ved fiske etter andre fiskeslag taka 10 % bifangst av torsk rekna i vekt av heile fangsten i kvar landing. Bifangst av torsk som overstig 10 % skal reknast som overfiske av maksimalkvoten etter første ledd.</article></article><article class="legalArticle" data-lovdata-URL="LTI/forskrift/1984-12-21-2162/§6" data-name="§6" data-partID="§6" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Kvote for farty med konsesjon for reketrålfiske.</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Farty med konsesjon for trålfiske etter reker, jfr. forskrifter om adgangen til å drive trålfiske etter reker av 29. juni 1984 nr. 1318 (reketrålforskriftene), kan i 1984 ikkje fiske meir enn totalt 5.500 tonn torsk rund vekt i området nord for 62° n.br.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">Kvart farty som har konsesjon for trålfiske etter reker kan i 1985 ikkje fiske meir enn 175 tonn torsk rund vekt i området nord for 62° n.br.</article><article class="legalP" data-absoluteaddress="/kapittel/1/kapittel/1/paragraf/2/ledd/3/" id="kapittel-1-kapittel-1-paragraf-2-ledd-3">Fiskeridirektøren kan stoppe fisket når det er utrekna at totalkvoten etter første ledd er oppfiska.</article><article class="legalP" data-absoluteaddress="/kapittel/1/kapittel/1/paragraf/2/ledd/4/" id="kapittel-1-kapittel-1-paragraf-2-ledd-4">Etter at totalkvoten etter første ledd er oppfiska kan det ved fiske etter andre fiskeslag takast 10 % bifangst av torsk rekna i vekt av heile fangsten i kvar landing. Denne bifangstregelen gjeld og for farty som har fiska opp kvoten etter andre ledd før fisket er stoppa etter tredje ledd. Bifangst av torsk som overstig 10 % skal reknast som overfiske av kvoten etter andre ledd.</article></article><article class="legalArticle" data-lovdata-URL="LTI/forskrift/1984-12-21-2162/§7" data-name="§7" data-partID="§7" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Kvoteregulering av farty med konsesjon både for reketrålfiske og torsketrålfiske.</span></h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Reglane i § 6 gjeld og for slike farty som kjem inn under § 6 punkt 2 i forskrift om regulering av trålfiske etter torsk nord for</article><article class="legalP" data-absoluteaddress="/kapittel/1/kapittel/1/paragraf/3/ledd/2/" id="kapittel-1-kapittel-1-paragraf-3-ledd-2">62° n.br. i 1985 av 21. desember 1984 nr. 2163, som i tillegg til konsesjon for trålfiske etter reker har konsesjon for trålfiske etter torsk, jfr. forskrifter om tildeling av tillatelse til å drive fiske med trål av 28. april 1978.</article></article></section><section class="section" data-name="kapIII" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1984-12-21-2162/KAPITTEL_1-2" data-partID="k1-2"><h3>Kap. III. Kvote for farty som driv fiske med garn og line etter botnfisk i andre lands soner.</h3><article class="legalArticle" data-lovdata-URL="LTI/forskrift/1984-12-21-2162/§8" data-name="§8" data-partID="§8" data-absoluteaddress="/kapittel/1/kapittel/2/paragraf/1/" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 8</span>.</h4><article class="legalP" data-absoluteaddress="/kapittel/1/kapittel/2/paragraf/1/ledd/1/" id="kapittel-1-kapittel-2-paragraf-1-ledd-1">Farty som driv fiske med garn og line etter torsk, hyse, sei, kveite, blåkveite, pigghå, håbrand, lange, blålange og brosme i sonene til andre land kan i 1985 ikkje fiske meir enn 175 tonn torsk rund vekt med andre reiskapar enn trål i norsk sone mellom 62° n.br. og aust for 0-meridianen.</article><article class="legalP" data-absoluteaddress="/kapittel/1/kapittel/2/paragraf/1/ledd/2/" id="kapittel-1-kapittel-2-paragraf-1-ledd-2">Med sonene til andre land er i paragrafen her og i §§ 9 og 10 i denne forskrifta meint EF-sona, færøysk sone, islandsk sone og NAFO-området.</article></article><article class="legalArticle" data-lovdata-URL="LTI/forskrift/1984-12-21-2162/§9" data-name="§9" data-partID="§9" data-absoluteaddress="/kapittel/1/kapittel/2/paragraf/2/" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Reglar om overfiske.</span></h4><article class="legalP" data-absoluteaddress="/kapittel/1/kapittel/2/paragraf/2/ledd/1/" id="kapittel-1-kapittel-2-paragraf-2-ledd-1">Farty som har overfiska den kvoten som er fastsett i § 8 i denne forskrifta kan i 1985 ikkje drive med garn og line i sonene til andre land etter dei fiskeslaga som er nemnde i § 8. Maksimalkvoten på 350 tonn i § 5 gjeld for farty som ikkje fiskar i andre lands soner jfr. § 8, andre ledd.</article><article class="legalP" data-absoluteaddress="/kapittel/1/kapittel/2/paragraf/2/ledd/2/" id="kapittel-1-kapittel-2-paragraf-2-ledd-2">Utan omsyn til forbodet i første ledd kan Fiskeridirektøren gje løyve til eit farty til å drive slikt fiske i sonene til andre land som nemnd i § 8, når overfisket av kvoten etter § 8 blir inndregen av vedkommande salslag, jfr. § 7 i lov om saltvannsfiske m.v. av 3. juni 1983 nr. 40.</article></article><article class="legalArticle" data-lovdata-URL="LTI/forskrift/1984-12-21-2162/§10" data-name="§10" data-partID="§10" data-absoluteaddress="/kapittel/1/kapittel/2/paragraf/3/" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Bifangst</span></h4><article class="legalP" data-absoluteaddress="/kapittel/1/kapittel/2/paragraf/3/ledd/1/" id="kapittel-1-kapittel-2-paragraf-3-ledd-1">Farty som har fiska opp kvoten sin etter § 8 kan ved fiske etter andre fiskeslag taka 10 % bifangst av torsk rekna i vekt av heile fangsten i kvar landing. Bifangstar som overstig 10 % skal reknast som overfiske av kvoten etter § 8.</article><article class="legalP" data-absoluteaddress="/kapittel/1/kapittel/2/paragraf/3/ledd/2/" id="kapittel-1-kapittel-2-paragraf-3-ledd-2"><i>Kap. IV Utfyllande reglar.</i></article></article><article class="legalArticle" data-lovdata-URL="LTI/forskrift/1984-12-21-2162/§11" data-name="§11" data-partID="§11" data-absoluteaddress="/kapittel/1/kapittel/2/paragraf/4/" id="kapittel-1-kapittel-2-paragraf-4"><h4 class="legalArticleHeader"><span class="legalArticleValue">§ 11</span>.</h4><article class="legalP" data-absoluteaddress="/kapittel/1/kapittel/2/paragraf/4/ledd/1/" id="kapittel-1-kapittel-2-paragraf-4-ledd-1">Fiskeridirektøren kan gi forskrift om gjennomføring og utfylling av denne forskrifta.</article></article></section><section class="section" data-name="kapV" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTI/forskrift/1984-12-21-2162/KAPITTEL_1-3" data-partID="k1-3"><h3>Kap. V. Straffereglar.</h3><article class="legalArticle" data-lovdata-URL="LTI/forskrift/1984-12-21-2162/§12" data-name="§12" data-partID="§12" data-absoluteaddress="/kapittel/1/kapittel/3/paragraf/1/" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 12</span>.</h4><article class="legalP" data-absoluteaddress="/kapittel/1/kapittel/3/paragraf/1/ledd/1/" id="kapittel-1-kapittel-3-paragraf-1-ledd-1">Aktlause eller forsettlege brot på forskrifta her og medverknad til slike brot blir straffa med bøter, jfr. §§ 53 og 54 i lov om saltvannsfiske.</article></article></section><section class="section" data-name="kapVI" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTI/forskrift/1984-12-21-2162/KAPITTEL_1-4" data-partID="k1-4"><h3>Kap. VI. Iverksetting.</h3><article class="legalArticle" data-lovdata-URL="LTI/forskrift/1984-12-21-2162/§13" data-name="§13" data-partID="§13" data-absoluteaddress="/kapittel/1/kapittel/4/paragraf/1/" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 13</span>.</h4><article class="legalP" data-absoluteaddress="/kapittel/1/kapittel/4/paragraf/1/ledd/1/" id="kapittel-1-kapittel-4-paragraf-1-ledd-1">Forskrifta her vert sett i verk frå 1. januar 1985, og gjeld til og med 31. desember 1985.</article></article></section></section></main></body></html>