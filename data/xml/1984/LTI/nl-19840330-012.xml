<!DOCTYPE html><html lang="no"><head><title>Lov om endring i lov 4. februar 1977 nr. 4 om arbeidervern og arbeidsmiljø m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">LOV-1984-03-30-12</dd><dt class="dokid">DokumentID</dt><dd class="dokid">LTI/lov/1984-03-30-12</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 7</dd><dt class="dateInForce">I kraft fra</dt><dd class="dateInForce">1984-03-30</dd><dt class="changesToDocuments">Endrer</dt><dd class="changesToDocuments"><ul><li>lov/1977-02-04-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-04-25</dd><dt class="titleShort">Korttittel</dt><dd class="titleShort">Endringslov til arbeidsmiljøloven</dd><dt class="title">Tittel</dt><dd class="title">Lov om endring i lov 4. februar 1977 nr. 4 om arbeidervern og arbeidsmiljø m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.76 (1982–1983), Innst.O.nr.35 (1983–1984) og Besl.O.nr.44 (1983–1984). Odels- og Lagtingsvedtak henholdsvis 20. og 27 mars 1984. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1984-03-30-12</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov 4. februar 1977 nr. 4 om arbeidervern og arbeidsmiljø m.v.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1984-03-30-12" id="dokument"><h1>Lov om endring i lov 4. februar 1977 nr. 4 om arbeidervern og arbeidsmiljø m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-03-30-12/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 4, februar 1977 nr. 4 om arbeidervern og arbeidsmiljø m.v. gjøres følgende endringer:</article> <article class="defaultP" margin-top="true">§ 41 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tvist om arbeidet faller inn under første ledd, bokstav a-f, avgjøres av Direktoratet for arbeidstilsynet.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Nåværende annet ledd blir nytt tredje ledd.</article> <article class="defaultP" margin-top="true">§ 45 A (ny) skal lyde:<p class="leddfortsettelse">§ 45 A. Utvidet adgang til nattarbeid, søn- og helgedagsarbeid etter avtale med fagforening med innstillingsrett.</p></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Fagforening som har innstillingsrett etter lov 5. mai 1927 nr. 1 om arbeidstvister § 11 nr, 1 eller lov 18, juli 1958 nr. 2 om offentlige tjenestetvister § 25 første ledd nr. 2, kan slutte tariffavtale om at nattarbeid, søn- og helgedagsarbeid kan utføres uten hinder av de vilkår og grenser som er fastsatt i §§ 42-45.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Arbeidsgiver som er bundet av tariffavtale som nevnt, kan gjøre avtalens bestemmelser om adgang til nattarbeid eller søn- og helgedagsarbeid gjeldende for alle arbeidstakere, som utfører arbeid av den art avtalen omfatter dersom et flertall er bundet av avtalen. Er bare et mindretall bundet av avtalen, kreves godkjenning av Direktoratet for arbeidstilsynet.</article> <article class="defaultP" margin-top="true">§ 46 nr. 3 nytt annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tvist om lengden av den alminnelige arbeidstid etter første ledd avgjøres av Direktoratet for arbeidstilsynet.</article> <article class="defaultP" margin-top="true">§ 46 nr. 4 nytt annet ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Tvist om lengden av den alminnelige arbeidstid etter første ledd avgjøres av Direktoratet for arbeidstilsynet.</article> <article class="defaultP" margin-top="true">§ 46 nr. 7 (ny) skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">7. Forlengelse av arbeidstida ved forberedende og avsluttende arbeid.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Når den jevne drift ikke kan gå sin gang uten at enkelte arbeidstakere må begynne før eller slutte etter de andre arbeidstakere, kan den alminnelige arbeidstid forlenges med inntil 1/2 time i døgnet for disse arbeidstaker.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Nåværende nr. 7,8 og 9 blir nye nr. 8,9 og 10.</article> <article class="defaultP" margin-top="true">§ 46 nr. 10 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">10. Avtale om annen arbeidstid enn lovens.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Fagforening som har innstillingsrett etter lov 5. mai 1927 nr. 1 om arbeidstvister § 11 nr. 1 eller lov 18. juli 1958 nr. 2 om offentlige tjenestetvister § 25 første ledd nr. 2, kan slutte tariffavtale om ordning av den alminnelige arbeidstid uten hinder av de grenser for arbeidstidas lengde som er fastsatt i denne paragraf nr. 1-9. Med godkjennelse av departementet kan arbeidsgiver som er bundet av tariffavtale som nevnt, gjøre avtalens bestemmelser om arbeidstida gjeldende for alle arbeidstakere som utfører arbeid av den art avtalen omfatter.</article> <article class="defaultP" margin-top="true">§ 47 nr. 2 ny bokstav d skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">d) for å innarbeide enkelte fridager i tilknytning til jul, påske og andre helge- og høytidsdager utenom søndager.</article> <article class="defaultP" margin-top="true">§ 49 nr. 4 (ny) skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">4. Dispensasjon for fast bruk av overtid i visse tilfelle.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Direktoratet for arbeidstilsynet kan gjøre unntak fra reglene i nr. 1 for arbeidstakere som frivillig påtar seg arbeid av sosial karakter i tillegg til sitt ordinære arbeid for samme arbeidsgiver.</article> <article class="defaultP" margin-top="true">§ 50 nr. 5 (ny) skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">5. Utvidet adgang til overtidsarbeid etter avtale med fagforening med innstillingsrett.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Fagforening som har innstillingsrett etter lov 5. mai 1927 nr. 1 om arbeidstvister § 11 nr. 1 eller lov 18. juli 1958 nr. 2 om offentlige tjenestetvister § 25 første ledd nr. 2, kan slutte tariffavtale om at overtidsarbeid på de vilkår som fremgår av § 49 nr. 1, kan utføres ut over de grenser for overtidas lengde som er fastsatt i nr. 2 og 3 ovenfor.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Arbeidsgiver som er bundet av tariffavtale som nevnt, kan gjøre avtalens bestemmelser om adgang til overtidsarbeid gjeldende for alle arbeidstakere som utfører arbeid av den art avtalen omfatter, dersom et flertall er bundet av avtalen. Er bare et mindretall bundet av avtalen, kreves godkjenning av Direktoratet for arbeidstilsynet.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Utvidet overtidsarbeid som omtalt i første og annet ledd kan bare pålegges arbeidstaker som i det enkelte tilfelle har sagt seg villig til det.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-03-30-12/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer i kraft straks.</article></section></main></body></html>