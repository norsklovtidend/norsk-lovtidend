<!DOCTYPE html><html lang="no"><head><title>Forskrift om merking av lærvarer, tekstilvarer og klær.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1984-03-26-810</dd><dt class="dokid">DokumentID</dt><dd class="dokid">LTI/forskrift/1984-03-26-810</dd><dt class="ministry">Departement</dt><dd class="ministry"><ul><li>Industridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 7</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1929-06-21-1</li></ul></dd><dt class="dateOfPublication">Kunngjort</dt><dd class="dateOfPublication">1984-04-25</dd><dt class="title">Tittel</dt><dd class="title">Forskrift om merking av lærvarer, tekstilvarer og klær.</dd><dt class="refid">RefID</dt><dd class="refid">forskrift/1984-03-26-810</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om merking av lærvarer, tekstilvarer og klær.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-03-26-810" id="dokument"><h1>Forskrift om merking av lærvarer, tekstilvarer og klær.</h1><article class="legalP" data-absoluteaddress="/ledd/1/" id="ledd-1">Industridepartementet har 26. mars 1984 i medhold av lov om oprinnelsesmerker m.v. av 21. juni 1929, jf. kgl.res. av 1. juli 1960 gitt følgende forskrift:</article><article class="legalArticle" data-lovdata-URL="LTI/forskrift/1984-03-26-810/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Lærvarer, tekstilvarer og klær som nevnt i § 2 må ikke innføres fra utlandet eller selges eller frembys til salg her i landet uten å være merket med opprinnelsesland i samsvar med bestemmelsene i §§ 3 og 4. Hvis varene er bearbeidet i mer enn ett land, skal det land hvor den siste vesentlige bearbeidelse fant sted regnes som opprinnelsesland.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Brukte varer og varer som medbringes fra utlandet til personlig bruk omfattes ikke av forskriften.</article></article><article class="legalArticle" data-lovdata-URL="LTI/forskrift/1984-03-26-810/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Følgende varer omfattes av forskriften (varelisten er knyttet til tolltariffen, og dennes mer detaljerte varebeskrivelse under de respektive nummer skal legges til grunn i tvilstilfelle):<table><tbody><tr><td data-text-align="left" data-vertical-align="top" /><td data-text-align="left" data-vertical-align="top">Nummer i tolltariffen (1982)</td></tr><tr><td data-text-align="left" data-vertical-align="top">Vareslag:</td><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Lærvarer m.v.:</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Reiseeffekter, vesker, lommebøker m.v. .......</td><td data-text-align="left" data-vertical-align="top">42.02</td></tr><tr><td data-text-align="left" data-vertical-align="top">Klær og tilbehør til klær, av lær eller kunstlær (herunder hansker)</td><td data-text-align="left" data-vertical-align="top">42.03</td></tr><tr><td data-text-align="left" data-vertical-align="top">Varer av pelsskinn</td><td data-text-align="left" data-vertical-align="top">43.03</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Trikotasjevarer:</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Trikotasje metervare, unntatt til industriell fremstilling av klær av</td><td data-text-align="left" data-vertical-align="top">60.01</td></tr><tr><td data-text-align="left" data-vertical-align="top">Hansker, vanter, votter, sokker o.l. av trikotasje</td><td data-text-align="left" data-vertical-align="top">60.02, 60.03</td></tr><tr><td data-text-align="left" data-vertical-align="top">Undertøy, yttertøy og andre varer av trikotasje .</td><td data-text-align="left" data-vertical-align="top">60.04, 60.05</td></tr><tr><td data-text-align="left" data-vertical-align="top">Ferdige varer av elastikktrikotasje og gummiert trikotasje av</td><td data-text-align="left" data-vertical-align="top">60.06</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Klær m.v. av tekstilstoff:</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Yttertøy</td><td data-text-align="left" data-vertical-align="top">61.01, 61.02</td></tr><tr><td data-text-align="left" data-vertical-align="top">Undertøy</td><td data-text-align="left" data-vertical-align="top">61.03, 61.04</td></tr><tr><td data-text-align="left" data-vertical-align="top">Lommetørkler</td><td data-text-align="left" data-vertical-align="top">61.05</td></tr><tr><td data-text-align="left" data-vertical-align="top">Sjal, skjerf o.l</td><td data-text-align="left" data-vertical-align="top">61.06</td></tr><tr><td data-text-align="left" data-vertical-align="top">Slips</td><td data-text-align="left" data-vertical-align="top">61.07</td></tr><tr><td data-text-align="left" data-vertical-align="top">Korsetter, hofteholdere, bysteholdere, seler, sokkeholdere o.l</td><td data-text-align="left" data-vertical-align="top">61.09</td></tr><tr><td data-text-align="left" data-vertical-align="top">Hansker, vanter, votter, strømper og sokker</td><td data-text-align="left" data-vertical-align="top">61.10</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Andre ferdige tekstilvarer:</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Pledd og tepper</td><td data-text-align="left" data-vertical-align="top">62.01</td></tr><tr><td data-text-align="left" data-vertical-align="top">Sengelinnet, dekketøy, toalett- og kjøkkenhånd- klær o.l., gardiner og andre utetyrsvarer</td><td data-text-align="left" data-vertical-align="top">62.02</td></tr><tr><td data-text-align="left" data-vertical-align="top">Presenninger, seil, markiser, telt og campingartikler</td><td data-text-align="left" data-vertical-align="top">62.04</td></tr><tr><td data-text-align="left" data-vertical-align="top">Soveposer og teppeposer av</td><td data-text-align="left" data-vertical-align="top">94.04</td></tr></tbody></table></article></article><article class="legalArticle" data-lovdata-URL="LTI/forskrift/1984-03-26-810/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Varer som er nevnt i § 2 skal være merket slik:</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">«Fabrikkert i . .......... (landets navn)» eller samme tekst skrevet på et her i landet forstått fremmed språk, f.eks. «Made in .... . .... (landets navn)».</article></article><article class="legalArticle" data-lovdata-URL="LTI/forskrift/1984-03-26-810/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Merket skal være anbrakt på selve varen eller på en merkelapp festet til varen. Dersom varen normalt frembys i innpakket stand, kan merket være anbrakt på emballasjen eller på en merkelapp festet til pakningen. Merket skal være tydelig og lett synlig for kjøperen. Det må ikke være skjult under prislapp e.l.</article></article><article class="legalArticle" data-lovdata-URL="LTI/forskrift/1984-03-26-810/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Når varer tilbys for salg i postordrekataloger o.l. og det er forutsatt at kjøperen sender bestilling uten å ha sett selve varen, skal opprinnelseslandet angis i tilbudet.</article></article><article class="legalArticle" data-lovdata-URL="LTI/forskrift/1984-03-26-810/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Industridepartementet kan oppnevne kontrollører for å påse at merkingsbestemmelsene overholdes. Kontrollørene skal ha adgang til ethvert sted hvor lærvarer, tekstilvarer og klær fremstilles, lagres eller frembys for salg. De har rett til å ta de prøver og kreve de opplysninger som er nødvendig for gjennomføring av kontrollen. Vedkommende produsent, importør eller videreforhandler har ikke krav på erstatning for varer som måtte bli skadet eller ødelagt ved kontrolltiltak.</article></article><article class="legalArticle" data-lovdata-URL="LTI/forskrift/1984-03-26-810/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når særlige grunner tilsier det kan Industridepartementet gjøre unntak fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/1984-03-26-810/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av bestemmelsene i denne forskrift straffes med bøter.</article></article><article class="legalArticle" data-lovdata-URL="LTI/forskrift/1984-03-26-810/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 1. januar 1985. Bestemmelser om merking av forskjellige tekstilvarer, fastsatt ved kgl.res. av 23. mai 1958 og endret ved Industridepartementets bestemmelse av 27. oktober 1965, gjelder fortsatt for de varers vedkommende som ikke omfattes av denne forskrift. Bestemmelser om merking av forskjellige portefølje-, reise- og sportsartikler, fastsatt av Industridepartementet 15. mars 1963, oppheves fra 1. januar 1985.</article></article></main></body></html>