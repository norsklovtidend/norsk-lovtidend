<!DOCTYPE html><html lang="no"><head><title>Forskrift for etableringstilskudd fra Den Norske Stats Husbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">FOR-1984-11-09-1885</dd><dt class="dokid">DokumentID</dt><dd class="dokid">LTI/forskrift/1984-11-09-1885</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 23</dd><dt class="dateInForce">I kraft fra</dt><dd class="dateInForce">1984-11-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-03-23-575</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-03-01-3/§1</li><li>lov/1946-03-01-3/§26</li></ul></dd><dt class="dateOfPublication">Kunngjort</dt><dd class="dateOfPublication">1984-12-04</dd><dt class="title">Tittel</dt><dd class="title">Forskrift for etableringstilskudd fra Den Norske Stats Husbank.</dd><dt class="refid">RefID</dt><dd class="refid">forskrift/1984-11-09-1885</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for etableringstilskudd fra Den Norske Stats Husbank.<ul class="tocSubUl"><li>§ 1. Formål</li><li>§ 2. Tilskuddsutmålingen</li><li>§ 3. Vilkår</li><li>§ 4. Søknadsbehandling</li><li>§ 5. Nærmere retningslinjer</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1984-11-09-1885" id="dokument"><h1>Forskrift for etableringstilskudd fra Den Norske Stats Husbank.</h1><article class="legalP" data-absoluteaddress="/ledd/1/" id="ledd-1">Gitt av Kommunal- og arbeidsdepartementet 9. november 1984 med hjemmel i § 1 og § 26 i lov av 1. mars 1946 nr. 3 om Den Norske Stats Husbank.</article><article class="legalArticle" data-lovdata-URL="LTI/forskrift/1984-11-09-1885/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Husbanken kan innvilge etableringstilskudd til oppføring, erverv og omfattende utbedring av bolig for vanskeligstilte husstander. Tilskuddet skal dekke toppfinansiering når det gis grunnlån/ervervslån eller direkte Utbedringslån fra Husbanken eller Landbruksbanken. Unntaksvis kan tilskudd også gis når tiltaket finansieres på annen måte.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tilskudd kan gis når vedkommende husstand som skal bo i boligen er særlig vanskeligstilt og uten nødvendige økonomiske midler.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med særlig vanskeligstilt husstand menes her:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">a.</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">husstand med minst ett medlem som er funksjonshemmet, i en sosial krisesituasjon eller under sosial rehabilitering eller integrering.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">b.</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">husstand med spesielle boligbehov.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/1/ledd/3/punkt/3/" id="paragraf-1-ledd-3-punkt-3"><span class="data-originalId">c.</span><article class="legalP" data-absoluteaddress="/paragraf/1/ledd/3/punkt/3/ledd/1/" id="paragraf-1-ledd-3-punkt-3-ledd-1">husstand som er særlig vanskeligstilt av andre årsaker.</article></article></li></ul></article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Tilskuddene kan gis til kommune så vel til dekning av egenkapital i kommuneeide boliger beregnet for vanskeligstilte husstander som til videre tildeling til slike husstander til dekning av innskudd i borettslag. Tilskudd kan videre gis til stiftelser og private organisasjoner som skaffer boliger til vanskeligstilte husstander samt til personlige søkere.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">En forutsetning for å innvilge tilskudd til stiftelser, private organisasjoner og personlige søkere er at kommunen har tilrådd søknaden.</article></article><article class="legalArticle" data-lovdata-URL="LTI/forskrift/1984-11-09-1885/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsutmålingen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved søknad om etableringstilskudd i tilknytning til grunnlån/ ervervslån/utbedringslån utmåles etableringstilskudd i forhold til det lånegrunnlaget som Husbanken fastsetter for vedkommende bolig. Tilskuddet kan ordinært utgjøre inntil 20 pst. av lånegrunnlaget.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved anskaffelse av bolig i borettslag utmåles etableringtilskuddet i forhold til summen av innskuddet og gjenstående lån. Tilskuddet kan utgjøre inntil 20 pst. av summen av innskuddet og gjenstående lån. Nødvendig egenkapital for øvrig kan dekkes ved etableringslån.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">I særlige tilfelle kan tilskuddet settes høyere enn etter ovennevnte regler.</article></article><article class="legalArticle" data-lovdata-URL="LTI/forskrift/1984-11-09-1885/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Etableringstilskuddet kan kreves tilbakebetalt eller gjøres rente- og avdragspliktig dersom boligen disponeres i strid med forutsetningene. Slik tilbakebetaling/omgjøring til rente- og avdragspliktig lån vil bare være aktuelt i de 10 første årene etter at tilskuddet er gitt.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det kan kreves pantesikkerhet for tilskuddet.</article></article><article class="legalArticle" data-lovdata-URL="LTI/forskrift/1984-11-09-1885/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknadsbehandling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om etableringstilskudd skal som hovedregel behandles og avgjøres parallelt med søknad om ordinære lån fra Husbanken eller Landbruksbanken. Søknad om tilskudd behandles av Husbanken også i de tilfeller det søkes om lån i Landbruksbanken.</article></article><article class="legalArticle" data-lovdata-URL="LTI/forskrift/1984-11-09-1885/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nærmere retningslinjer</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Husbankens hovedstyre kan gi nærmere retningslinjer for gjennomføring av tilskuddsordningen.</article></article><article class="legalArticle" data-lovdata-URL="LTI/forskrift/1984-11-09-1885/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft straks. Samtidig oppheves forskrifter for etableringstilskudd fra Den Norske Stats Husbank gitt av Kommunal- og arbeidsdepartementet 23. mars 1982 nr. 575.</article></article></main></body></html>