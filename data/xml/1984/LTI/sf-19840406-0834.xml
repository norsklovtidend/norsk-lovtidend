<!DOCTYPE html><html lang="no"><head><title>Forskrift om mørklegging.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1984-04-06-834</dd><dt class="dokid">DokumentID</dt><dd class="dokid">LTI/forskrift/1984-04-06-834</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 8</dd><dt class="dateInForce">I kraft fra</dt><dd class="dateInForce">1984-04-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1953-07-17-9/§4</li><li>lov/1953-07-17-9/§15</li></ul></dd><dt class="dateOfPublication">Kunngjort</dt><dd class="dateOfPublication">1984-05-04</dd><dt class="title">Tittel</dt><dd class="title">Forskrift om mørklegging.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 6. april 1984 i medhold av lov om sivilforsvaret av 17. juli 1953 nr. 9 § 4, § 15 nr. 8, § 41 og § 47. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1984-04-06-834</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om mørklegging.<ul class="tocSubUl"><li>Kap. I. Alminnelige bestemmelser.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>Kap. II. Alminnelig belysning.<ul class="tocSubUl"><li>§ 6.</li><li>§ 7.</li><li>§ 8.</li></ul></li><li>Kap. III. Kjøretøyer, tog, fartøyer og fly.<ul class="tocSubUl"><li>§ 9.</li><li>§ 10.</li><li>§ 11.</li></ul></li><li>Kap. IV. Forskjellige bestemmelser.<ul class="tocSubUl"><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li><li>§ 18.</li><li>§ 19.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1984-04-06-834" id="dokument"><h1>Forskrift om mørklegging.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-04-06-834/KAPITTEL_1" data-partID="k1"><h2 data-text-align="center">Kap. I. Alminnelige bestemmelser.</h2><article class="legalArticle" data-lovdata-URL="LTI/forskrift/1984-04-06-834/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Ved mørklegging forstås i disse forskrifter slukking, skjerming eller demping av lyskilder og tildekking av lysåpninger.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Forskriftene gjelder for all sivil virksomhet og for Forsvaret i den utstrekning egne militære mørkleggingsbestemmelser ikke er fastsatt.</article></article><article class="legalArticle" data-lovdata-URL="LTI/forskrift/1984-04-06-834/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Mørklegging skal settes i verk frå det tidspunkt Kongen bestemmer.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Dersom forbindelsen til høyere myndighet er brutt, kan fylkesmannen eller sjef for sivilforsvarskrets ved væpnet angrep bestemme at mørklegging settes i verk innen hans område. Før en slik bestemmelse treffes skal fylkesmann eller kretssjef om mulig samrå seg med sivile og militære myndigheter på stedet.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Militær sjef kan kreve mørklegging i områder som er å betrakte som militære operasjonsområder.</article></article><article class="legalArticle" data-lovdata-URL="LTI/forskrift/1984-04-06-834/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Kravet til mørklegging gjelder i mørkleggingsperioden, som varer frå solnedgang til soloppgang dersom ikke annet bestemmes.</article></article><article class="legalArticle" data-lovdata-URL="LTI/forskrift/1984-04-06-834/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ansvaret for mørklegging påhviler den som eier, eller på annen måte har rådighet over lyskilden.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Ansvaret for avblending av offentlig utendørs belysning påhviler vedkommende kommune.</article></article><article class="legalArticle" data-lovdata-URL="LTI/forskrift/1984-04-06-834/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Mørklegging skal skje med de midler som has for hånden eller kan skaffes, og på den måte som er mest effektiv.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Justisdepartementet eller den departementet bestemmer kan fastsette bestemmelser for og krav om godkjennelse av materiell som bringes i handelen til bruk for mørklegging.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-04-06-834/KAPITTEL_2" data-partID="k2"><h2 data-text-align="center">Kap. II. Alminnelig belysning.</h2><article class="legalArticle" data-lovdata-URL="LTI/forskrift/1984-04-06-834/§6" data-name="§6" data-partID="§6" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">All bebyggelse skal mørklegges slik at lys ikke slipper ut gjennom lysåpninger.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">På steder der det pågår viktig virksomhet, såsom jernbane, havne- og bedriftsområder, kan lyskilder nyttes i nødvendig utstrekning, men disse må avskjermes slik at de ikke gir lys oppad.</article></article><article class="legalArticle" data-lovdata-URL="LTI/forskrift/1984-04-06-834/§7" data-name="§7" data-partID="§7" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">All vei- og gatebelysning skal slukkes.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Trafikklys som er nødvendig for en forsvarlig trafikkavvikling kan opprettholdes, men skal avskjermes slik at de ikke gir lys oppad.</article></article><article class="legalArticle" data-lovdata-URL="LTI/forskrift/1984-04-06-834/§8" data-name="§8" data-partID="§8" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Fyr, fyrlykter og markeringslys for lufttrafikk skal mørklegges eller slukkes i henhold til særskilte regler.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-04-06-834/KAPITTEL_3" data-partID="k3"><h2 data-text-align="center">Kap. III. Kjøretøyer, tog, fartøyer og fly.</h2><article class="legalArticle" data-lovdata-URL="LTI/forskrift/1984-04-06-834/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Under flyalarm skal kjøretøyer anvende parkeringslys eller annet sterkt neddempet lys. Ellers kan det nyttes samme lysføring som under fredsforhold.</article></article><article class="legalArticle" data-lovdata-URL="LTI/forskrift/1984-04-06-834/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Tog og sporvogner skal bare nytte strengt nødvendig kjørelys avskjermet slik at det ikke gir lys oppad.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Fartøyer og fly mørklegges i den grad det anses mulig i henhold til egen sikkerhet.</article></article><article class="legalArticle" data-lovdata-URL="LTI/forskrift/1984-04-06-834/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Utrykningskjøretøyer kan bruke vanlig fredstidsbelysning når det er nødvendig for en forsvarlig gjennomføring av oppdraget.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1984-04-06-834/KAPITTEL_4" data-partID="k4"><h2 data-text-align="center">Kap. IV. Forskjellige bestemmelser.</h2><article class="legalArticle" data-lovdata-URL="LTI/forskrift/1984-04-06-834/§12" data-name="§12" data-partID="§12" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Politiet kan etter søknad gi tillatelse til å opprettholde samme utendørs belysning som under fredsforhold for området hvor livsviktig virksomhet finner sted. Slik tillatelse skal normalt være betinget av at alle lyskilder slukkes eller avblendes under flyalarm eller på særlig ordre.</article></article><article class="legalArticle" data-lovdata-URL="LTI/forskrift/1984-04-06-834/§13" data-name="§13" data-partID="§13" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Med hjemmel i lov om sivilforsvaret § 48 pålegges Norsk Industriforbund ved Industrivernet å sørge for at mørklegging blir planlagt og forberedt ved alle industrivernpliktige bedrifter.</article></article><article class="legalArticle" data-lovdata-URL="LTI/forskrift/1984-04-06-834/§14" data-name="§14" data-partID="§14" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Justisdepartementet eller den departementet bemyndiger kan fastsette lempinger i mørkleggingsforskriftene hvis det anses nødvendig.</article></article><article class="legalArticle" data-lovdata-URL="LTI/forskrift/1984-04-06-834/§15" data-name="§15" data-partID="§15" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">I fredstid kan Justisdepartementet eller den departementet bemyndiger for øvingsformål i bestemte områder iverksette mørklegging og andre tiltak overensstemmende med disse forskrifter. Utgifter til slike øvelser bæres av den som vil ha ansvaret for en mørklegging, jf. § 4.</article></article><article class="legalArticle" data-lovdata-URL="LTI/forskrift/1984-04-06-834/§16" data-name="§16" data-partID="§16" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Tilsynet med iverksettelse og overholdelse av mørkleggingsforskriftene utenfor militært område, militære installasjoner og fartøyer påhviler politiet og Sivilforsvaret.</article></article><article class="legalArticle" data-lovdata-URL="LTI/forskrift/1984-04-06-834/§17" data-name="§17" data-partID="§17" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Overtredelse av forskriftene og unnlatelse av å etterkomme pålegg og anvisninger fra politiet og sivilforsvarsmyndighet medfører straffeansvar i henhold til lov om Sivilforsvaret av 17. juli 1953 § 62.</article></article><article class="legalArticle" data-lovdata-URL="LTI/forskrift/1984-04-06-834/§18" data-name="§18" data-partID="§18" data-absoluteaddress="/kapittel/4/paragraf/7/" id="kapittel-4-paragraf-7"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/4/paragraf/7/ledd/1/" id="kapittel-4-paragraf-7-ledd-1">Såfremt påbud etter disse forskrifter ikke følges, kan sivilforsvarsmyndighet eller politi la påbud utføre for vedkommendes regning.</article></article><article class="legalArticle" data-lovdata-URL="LTI/forskrift/1984-04-06-834/§19" data-name="§19" data-partID="§19" data-absoluteaddress="/kapittel/4/paragraf/8/" id="kapittel-4-paragraf-8"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/4/paragraf/8/ledd/1/" id="kapittel-4-paragraf-8-ledd-1">Disse forskrifter trer i kraft straks. Samtidig oppheves forskrifter av 14. desember 1956 med senere endringer.</article></article></section></main></body></html>