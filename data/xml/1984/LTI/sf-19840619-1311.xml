<!DOCTYPE html><html lang="no"><head><title>Forskrift for statstilskudd til brevundervisning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:18</dd><dt class="legacyID">Datokode</dt><dd class="legacyID">FOR-1984-06-19-1311</dd><dt class="dokid">DokumentID</dt><dd class="dokid">LTI/forskrift/1984-06-19-1311</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 14</dd><dt class="dateInForce">I kraft fra</dt><dd class="dateInForce">1984-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-11-12</li></ul></dd><dt class="dateOfPublication">Kunngjort</dt><dd class="dateOfPublication">1984-07-24</dd><dt class="title">Tittel</dt><dd class="title">Forskrift for statstilskudd til brevundervisning.</dd><dt class="miscInformation">Annet om dokumentet</dt><dd class="miscInformation">Fastsatt av Kirke- og undervisningsdepartementet 19. juni 1984.</dd><dt class="refid">RefID</dt><dd class="refid">forskrift/1984-06-19-1311</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for statstilskudd til brevundervisning.<ul class="tocSubUl"><li>A. Innledning</li><li>B. Tilskuddsordningen</li><li>Prioriteringer</li><li>C. Utbetaling av tilskudd</li><li>D. Diverse</li><li>Oversikt over definisjoner og formler</li></ul></li></ul></dd></dl></header><main class="documentBody" data-lovdata-URL="LTI/forskrift/1984-06-19-1311" id="dokument"><h1>Forskrift for statstilskudd til brevundervisning.</h1><section class="section" data-name="kapA" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-06-19-1311/KAPITTEL_1" data-partID="k1"><h2>A. Innledning</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Disse forskrifter gjelder for brevundervisning gitt av norske brevskoler godkjent etter lov om brevskoler av 12. november 1948, med de unntak som er nevnt under pkt. 2.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I samsvar med loven er med brevskole i reglene ment institusjon som gir opplæring ved undervisningsbrev med oppgaver til innsending og retting. Brevkurs er opplæring ved slike undervisningsbrev.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det er en forutsetning for tilskuddsordningen at en brevskole ikke tar sikte på størst mulig økonomisk utbytte, og at brevkursavgiftene holdes på et rimelig nivå. Kirke- og undervisningsdepartementet (Brevskolerådet) har adgang til å gjennomgå brevskolenes regnskap og oppgaver m.v. i forbindelse med tilskuddsordningen. Refusjonsoppgjørene er for øvrig gjenstand for revisjon på vanlig måte.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det gis bare tilskudd til brevundervisning hvor brevkurset har gyldig godkjenning når eleven melder seg til kurset.<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Forskriftene gjelder for enkeltelever, elever ved kombinert undervisning og brevringdeltakere. For brevundervisning i regi av skoleverket vises til pkt. B.5. For brevringer (frie ringer og organisasjonsbrevringer) kreves i regelen at minst 5 elever må være innmeldt og ha deltatt i ringens arbeid.</article><article class="legalP" data-absoluteaddress="/kapittel/1/ledd/4/punkt/1/ledd/2/" id="kapittel-1-ledd-4-punkt-1-ledd-2">Undervisning gjennom brevkurs fra godkjent brevskole utarbeidet med sikte på en spesiell organisasjon eller avgrenset gruppe, med unntak av kurs utarbeidet med sikte på en enkelt bedrift, kan få statstilskudd etter disse regler.</article><article class="legalP" data-absoluteaddress="/kapittel/1/ledd/4/punkt/1/ledd/3/" id="kapittel-1-ledd-4-punkt-1-ledd-3">Før slike kurs tas i bruk med sikte på statstilskudd, må kursene være forelagt Brevskolerådet til vurdering etter spesielle regler.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">Disse regler gjelder ikke for brevundervisning ved<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/4/punkt/2/ledd/1/punkt/1/" id="kapittel-1-ledd-4-punkt-2-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/4/punkt/2/ledd/1/punkt/1/ledd/1/" id="kapittel-1-ledd-4-punkt-2-ledd-1-punkt-1-ledd-1">– offentlige etatskoler</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/4/punkt/2/ledd/1/punkt/2/" id="kapittel-1-ledd-4-punkt-2-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/4/punkt/2/ledd/1/punkt/2/ledd/1/" id="kapittel-1-ledd-4-punkt-2-ledd-1-punkt-2-ledd-1">– statlige skoler</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/4/punkt/2/ledd/1/punkt/3/" id="kapittel-1-ledd-4-punkt-2-ledd-1-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/4/punkt/2/ledd/1/punkt/3/ledd/1/" id="kapittel-1-ledd-4-punkt-2-ledd-1-punkt-3-ledd-1">– intern opplæring av statsansatte</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/ledd/4/punkt/2/ledd/1/punkt/4/" id="kapittel-1-ledd-4-punkt-2-ledd-1-punkt-4"><span class="data-originalId">4)</span><article class="legalP" data-absoluteaddress="/kapittel/1/ledd/4/punkt/2/ledd/1/punkt/4/ledd/1/" id="kapittel-1-ledd-4-punkt-2-ledd-1-punkt-4-ledd-1">– voksenopplæring i Forsvaret</article></article></li></ul></article></article></li></ul></article></section><section class="section" data-name="kapB" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-06-19-1311/KAPITTEL_2" data-partID="k2"><h2>B. Tilskuddsordningen</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Statstilskudd (T) til brevundervisning beregnes som en viss prosent (t) av kostnadsfaktor (K). Kostnadsfaktoren består av en fast del (A) og den del (B x n) som varierer med antall brev i kurset. Kostnadsfaktoren er lik for alle brevkurs med samme antall brev, mens den faktiske pris (bruttopris) for hvert brevkurs fastsettes av den enkelte brevskole.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">For kurs med ett eller to brev er kostnadsfaktoren den samme pr. brev som for kurs med tre brev. Det vil si at kostnadsfaktoren for ettbrevskurs blir 1/3 av kostnadsfaktoren for trebrevskurs, og for tobrevskurs blir kostnadsfaktoren lik 2/3 av kostnadsfaktoren for trebrevskurs. Tilskuddsgrunnlaget kan ikke overstige bruttoprisen for kurset. I slike tilfelle blir tilskuddsgrunnlaget å regne lik bruttoprisen.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Statstilskudd utbetales med den tilskuddsprosent og de faktorer som gjelder ved innmeldingen. Fullt statstilskudd utbetales kun ved fullførte kurs.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Ved innmelding betaler eleven en elevpris (E) som består av bruttopris minus K samt en prosentdel av K. Ved fullføring (100 % av brevene besvart) får eleven refundert fra brevskolen en prosentdel av K.</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">En del av tilskuddet (IT) utbetales brevskolen ved innmelding og resten (FT) ved fullføring. Brevskolen skal oppgi i sin prisliste hvilken refusjon (er) eleven vil motta ved fullført kurs. For brevringer (frie ringer og organisasjonsbrevringer) gjelder en spesiell kostnadsfaktor, som er lik en prosentdel av K.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Gjelder innmeldingen en kurssammensetning, betaler eleven E for hvert enkeltkurs i sammensetningen og tilskudd beregnes for hvert enkelt kurs.</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Ved kurssammensetninger får eleven refusjon fra brevskolen for hvert enkelt kurs i sammensetningen. Det gis ingen refusjon til elever for kurs som ikke er fullført. Bakerst i regelverket gis en oversikt over definisjoner og formler.<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/2/ledd/7/punkt/1/" id="kapittel-2-ledd-7-punkt-1"><span class="data-originalId">1)</span><span class="miscHeadline"><i>Innmelding, studietempo</i></span><article class="legalP" data-absoluteaddress="/kapittel/2/ledd/7/punkt/1/ledd/1/" id="kapittel-2-ledd-7-punkt-1-ledd-1">Skolene kan, for en enkelt elev, ta imot innmeldinger og sende ut materiell til maksimum 4 enkeltkurs med maksimum 40 brev av gangen eller maksimum 40 brev i en kurskombinasjon. For elever som deltar i kombinert undervisning kan brevskolene ta imot innmelding og sende ut materiell til ett semester av gangen.</article></article></li></ul></article><article class="legalP" data-absoluteaddress="/kapittel/2/ledd/8/" id="kapittel-2-ledd-8">Departementet kan, i spesielle tilfelle, gjøre unntak, i tilfelle et kombinert opplegg ikke kan deles i semestre. I slike tilfelle kan eleven meldes inn til en kurskombinasjon som går over ett skoleår.</article><article class="legalP" data-absoluteaddress="/kapittel/2/ledd/9/" id="kapittel-2-ledd-9">Et kurs må være fullført innen 2 år fra dato for utsendelse av materiell for at fullføringstilskuddet og refusjon til eleven skal kunne utbetales med de samme satser som gjaldt på innmeldingstidspunktet.</article><article class="legalP" data-absoluteaddress="/kapittel/2/ledd/10/" id="kapittel-2-ledd-10">Et kurs regnes som avbrutt dersom det er gått mer enn 6 måneder siden eleven sendte inn siste besvarelse, og eleven ikke har bedt om å få utsettelse for den gjenstående del av kurset.</article><article class="legalP" data-absoluteaddress="/kapittel/2/ledd/11/" id="kapittel-2-ledd-11">Etter 2-årsfristen må en elev som ønsker å fullføre, meldes inn på nytt etter de kurspriser og den kostnadsfaktor og den tilskuddsprosent som gjelder på det tidspunkt ny innmelding skjer. Brevskolen beregner nytt innmeldingstilskudd og returnerer det tidligere mottatte innmeldingstilskudd til departementet.<ul class="defaultList"><li data-li-identifier="2)" data-name="2)"><article class="listArticle" data-absoluteaddress="/kapittel/2/ledd/11/punkt/1/" id="kapittel-2-ledd-11-punkt-1"><span class="data-originalId">2)</span><span class="miscHeadline"><i>Endring av kostnadsfaktorer/tilskuddsprosen ter</i></span><article class="legalP" data-absoluteaddress="/kapittel/2/ledd/11/punkt/1/ledd/1/" id="kapittel-2-ledd-11-punkt-1-ledd-1">Når det gjelder størrelsene for henholdsvis kostnadsfaktorens bestanddeler A og B, tilskuddsprosenten t og fordelingen på innmeldings- og fullføringstilskudd, kan departementet justere disse fra et budsjettår til det neste. Eventuelle endringer av faktorer/prosenter iverksettes fra 1. juli påfølgende år. Skolene vil bli underrettet innen 1. mars hvert år om gjeldende faktorer/ prosenter. (Se nærmere under Overgangsbestemmelser pkt. D 2).</article></article></li></ul></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1984-06-19-1311/KAPITTEL_3" data-partID="k3"><h2>Prioriteringer</h2><ul class="defaultList"><li data-li-identifier="3)" data-name="3)"><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">3)</span><span class="miscHeadline"><i>Særtilskudd</i></span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Departementet kan fastsette en særlig tilskuddsprosent som skal gis til prioriterte kurs.</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/3/punkt/2/" id="kapittel-3-punkt-2"><span class="data-originalId">4)</span><span class="miscHeadline"><i>Utviklingstilskudd</i></span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Departementet kan fastsette at det skal gis utviklingstilskudd til utvikling/produksjon av prioriterte brevkurs.</article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/3/punkt/3/" id="kapittel-3-punkt-3"><span class="data-originalId">5)</span><span class="miscHeadline"><i>Tilskudd til brevundervisning i regi av det offentlige skoleverk</i></span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">For brevundervisning i skoleverket brukes de samme kostnadsfaktorer som for annen brevundervisning. Ved kurssammensetninger gjelder også de samme regler som for annen brevundervisning.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/punkt/3/ledd/1/punkt/1/" id="kapittel-3-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/punkt/3/ledd/1/punkt/1/ledd/1/" id="kapittel-3-punkt-3-ledd-1-punkt-1-ledd-1">Brevundervisning på grunnskolens område – for ordinære elever og som ledd i voksenopplæringsopplegg</article><article class="legalP" data-absoluteaddress="/kapittel/3/punkt/3/ledd/1/punkt/1/ledd/2/" id="kapittel-3-punkt-3-ledd-1-punkt-1-ledd-2">Brevskolen sender faktura til kommunen 1 måned etter at undervisningen er satt i gang, slik at elevtallet er stabilisert og eventuelt frafall registrert.</article><article class="legalP" data-absoluteaddress="/kapittel/3/punkt/3/ledd/1/punkt/1/ledd/3/" id="kapittel-3-punkt-3-ledd-1-punkt-1-ledd-3">Brevskolens faktura til skoleverket skal omfatte både skoleverkets oppgjør med brevskolen og beregningen av statstilskuddet.</article><article class="legalP" data-absoluteaddress="/kapittel/3/punkt/3/ledd/1/punkt/1/ledd/4/" id="kapittel-3-punkt-3-ledd-1-punkt-1-ledd-4">Skoleverket gis en bestemt prosentvis rabatt på brutto kurspris for antatt gjennomsnittlig manglende fullføring.</article><article class="legalP" data-absoluteaddress="/kapittel/3/punkt/3/ledd/1/punkt/1/ledd/5/" id="kapittel-3-punkt-3-ledd-1-punkt-1-ledd-5">Grunnlaget for statstilskudd beregnes etter gjeldende kostnadsfaktor minus det samme prosentvise fradraget (rabatten). Dette grunnlaget multiplisert med vedkommende kommunes tilskuddsprosent er lik statstilskuddet.</article><article class="legalP" data-absoluteaddress="/kapittel/3/punkt/3/ledd/1/punkt/1/ledd/6/" id="kapittel-3-punkt-3-ledd-1-punkt-1-ledd-6">Fakturabeløpet til skoleverket reduseres med dette beløp. Dette er det endelige oppgjør for skoleverkets vedkommende.</article><article class="legalP" data-absoluteaddress="/kapittel/3/punkt/3/ledd/1/punkt/1/ledd/7/" id="kapittel-3-punkt-3-ledd-1-punkt-1-ledd-7">Brevskolen sender kopi av fakturaen til departementet for utbetaling av statstilskuddet.</article><article class="legalP" data-absoluteaddress="/kapittel/3/punkt/3/ledd/1/punkt/1/ledd/8/" id="kapittel-3-punkt-3-ledd-1-punkt-1-ledd-8">Elevene har ingen befatning med kursavgiften.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/punkt/3/ledd/1/punkt/2/" id="kapittel-3-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/punkt/3/ledd/1/punkt/2/ledd/1/" id="kapittel-3-punkt-3-ledd-1-punkt-2-ledd-1">Brevundervisning på videregående skoles område for ordinære elever og som ledd i voksenopplæringsopplegg</article><article class="legalP" data-absoluteaddress="/kapittel/3/punkt/3/ledd/1/punkt/2/ledd/2/" id="kapittel-3-punkt-3-ledd-1-punkt-2-ledd-2">Brevskolen sender faktura til fylket 1 måned etter at undervisningen er satt i gang, slik at elevtallet er stabilisert og eventuelt frafall registrert.</article><article class="legalP" data-absoluteaddress="/kapittel/3/punkt/3/ledd/1/punkt/2/ledd/3/" id="kapittel-3-punkt-3-ledd-1-punkt-2-ledd-3">Brevskolens faktura til skoleverket skal omfatte både skoleverkets oppgjør med brevskolen og beregningen av statstilskuddet.</article><article class="legalP" data-absoluteaddress="/kapittel/3/punkt/3/ledd/1/punkt/2/ledd/4/" id="kapittel-3-punkt-3-ledd-1-punkt-2-ledd-4">Skoleverket gis en bestemt prosentvis rabatt på brutto kurspris for antatt gjennomsnittlig manglende fullføring.</article><article class="legalP" data-absoluteaddress="/kapittel/3/punkt/3/ledd/1/punkt/2/ledd/5/" id="kapittel-3-punkt-3-ledd-1-punkt-2-ledd-5">Fylket kan eventuelt kreve en egenandel av eleven.</article><article class="legalP" data-absoluteaddress="/kapittel/3/punkt/3/ledd/1/punkt/2/ledd/6/" id="kapittel-3-punkt-3-ledd-1-punkt-2-ledd-6">Grunnlaget for statstilskudd beregnes etter gjeldende kostnadsfaktor minus det samme prosentvise fradraget (rabatten). Elevens egenandel skal fratrekkes før statstilskuddet beregnes. Dette grunnlaget multiplisert med vedkommende fylkes tilskuddsprosent er lik statstilskuddet.</article><article class="legalP" data-absoluteaddress="/kapittel/3/punkt/3/ledd/1/punkt/2/ledd/7/" id="kapittel-3-punkt-3-ledd-1-punkt-2-ledd-7">Fakturabeløpet til skoleverket reduseres med dette beløp. Dette er det endelige oppgjør for skoleverkets vedkommende.</article><article class="legalP" data-absoluteaddress="/kapittel/3/punkt/3/ledd/1/punkt/2/ledd/8/" id="kapittel-3-punkt-3-ledd-1-punkt-2-ledd-8">Brevskolen sender kopi av fakturaen til departementet for utbetaling av statstilskuddet.</article><article class="legalP" data-absoluteaddress="/kapittel/3/punkt/3/ledd/1/punkt/2/ledd/9/" id="kapittel-3-punkt-3-ledd-1-punkt-2-ledd-9">Også for brevundervisning i regi av skoleverket gjelder begrensningsregler for innmelding som for andre elever, se pkt. B.1).</article></article></li></ul></article></article></li></ul></section><section class="section" data-name="kapC" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1984-06-19-1311/KAPITTEL_4" data-partID="k4"><h2>C. Utbetaling av tilskudd</h2><ul class="defaultList"><li data-li-identifier="l)" data-name="l)"><article class="listArticle" data-absoluteaddress="/kapittel/4/punkt/1/" id="kapittel-4-punkt-1"><span class="data-originalId">l)</span><span class="miscHeadline"><i>Søknads- og rapporteringsrutiner</i></span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">Brevskolene sender søknad om statstilskudd i 2 eksemplarer på fastsatt skjema om Brevskolerådet til departementet. Søknadene må være attestert av brevskolens revisor.</article><article class="legalP" data-absoluteaddress="/kapittel/4/punkt/1/ledd/2/" id="kapittel-4-punkt-1-ledd-2">Brevskolene sender inn separate søknader om statstilskudd til innmeldte elever (IT) og fullførte elever (FT).</article><article class="legalP" data-absoluteaddress="/kapittel/4/punkt/1/ledd/3/" id="kapittel-4-punkt-1-ledd-3">Brevskolene skal holde departementet underrettet om virksomheten. Opplysninger skal sendes departementet til fastsatt tid og på egne rapporteringsskjemaer til dette bruk.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/4/punkt/2/" id="kapittel-4-punkt-2"><span class="data-originalId">2)</span><span class="miscHeadline"><i>Innmeldinga- (IT) og fullføringstilskudd (FT)</i></span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">Ved elevens innmelding utbetaler staten innmeldingstilskudd (IT) til brevskolen. Utover innmeldingstilskuddet gis det ingen statsstøtte til avbrutte kurs. Betingelsen for utbetaling av IT, er at kurset er utsendt til eleven. IT utbetales etter den kostnadsfaktor/tilskuddsprosent som gjelder på det tidspunkt utsending av materiell skjer.</article><article class="legalP" data-absoluteaddress="/kapittel/4/punkt/2/ledd/2/" id="kapittel-4-punkt-2-ledd-2">Ved fullført brevkurs utbetaler staten fullføringstilskudd (FT) til brevskolen. Herav går en del som refusjon til eleven fra brevskolen mens en del beholdes av skolen slik at den nettopris eleven betaler blir kursets bruttopris fratrukket IT og FT. FT utbetales for fullførte kurs etter den kostnadsfaktor/tilskuddsprosent som gjaldt på det tidspunkt eleven fikk tilsendt kursmateriellet.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/4/punkt/3/" id="kapittel-4-punkt-3"><span class="data-originalId">3)</span><article class="legalP" data-absoluteaddress="/kapittel/4/punkt/3/ledd/1/" id="kapittel-4-punkt-3-ledd-1"><i>Utbetaling av refusjon til eleven</i> <ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/punkt/3/ledd/1/punkt/1/" id="kapittel-4-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/punkt/3/ledd/1/punkt/1/ledd/1/" id="kapittel-4-punkt-3-ledd-1-punkt-1-ledd-1">Skolene skal normalt utbetale refusjon umiddelbart etter at en elev har besvart alle brev.</article></article></li></ul></article><article class="legalP" data-absoluteaddress="/kapittel/4/punkt/3/ledd/2/" id="kapittel-4-punkt-3-ledd-2">Budsjettmessige forhold kan forårsake at elever i enkelte tilfelle må vente noen tid før de mottar refusjon fra brevskolen. Brevskolene plikter å gjøre brevelevene oppmerksomme på slike forhold.</article></article></li></ul></section><section class="section" data-name="kapD" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1984-06-19-1311/KAPITTEL_5" data-partID="k5"><h2>D. Diverse</h2><ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/5/punkt/1/" id="kapittel-5-punkt-1"><span class="data-originalId">1)</span><span class="miscHeadline"><i>Ikrafttreden</i></span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Disse forskrifter trer i kraft 1. juli 1984 og gjelder inntil videre.</article><article class="legalP" data-absoluteaddress="/kapittel/5/punkt/1/ledd/2/" id="kapittel-5-punkt-1-ledd-2">De avløser Regler for statstilskudd til brevundervisning fra 1. januar 1977 med senere endringer (kunngjort 2. september 1977). Jf. trykksak F -2320, med senere endringer fra 1. desember 1981, jf. rundskriv f-177/81 av 30. oktober 1981.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/5/punkt/2/" id="kapittel-5-punkt-2"><span class="data-originalId">2)</span><span class="miscHeadline"><i>Overgangsbestemmelser</i></span><article class="legalP" data-absoluteaddress="/kapittel/5/punkt/2/ledd/1/" id="kapittel-5-punkt-2-ledd-1">Elever som er eller blir innmeldt før 1. juli 1984 og derved etter Reglene for statstilskudd til brevundervisning fra 1. januar 1977 med senere endringer fra 1. desember 1981, vil få refusjon etter disse regler dersom kurset er fullført innen 1. juli 1986.</article><article class="legalP" data-absoluteaddress="/kapittel/5/punkt/2/ledd/2/" id="kapittel-5-punkt-2-ledd-2">Skolen har plikt til å varsle igangværende elever om fristen for å gjennomføre kursene etter gammel refusjonsordning.</article><article class="legalP" data-absoluteaddress="/kapittel/5/punkt/2/ledd/3/" id="kapittel-5-punkt-2-ledd-3">De elever som ikke fullfører innen fristens utløp, må meldes inn på nytt etter de kurspriser og den kostnadsfaktor/tilskuddsprosent som gjelder på det tidspunkt ny innmelding skjer, jf. for øvrig Bl).</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/5/punkt/3/" id="kapittel-5-punkt-3"><span class="data-originalId">3)</span><span class="miscHeadline"><i>Unntak</i></span><article class="legalP" data-absoluteaddress="/kapittel/5/punkt/3/ledd/1/" id="kapittel-5-punkt-3-ledd-1">Departementet kan i særlige tilfelle gjøre unntak fra disse forskrifter.</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/5/punkt/4/" id="kapittel-5-punkt-4"><span class="data-originalId">4)</span><span class="miscHeadline"><i>Klager</i></span><article class="legalP" data-absoluteaddress="/kapittel/5/punkt/4/ledd/1/" id="kapittel-5-punkt-4-ledd-1">Klager fra elever, brevringer, skoler o.a. som gjelder brevundervisning og gjennomføring og praktisering av tilskuddsreglene, sendes og behandles i første omgang av Brevskolerådet. Brevskolerådets avgjørelse kan påklages til departementet.</article></article></li></ul></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1984-06-19-1311/KAPITTEL_6" data-partID="k6"><h2>Oversikt over definisjoner og formler</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">For konkrete størrelser på de ulike prosenter og faktorer jf. gjeldende rundskriv fra departementet.<ul class="defaultList"><li><article class="listArticle" data-absoluteaddress="/kapittel/6/ledd/1/punkt/1/" id="kapittel-6-ledd-1-punkt-1"><article class="legalP" data-absoluteaddress="/kapittel/6/ledd/1/punkt/1/ledd/1/" id="kapittel-6-ledd-1-punkt-1-ledd-1">K = kostnadsfaktor (grunnlag for tilskudd). Kostnadsfaktor for brevring = en prosentdel av K, jf. gjeldende rundskriv.</article></article></li><li><article class="listArticle" data-absoluteaddress="/kapittel/6/ledd/1/punkt/2/" id="kapittel-6-ledd-1-punkt-2"><article class="legalP" data-absoluteaddress="/kapittel/6/ledd/1/punkt/2/ledd/1/" id="kapittel-6-ledd-1-punkt-2-ledd-1">For ett- og to-brevskurs gjelder egne kostnadsfaktorer, henholdsvis 1/3 og 2/3 av kostnadsfaktoren for trebrevskurs.</article></article></li><li><article class="listArticle" data-absoluteaddress="/kapittel/6/ledd/1/punkt/3/" id="kapittel-6-ledd-1-punkt-3"><article class="legalP" data-absoluteaddress="/kapittel/6/ledd/1/punkt/3/ledd/1/" id="kapittel-6-ledd-1-punkt-3-ledd-1">K<sub>n</sub> = kostnadsfaktor for et kurs med <sub>n</sub> brev.</article></article></li><li><article class="listArticle" data-absoluteaddress="/kapittel/6/ledd/1/punkt/4/" id="kapittel-6-ledd-1-punkt-4"><article class="legalP" data-absoluteaddress="/kapittel/6/ledd/1/punkt/4/ledd/1/" id="kapittel-6-ledd-1-punkt-4-ledd-1">A = fast kostnad</article></article></li><li><article class="listArticle" data-absoluteaddress="/kapittel/6/ledd/1/punkt/5/" id="kapittel-6-ledd-1-punkt-5"><article class="legalP" data-absoluteaddress="/kapittel/6/ledd/1/punkt/5/ledd/1/" id="kapittel-6-ledd-1-punkt-5-ledd-1">B = variabel kostnad</article></article></li><li><article class="listArticle" data-absoluteaddress="/kapittel/6/ledd/1/punkt/6/" id="kapittel-6-ledd-1-punkt-6"><article class="legalP" data-absoluteaddress="/kapittel/6/ledd/1/punkt/6/ledd/1/" id="kapittel-6-ledd-1-punkt-6-ledd-1">n = antall brev i kurset</article></article></li><li><article class="listArticle" data-absoluteaddress="/kapittel/6/ledd/1/punkt/7/" id="kapittel-6-ledd-1-punkt-7"><article class="legalP" data-absoluteaddress="/kapittel/6/ledd/1/punkt/7/ledd/1/" id="kapittel-6-ledd-1-punkt-7-ledd-1">K<sub>n</sub> = A + B x n</article></article></li><li><article class="listArticle" data-absoluteaddress="/kapittel/6/ledd/1/punkt/8/" id="kapittel-6-ledd-1-punkt-8"><article class="legalP" data-absoluteaddress="/kapittel/6/ledd/1/punkt/8/ledd/1/" id="kapittel-6-ledd-1-punkt-8-ledd-1">T = tilskudd til fullførte kurs</article></article></li><li><article class="listArticle" data-absoluteaddress="/kapittel/6/ledd/1/punkt/9/" id="kapittel-6-ledd-1-punkt-9"><article class="legalP" data-absoluteaddress="/kapittel/6/ledd/1/punkt/9/ledd/1/" id="kapittel-6-ledd-1-punkt-9-ledd-1">t = tilskuddsprosent ved fullført kurs</article></article></li><li><article class="listArticle" data-absoluteaddress="/kapittel/6/ledd/1/punkt/10/" id="kapittel-6-ledd-1-punkt-10"><article class="legalP" data-absoluteaddress="/kapittel/6/ledd/1/punkt/10/ledd/1/" id="kapittel-6-ledd-1-punkt-10-ledd-1">T = txK,</article></article></li><li><article class="listArticle" data-absoluteaddress="/kapittel/6/ledd/1/punkt/11/" id="kapittel-6-ledd-1-punkt-11"><article class="legalP" data-absoluteaddress="/kapittel/6/ledd/1/punkt/11/ledd/1/" id="kapittel-6-ledd-1-punkt-11-ledd-1">IT = axK = tilskudd som utbetales brevskolen ved innmelding</article></article></li><li><article class="listArticle" data-absoluteaddress="/kapittel/6/ledd/1/punkt/12/" id="kapittel-6-ledd-1-punkt-12"><article class="legalP" data-absoluteaddress="/kapittel/6/ledd/1/punkt/12/ledd/1/" id="kapittel-6-ledd-1-punkt-12-ledd-1">FT = b x K = tilskudd som utbetales brevskolen ved fullføring</article></article></li><li><article class="listArticle" data-absoluteaddress="/kapittel/6/ledd/1/punkt/13/" id="kapittel-6-ledd-1-punkt-13"><article class="legalP" data-absoluteaddress="/kapittel/6/ledd/1/punkt/13/ledd/1/" id="kapittel-6-ledd-1-punkt-13-ledd-1">t = a + b</article></article></li><li><article class="listArticle" data-absoluteaddress="/kapittel/6/ledd/1/punkt/14/" id="kapittel-6-ledd-1-punkt-14"><article class="legalP" data-absoluteaddress="/kapittel/6/ledd/1/punkt/14/ledd/1/" id="kapittel-6-ledd-1-punkt-14-ledd-1">T = IT + FT</article></article></li><li><article class="listArticle" data-absoluteaddress="/kapittel/6/ledd/1/punkt/15/" id="kapittel-6-ledd-1-punkt-15"><article class="legalP" data-absoluteaddress="/kapittel/6/ledd/1/punkt/15/ledd/1/" id="kapittel-6-ledd-1-punkt-15-ledd-1">E = den pris eleven betaler ved innmelding</article></article></li><li><article class="listArticle" data-absoluteaddress="/kapittel/6/ledd/1/punkt/16/" id="kapittel-6-ledd-1-punkt-16"><article class="legalP" data-absoluteaddress="/kapittel/6/ledd/1/punkt/16/ledd/1/" id="kapittel-6-ledd-1-punkt-16-ledd-1">E<sub>r</sub> = refusjon til eleven ved fullføring.</article></article></li></ul></article></section></main></body></html>