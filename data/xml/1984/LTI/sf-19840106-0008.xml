<!DOCTYPE html><html lang="no"><head><title>Forskrift om direkte regulering av garantier for lån.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1984-01-06-8</dd><dt class="dokid">DokumentID</dt><dd class="dokid">LTI/forskrift/1984-01-06-8</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 1</dd><dt class="dateInForce">I kraft fra</dt><dd class="dateInForce">1984-01-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§12</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1984-02-06</dd><dt class="title">Tittel</dt><dd class="title">Forskrift om direkte regulering av garantier for lån.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 6. januar 1984 med hjemmel i lov 25. juni 1965 nr. 2 om adgang til regulering av penge- og kredittforholdene §§ 12, 16 og 17. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1984-01-06-8</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om direkte regulering av garantier for lån.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-01-06-8" id="dokument"><h1>Forskrift om direkte regulering av garantier for lån.</h1><article class="legalArticle" data-lovdata-URL="LTI/forskrift/1984-01-06-8/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene gjelder for finansinstitusjoner som stiller garanti i låneforhold innenfor næringslivet og den øvrige private sektor. Dette er definert som sektorene 14-20 i Statistisk Sentralbyrås sektorgruppering, dvs. andre innenlandske sektorer enn offentlig forvaltning og finansinstitusjoner.</article></article><article class="legalArticle" data-lovdata-URL="LTI/forskrift/1984-01-06-8/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Som garanti i disse forskrifter regnes finansinstitusjonenes garanti for lån mellom låntakere i ovennevnte sektorer etter de oppgaver om garantivirksomhet som finansinstitusjonene skal sende inn til Bankinspeksjonen og Norges Bank. Med omfanget av garantier menes i disse forskrifter finansinstitusjonenes samlede lånegarantier på et nærmere angitt tidspunkt.</article></article><article class="legalArticle" data-lovdata-URL="LTI/forskrift/1984-01-06-8/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Som beregningsgrunnlag for tillatt omfang av garantier settes det høyeste av faktiske garantier ved utgangen av 4. kvartal 1983 og tillatt garantiomfang etter den regulering som gjaldt pr. 31. desember 1983, jf. kgl.res. av 14. januar 1983. Omfanget av garantier for lån innenfor ovennevnte sektorer tillates ved utgangen av 1. og 2. kvartal 1984 å være høyst 3 pst. høyere enn beregningsgrunnlaget.</article></article><article class="legalArticle" data-lovdata-URL="LTI/forskrift/1984-01-06-8/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forskriftenes bestemmelser om samlet garantiomfang gjelder ikke for<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">forretnings- og sparebanker med et garantiomfang som ved kontrolltidspunktet er mindre enn 1 pst. av beregningsgrunnlaget for primærreservekrav målt ved utgangen av foregående kvartal og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">skadeforsikringsselskaper og finansieringsselskaper som har et garantiomfang ved kontrolltidspunktet som er mindre enn 1,5 mill. kroner.</article></article></li></ul></article></article><article class="legalArticle" data-lovdata-URL="LTI/forskrift/1984-01-06-8/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Finansinstitusjoner som overskrider rammen for garantiansvarets omfang etter § 3, skal betale renter til statskassen av det overskytende beløp for et tidsrom av tre måneder. Den årlige rentesats fastsettes til 10 pst.</article></article><article class="legalArticle" data-lovdata-URL="LTI/forskrift/1984-01-06-8/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Norges Bank fører tilsyn med at forskriftene overholdes. Finansinstitusjonene skal uoppfordret og senest innen fjorten dager etter regnskapsmånedens slutt sende kvartalsoppgaver til Norges Bank. Finansinstitusjonene plikter forøvrig å gi de opplysninger Norges Bank finner nødvendig for kontrollen.</article></article><article class="legalArticle" data-lovdata-URL="LTI/forskrift/1984-01-06-8/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer i kraft straks.</article></article></main></body></html>