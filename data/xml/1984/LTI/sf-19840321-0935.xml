<!DOCTYPE html><html lang="no"><head><title>Forskrift om forenklet førerkortordning for minibuss.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:49</dd><dt class="legacyID">Datokode</dt><dd class="legacyID">FOR-1984-03-21-935</dd><dt class="dokid">DokumentID</dt><dd class="dokid">LTI/forskrift/1984-03-21-935</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 9</dd><dt class="dateInForce">I kraft fra</dt><dd class="dateInForce">1984-06-16</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-05-16</dd><dt class="title">Tittel</dt><dd class="title">Forskrift om forenklet førerkortordning for minibuss.</dd><dt class="refid">RefID</dt><dd class="refid">forskrift/1984-03-21-935</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forenklet førerkortordning for minibuss.</li></ul></dd></dl></header><main class="documentBody" data-lovdata-URL="LTI/forskrift/1984-03-21-935" id="dokument"><h1>Forskrift om forenklet førerkortordning for minibuss.</h1><article class="legalP" data-absoluteaddress="/ledd/1/" id="ledd-1">Vegdirektoratet har 21. mars 1984 etter samråd med Samferdselsdepartementet og med hjemmel i førerkortforskriftene § 42 og § 43, fastsatt en førerkortmessig overgangsordning for minibusser.</article><article class="legalP" data-absoluteaddress="/ledd/2/" id="ledd-2">Hovedpunktene i reglene som er gitt ved NA-rundskriv nr. 26/84 Vegtraf av 21. mars 1984, går ut på:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">1.</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Adgangen til å få utstedt førerkort med særskilt påtegning om førerrett for minibuss etter forenklet førerprøve, opphørte 1. april 1984.</article></article></li><li data-li-identifier="2." data-name="2."><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">2.</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">For minibusser som er registrert før 1. april 1984, er fastsatt en overgangsordning gjeldende til 1. april 1989. For føring av disse minibusser kan den som ikke har førerkort for buss, få utstedt «Begrenset kjøretillatelse for minibuss» etter forenklet prøve.</article></article></li><li data-li-identifier="3." data-name="3."><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">3.</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Tidligere gitte førerkort med påtegning om gyldighet for minibuss gjelder fortsatt både for gamle og nye minibusser og kan ved gyldighetsperiodens utløp fornyes med fortsatt gyldighet for minibuss (tilsvarende som ved fornyelse av vanlig bussførerkort).</article></article></li><li data-li-identifier="4." data-name="4."><article class="listArticle" data-absoluteaddress="/ledd/2/punkt/4/" id="ledd-2-punkt-4"><span class="data-originalId">4.</span><article class="legalP" data-absoluteaddress="/ledd/2/punkt/4/ledd/1/" id="ledd-2-punkt-4-ledd-1">Utenom nevnte unntak gjelder krav om vanlig bussførerkort, klasse D.</article></article></li></ul></article><article class="legalP" data-absoluteaddress="/ledd/3/" id="ledd-3">Biltilsynet kan gi nærmere opplysninger om ordningen.</article></main></body></html>