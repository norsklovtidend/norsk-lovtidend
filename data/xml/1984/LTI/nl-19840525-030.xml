<!DOCTYPE html><html lang="no"><head><title>Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">LOV-1984-05-25-30</dd><dt class="dokid">DokumentID</dt><dd class="dokid">LTI/lov/1984-05-25-30</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 11</dd><dt class="dateInForce">I kraft fra</dt><dd class="dateInForce">1984-07-26</dd><dt class="changesToDocuments">Endrer</dt><dd class="changesToDocuments"><ul><li>lov/1975-06-13-35</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-06-26</dd><dt class="titleShort">Korttittel</dt><dd class="titleShort">Endringslov til petroleumsskatteloven</dd><dt class="title">Tittel</dt><dd class="title">Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.19 (1983–1984), Innst.O.nr.47 (1983–1984) og Besl.O.nr.62 (1983–1984). Odels- og Lagtingsvedtak hhv. 10. og 14. mai 1984. Fremmet av Finans- og tolldepartementet.</dd><dt class="refid">RefID</dt><dd class="refid">lov/1984-05-25-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1984-05-25-30" id="dokument"><h1>Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-05-25-30/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 13. juni 1975 nr. 35 om skattlegging av undersjøiske petroleumsforekomster m.v. gjøres følgende endringer:</article> <article class="defaultP" margin-top="true">§ 3 bokstav b) nytt annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det gis ikke fradrag for avskrivning av forretningsverdi (goodwill), jf. skattelovens § 44 første ledd c.</article> <article class="defaultP" margin-top="true">§ 3 bokstav f) skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Gevinst ved avhendelse eller tap av driftsmiddel som er anskaffet til bruk i virksomhet som gjelder utvinning og rørledningstransport av petroleum, regnes som inntekt av slik virksomhet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Gevinst som nevnt i første ledd på driftsmiddel som faller inn under reglene i bokstav b, kan kreves fritatt for inntektsbeskatning dersom gevinsten innen 4 år nyttes til nedskrivning på nytt eller eldre driftsmiddel. For slik nedskrivning gis ikke fradrag ved inntektsligningen. Nedskrivning kan ikke skje på tomt eller forretningseiendom.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dersom nedskrivning ikke er foretatt i det år gevinsten er oppebåret, er det et vilkår for fritak etter annet ledd at det stilles sikkerhet for skatt etter regler som Kongen gir.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Fritaket får bare virkning for plikten til å svare særskatt dersom nedskrivning skjer på nytt eller eldre driftsmiddel i virksomhet som nevnt i § 5.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dersom gevinsten helt eller delvis blir brukt på annen måte enn nevnt foran, blir gevinsten ved etterligning å tillegge inntekten i samme utstrekning i det år den ble oppebåret. Av etterlignet skatt svares renter som for resterende skatt etter denne lov, fra 1. januar i året etter inntektsåret.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-05-25-30/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I gjelder fra og med inntektsåret 1984.</article></section></main></body></html>