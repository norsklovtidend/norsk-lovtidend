<!DOCTYPE html><html lang="no"><head><title>Forskrift om endringer i forskrift om skattefritak for visse naturalytelser m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1984-02-10-243</dd><dt class="dokid">DokumentID</dt><dd class="dokid">LTI/forskrift/1984-02-10-243</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 3</dd><dt class="dateInForce">I kraft fra</dt><dd class="dateInForce">1984-03-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-09-02-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§42</li></ul></dd><dt class="dateOfPublication">Kunngjort</dt><dd class="dateOfPublication">1984-02-23</dd><dt class="title">Tittel</dt><dd class="title">Forskrift om endringer i forskrift om skattefritak for visse naturalytelser m.v.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 10. februar 1984 med hjemmel i skatteloven § 42 første ledd femte og sjette punktum. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1984-02-10-243</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om skattefritak for visse naturalytelser m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1984-02-10-243" id="dokument"><h1>Forskrift om endringer i forskrift om skattefritak for visse naturalytelser m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-02-10-243/KAPITTEL_1" data-partID="k1"><h2>I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 2. september 1977 om skattefritak for visse naturalytelser m.v. skal følgende bestemmelser lyde:</article> <article class="defaultP" margin-top="true">§ 1 første ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Gave fra arbeidsgiver i anledning av mottakerens 25, 40, 50 eller 60 års tjenestetid i bedriften regnes ikke som skattepliktig inntekt når gaven består i annet enn pengebeløp. Dette gjelder bare for verdier inntil kr 8.000. Når gaven består i gullklokke med inskripsjon regnes verdien inntil ytterligere 50 pst. av nevnte beløp ikke som skattepliktig inntekt.</article> <article class="defaultP" margin-top="true">§ 1 annet ledd:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Jubileums- eller oppmerksomhetsgave fra arbeidsgiver regnes ikke som skattepliktig inntekt når gaven består av annet enn pengebeløp. Dette gjelder bare for verdier inntil kr 3.000. Som jubileums- eller oppmerksomhetsgave etter disse forskrifter regnes gave fra arbeidsgiver i anledning av at:<ul class="defaultList"><li data-li-identifier="a" data-name="a"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">bedriften har bestått i 25 år eller i et antall år som er delelig med 25,</article></article></li><li data-li-identifier="b" data-name="b"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">mottakeren gifter seg eller fyller 50, 60, 70, 75 eller 80 år,</article></article></li><li data-li-identifier="c" data-name="c"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">c</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">mottakeren går av med pensjon eller slutter av annen grunn etter minst 10 år i bedriften.</article></article></li></ul></article> <article class="defaultP" margin-top="true">§ 1 tredje ledd:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Premie fra arbeidsgiver for forslag til forbedring av organisasjon og arbeidsmetoder i bedriften regnes ikke som skattepliktig for mottakeren når premien består av annet enn pengebeløp. Dette gjelder bare for verdier inntil kr 2.500.</article> <article class="defaultP" margin-top="true">§ 2:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Erkjentlighetsgave for enkeltstående arbeidsprestasjon regnes ikke som skattepliktig inntekt når verdien av gaven ikke overstiger kr 500. Skattefritaket gjelder bare når gaven består av annet enn pengebeløp.</article> <article class="defaultP" margin-top="true">§ 3:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6"><i>Ansattes kjøp av aksjer i bedriften til underkurs</i></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Ved kjøp av aksje til underkurs kan den skattepliktige fordel settes til differansen mellom den verdi som kan oppnås ved reelt salg av aksjen, redusert med 20 pst., og det den ansatte betaler for aksjen. Den skattefrie fordel som på denne måten oppnås, kan likevel ikke overstige kr 1.000.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Dersom aksjenes reelle salgsverdi ikke med rimelig sikkerhet kan fastsettes på annen måte, kan den beregnes ut fra børsverdi, notering på meglerliste, eller settes lik aksjens likvidasjonsverdi.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Skattefritak etter denne bestemmelse gjelder bare når alle ansatte etter en generell ordning i bedriften har fått tilbud om aksjekjøp. Dette er ikke til hinder for at det kan kreves en viss minstetid for ansettelsesforholdet, eller at aksjer i rimelig utstrekning fordeles i forhold til ansiennitet i bedriften.</article> <article class="defaultP" margin-top="true">Nåværende §§ 3-6 blir 4-7.</article> <article class="defaultP" margin-top="true">§ 7 første ledd:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Som skattepliktig inntekt regnes ikke avkastning av hobbyvirksomhet. Det samme gjelder avkastning av hage- og naturprodukter som kan høstes fritt. For salgsinntekter av slike produkter er skattefritaket begrenset til et beløp på kr 4.000.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-02-10-243/KAPITTEL_2" data-partID="k2"><h2>II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Bestemmelsene under I gjelder med virkning fra inntektsåret</article></section></main></body></html>