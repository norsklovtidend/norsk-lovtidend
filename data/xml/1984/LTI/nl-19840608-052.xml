<!DOCTYPE html><html lang="no"><head><title>Lov om avgift på hermetikk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">LOV-1984-06-08-52</dd><dt class="dokid">DokumentID</dt><dd class="dokid">LTI/lov/1984-06-08-52</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 12</dd><dt class="dateInForce">I kraft fra</dt><dd class="dateInForce">1984-08-10</dd><dt class="changesToDocuments">Endrer</dt><dd class="changesToDocuments"><ul><li>lov/1952-06-28-8</li><li>lov/1953-07-17-5</li><li>lov/1955-06-30-25</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-07-10</dd><dt class="titleShort">Korttittel</dt><dd class="titleShort">Hermetikkavgiftsloven</dd><dt class="title">Tittel</dt><dd class="title">Lov om avgift på hermetikk.</dd><dt class="miscInformation">Annet om dokumentet</dt><dd class="miscInformation">Ot.prp.nr.67 (1983–1984), Innst.O.nr.71 (1983–1984), Besl.O.nr.88 (1983–1984). Odels- og Lagtingsvedtak hhv. 25. mai og 1. juni 1984. Fremmet av Fiskeridepartementet.</dd><dt class="refid">RefID</dt><dd class="refid">lov/1984-06-08-52</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om avgift på hermetikk.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/lov/1984-06-08-52" id="dokument"><h1>Lov om avgift på hermetikk.</h1><article class="defaultP" data-text-size="small">Opphevelse av andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 28. juni 1952 nr. 8 om avgift på hermetikk til fordel for reklame og laboratorium for hermetikkindustrien.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 17. juli 1953 nr. 5 om avgift på hermetikk til fordel for Hermetikk- og Konservesindustriens Fagskole.</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov 30. juni 1955 nr. 25 om utførsel av hermetisk brisling, sild og kippers m.v.</article></article></li></ul></article><article class="legalArticle" data-lovdata-URL="LTI/lov/1984-06-08-52/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kongen kan bestemme at det ved utførsel og omsetning til innenlandsk forbruk av alle sorter hel- og halvkonserver av fisk, skalldyr og bløtdyr, samt av kjøtt og flesk skal svares avgift til et fond. Kongen gir nærmere forskrifter om hvilke varer som etter denne lov skal være avgiftspliktige.</article></article><article class="legalArticle" data-lovdata-URL="LTI/lov/1984-06-08-52/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fondets midler kan nyttes til dekning av utgiftene ved den virksomhet som ivaretas av hermetikkbransjens fellesinstitusjoner på områdene forskning og utvikling, opplæring, markedstiltak og informasjon.</article></article><article class="legalArticle" data-lovdata-URL="LTI/lov/1984-06-08-52/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kongen gir nærmere forskrifter om gjennomføringen av denne lov, herunder om avgiftens størrelse, avgiftsoppkreving og styring av fondet.</article></article><article class="legalArticle" data-lovdata-URL="LTI/lov/1984-06-08-52/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som forsettlig eller uaktsomt overtrer avgiftspålegg etter denne lov eller etter forskrifter gitt i medhold av loven, straffes med bøter, for så vidt ikke forholdet rammes av strengere straffebud.</article></article><article class="legalArticle" data-lovdata-URL="LTI/lov/1984-06-08-52/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Loven her trer i kraft fra den tid Kongen bestemmer. Fra samme tid oppheves lov 28. juni 1952 nr. 8 om avgift på hermetikk til fordel for reklame og laboratorium for hermetikkindustrien, lov 17. juli 1953 nr. 5 om avgift på hermetikk til fordel for Hermetikk- og Konservesindustriens Fagskole, og lov 30. juni 1955 nr. 25 om utførsel av hermetisk brisling, sild og kippers m.v.</article></article></main></body></html>