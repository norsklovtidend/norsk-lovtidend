<!DOCTYPE html><html lang="no"><head><title>Lov om folkehøgskolar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:55</dd><dt class="legacyID">Datokode</dt><dd class="legacyID">LOV-1984-06-08-64</dd><dt class="dokid">DokumentID</dt><dd class="dokid">LTI/lov/1984-06-08-64</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 12</dd><dt class="dateInForce">I kraft fra</dt><dd class="dateInForce">1984-08-10</dd><dt class="changesToDocuments">Endrer</dt><dd class="changesToDocuments"><ul><li>lov/1949-07-28-19</li><li>lov/1973-06-08-49</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-07-10</dd><dt class="titleShort">Korttittel</dt><dd class="titleShort">Folkehøgskolelova</dd><dt class="title">Tittel</dt><dd class="title">Lov om folkehøgskolar.</dd><dt class="miscInformation">Annet om dokumentet</dt><dd class="miscInformation">Ot.prp.nr.31 (1983–1984), Innst.O.nr.75 (1983–1984), Besl.O.nr.97 (1983–1984). Odels- og Lagtingsvedtak hhv. 25. mai og 1. juni 1984. Fremja av Kyrkje- og undervisningsdepartementet.</dd><dt class="refid">RefID</dt><dd class="refid">lov/1984-06-08-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om folkehøgskolar.<ul class="tocSubUl"><li>§ 1. Skoleslag og namn.</li><li>§ 2. Føremål.</li><li>§ 3. Godkjenning av nye skolar og vilkår for driftstilskott.</li><li>§ 4. Styre.</li><li>§ 5. Tilsyn – Tilsynsmannen.</li><li>§ 6. Dagleg leiing av skolen.</li><li>§ 7. Lærarråd.</li><li>§ 8. Personalråd.</li><li>§ 9. Elevråd.</li><li>§ 10. Elevane – aldersgrense.</li><li>§ 11. Om sakshandsaming av disiplinærsaker.</li><li>§ 12. Skoletida.</li><li>§ 13. Kompetanse.</li><li>§ 14. Arbeidsområda for undervisningspersonalet i folkehøgskolen.</li><li>§ 15. Kvalifikasjonskrav til personalet.</li><li>§ 16. Tilsetjing, oppseiing m.m.</li><li>§ 17. Driftstilskott.</li><li>§ 18. Eigedoms- og ansvarstilhøve.</li><li>§ 19. Føresegner.</li><li>§ 20. Brigde i lov av 8. juni 1973 nr. 49 om lærarutdanning.</li><li>§ 21. Iverksetjinga av lova.</li></ul></li></ul></dd></dl></header><main class="documentBody" data-lovdata-URL="LTI/lov/1984-06-08-64" id="dokument"><h1>Lov om folkehøgskolar.</h1><article class="defaultP" data-text-size="small">Opphevelse av lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 28. juli 1949 nr. 19 om folkehøgskular.</article></article></li></ul></article><article class="defaultP" data-text-size="small">Endring i lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/2/" id="punkt-2"><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 8. juni 1973 nr. 49 om lærarutdanning.</article></article></li></ul></article><article class="legalArticle" data-lovdata-URL="LTI/lov/1984-06-08-64/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Skoleslag og namn.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Lova gjeld folkehøgskolar som etter § 3 er godkjende for offentleg tilskott, og dermed har fått rett til å heite folkehøgskole.</article></article><article class="legalArticle" data-lovdata-URL="LTI/lov/1984-06-08-64/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Føremål.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Folkehøgskolen skal i samsvar med sine tradisjonar fremje allmenndanning på ulike alders- og utdanningssteg. Innan dei rammer dette gjev, fastset skoleeigar verdigrunnlag og målsetjing.</article></article><article class="legalArticle" data-lovdata-URL="LTI/lov/1984-06-08-64/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenning av nye skolar og vilkår for driftstilskott.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Departementet avgjer kva for skolar som skal godkjennast for tilskott etter denne lova, jfr. § 17. I einskilde unntakstilfelle kan ein, ut frå denne lova, utan å godkjenne som folkehøgskole, gje tilskott til einskilde skoletiltak som ikkje i alle tilhøve oppfyller dei krava som er sette i eller i samhøve med lova, men som har folkehøgskolekarakter og som fremjer folkehøgskoleføremål.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For skolar som i 4 påfølgjande år i gjennomsnitt har hatt mindre enn 35 elevar, fell offentleg tilskott bort.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Departementet kan i serhøve gjere unntak frå dette vilkåret.</article></article><article class="legalArticle" data-lovdata-URL="LTI/lov/1984-06-08-64/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Styre.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kvar skole skal ha eit styre som er det øvste ansvarlege organ og som fører tilsyn med skoledrifta. Styret har ansvaret for at skolen vert driven i samsvar med lov, føresegner og målsetjing.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Styret er sammensett som følgjer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">Representantar valde av skoleeigar.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">Ein representant vald av elevane ved skolen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">Ein representant vald av dei tilsette ved skolen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/4/" id="paragraf-4-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/4/ledd/1/" id="paragraf-4-ledd-2-punkt-4-ledd-1">Ein representant utpeika av Kyrkje- og undervisningsdepartementet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/5/" id="paragraf-4-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/5/ledd/1/" id="paragraf-4-ledd-2-punkt-5-ledd-1">Rektor.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Elevrepresentanten blir vald 1 år om gongen, dei andre for 4 år, alle med vararepresentantar.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Styret vel sjølv formann og nestformann.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Eit mindretal i styret kan klage på vedtak. I spørsmål som gjeld verdigrunnlag og endeleg målsetjing, er skoleeigar klageinstans.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">I forvaltningssaker, med unntak av disiplinærsaker, jfr. § 11, er departementet klageinstans.</article></article><article class="legalArticle" data-lovdata-URL="LTI/lov/1984-06-08-64/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn – Tilsynsmannen.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kongen nemner opp ein tilsynsmann for folkehøgskolen. Tilsynsmannen skal på vegner av departementet gje råd til og føre tilsyn med skolane.</article></article><article class="legalArticle" data-lovdata-URL="LTI/lov/1984-06-08-64/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dagleg leiing av skolen.</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">a)</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Rektor er den pedagogiske og administrative leiar av skolen. Rektor skal sørge for at skolen vert driven i samsvar med gjeldande lov, føresegner og målsetjing.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">b)</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">I tillegg til rektor skal det ved kvar skole vere ein undervisningsinspektør, som er rektors næraste medarbeidar i den daglege leiinga av skolen.</article></article></li></ul></article><article class="legalArticle" data-lovdata-URL="LTI/lov/1984-06-08-64/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Lærarråd.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kvar skole skal ha eit lærarråd der rektor, undervisningsinspektør, lærarar i minst halv stilling og internatleiar er medlemer.</article></article><article class="legalArticle" data-lovdata-URL="LTI/lov/1984-06-08-64/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Personalråd.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Kvar skole skal ha eit personalråd der alle tilsette i minst halv stilling er medlemer.</article></article><article class="legalArticle" data-lovdata-URL="LTI/lov/1984-06-08-64/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Elevråd.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Kvar skole skal ha eit elevråd på minst 5 medlemer med varamedlemer.</article></article><article class="legalArticle" data-lovdata-URL="LTI/lov/1984-06-08-64/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Elevane – aldersgrense.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Elevane skal ha fylt 17 år før 1. januar i skoleåret.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Skolar som ønskjer det kan fastsetje ei høgare aldersgrense.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Det er høve til å ta opp elevar som er opptil eitt år under aldersgrensa, etter føresegner gjevne av departementet.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Departementet kan og gje løyve til å drive folkehøgskole med ei aldersgrense på 16 år, men då utan høve til å ta opp elevar som er under denne aldersgrensa.</article></article><article class="legalArticle" data-lovdata-URL="LTI/lov/1984-06-08-64/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Om sakshandsaming av disiplinærsaker.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Lærarrådet handsamer større disiplinærsaker og gjer vedtak om bortvising og utvising. Vedtak om bortvising og utvising krev minst 2/3 fleirtal av røystane i lærarrådet.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Eleven skal få høve til å forklare seg munnleg for lærarrådet før vedtak om bortvising eller utvising vert gjort.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Når det gjeld bortvising eller utvising av elevar som ikkje er myndige, skal den eller dei som har foreldreansvaret vere orientert på førehand.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">Vidare gjeld kapitlane IV, V og VI i lov om behandlingsmåten i forvaltningssaker (Forvaltningslova).</article><article class="legalP" data-absoluteaddress="/paragraf/11/ledd/5/" id="paragraf-11-ledd-5">Styret for skolen er ankeinstans i bortvisings- og utvisingssaker.</article></article><article class="legalArticle" data-lovdata-URL="LTI/lov/1984-06-08-64/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Skoletida.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Kvar skole skal ha eit hovudkurs på minst 16,5 undervisningsveke. Skolane kan elles skipe til kurs av ulik lengd.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">I den tida det er hovudkurs, må størstedelen av elevkapasiteten vere på hovudkurset.</article></article><article class="legalArticle" data-lovdata-URL="LTI/lov/1984-06-08-64/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Kompetanse.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Folkehøgskolen er ein pensum- og eksamensfri skole. Departementet kan fastsetje, i samarbeid med mottakarinstitusjonar, kvar og korleis folkehøgskolen gjev kompetanse i yrkessamanhengar og utdanningssituasjonar.</article></article><article class="legalArticle" data-lovdata-URL="LTI/lov/1984-06-08-64/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Arbeidsområda for undervisningspersonalet i folkehøgskolen.</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Arbeidet for undervisningspersonalet i folkehøgskolen femner om undervisning, sosialpedagogisk arbeid og pedagogisk utviklingsarbeid.</article></article><article class="legalArticle" data-lovdata-URL="LTI/lov/1984-06-08-64/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Kvalifikasjonskrav til personalet.</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Styret for skolen vurderer om det innafor ramma av alminnelege arbeidsrettslege reglar bør stillast krav om serlege føresetnader hos personalet ut frå fastsett verdigrunnlag og målsetjing, jfr. § 2, og ut frå den samla arbeidssituasjonen, jfr. § 14.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">For undervisningspersonalet gjeld dei kompetansekrav som er fastsette i lov av 8. juni 1973 nr. 49 om lærarutdanning. I tillegg kan departementet gje serskilte reglar for tilsetjing og kompetanse i folkehøgskolen.</article><article class="legalP" data-absoluteaddress="/paragraf/15/ledd/3/" id="paragraf-15-ledd-3">For andre stillingar fastset styret sjølv krava.</article></article><article class="legalArticle" data-lovdata-URL="LTI/lov/1984-06-08-64/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Tilsetjing, oppseiing m.m.</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Styret for skolen tilset, seier opp og gjev permisjon til personalet, etter innstilling frå rektor. Ved tilsetjing av rektor er det skoleeigar som innstiller. Rektor kan gje permisjon og tilsetje vikar for inntil 6 månader.</article><article class="legalP" data-absoluteaddress="/paragraf/16/ledd/2/" id="paragraf-16-ledd-2">Ledige stillingar i halv post eller meir, som går over heile året, skal lysast ut offentleg.</article></article><article class="legalArticle" data-lovdata-URL="LTI/lov/1984-06-08-64/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Driftstilskott.</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Til drift av godkjende skolar yter det offentlege eit driftstilskott, jfr.§ 3.</article><article class="legalP" data-absoluteaddress="/paragraf/17/ledd/2/" id="paragraf-17-ledd-2">Utgiftene vert delte med 5/6 på staten og 1/6 på fylket.</article><article class="legalP" data-absoluteaddress="/paragraf/17/ledd/3/" id="paragraf-17-ledd-3">Dersom eit fylke under arbeidet med godkjenning av ny skole finn det vanskeleg å tilrå godkjenning, kan departementet samtykke i at den delen av utgiftene som fylket skal bere kan skaffast til vegar på annan måte.</article><article class="legalP" data-absoluteaddress="/paragraf/17/ledd/4/" id="paragraf-17-ledd-4">Driftstilskottet er bygd opp av desse elementa<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/17/ledd/4/punkt/1/" id="paragraf-17-ledd-4-punkt-1"><span class="data-originalId">a)</span><article class="legalP" data-absoluteaddress="/paragraf/17/ledd/4/punkt/1/ledd/1/" id="paragraf-17-ledd-4-punkt-1-ledd-1">tilskott til kapitalutgifter</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/17/ledd/4/punkt/2/" id="paragraf-17-ledd-4-punkt-2"><span class="data-originalId">b)</span><article class="legalP" data-absoluteaddress="/paragraf/17/ledd/4/punkt/2/ledd/1/" id="paragraf-17-ledd-4-punkt-2-ledd-1">tilskott til lærarløn</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/17/ledd/4/punkt/3/" id="paragraf-17-ledd-4-punkt-3"><span class="data-originalId">c)</span><article class="legalP" data-absoluteaddress="/paragraf/17/ledd/4/punkt/3/ledd/1/" id="paragraf-17-ledd-4-punkt-3-ledd-1">tilskott til andre driftsutgifter.</article></article></li></ul></article><article class="legalP" data-absoluteaddress="/paragraf/17/ledd/5/" id="paragraf-17-ledd-5">Tilskottet under b) og c) vert gjeve etter satsar pr. elev.</article><article class="legalP" data-absoluteaddress="/paragraf/17/ledd/6/" id="paragraf-17-ledd-6">Til spesielle utgifter kan det gjevast serskilt tilskott.</article><article class="legalP" data-absoluteaddress="/paragraf/17/ledd/7/" id="paragraf-17-ledd-7">Satsane for driftstilskottet vert justert kvart år, med utgangspunkt i løns- og kostnadsutviklinga.</article></article><article class="legalArticle" data-lovdata-URL="LTI/lov/1984-06-08-64/§18" data-name="§18" data-partID="§18" data-absoluteaddress="/paragraf/18/" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Eigedoms- og ansvarstilhøve.</span></h2><article class="legalP" data-absoluteaddress="/paragraf/18/ledd/1/" id="paragraf-18-ledd-1">Skoleeigar er ansvarleg for at det er dekning for dei økonomiske skyldnadene skolen tek på seg. Han skal difor godkjenne budsjett og større økonomiske disposisjonar.</article><article class="legalP" data-absoluteaddress="/paragraf/18/ledd/2/" id="paragraf-18-ledd-2">Skoleeigar er ansvarleg for at skolen har naudsynlege lokal til drifta.</article><article class="legalP" data-absoluteaddress="/paragraf/18/ledd/3/" id="paragraf-18-ledd-3">Skoleeigar rår sjølv over skoleanlegg og eigedomar.</article><article class="legalP" data-absoluteaddress="/paragraf/18/ledd/4/" id="paragraf-18-ledd-4">Tilskott som ikkje er nytta etter føresetnaden kan krevjast tilbakebetalt.</article></article><article class="legalArticle" data-lovdata-URL="LTI/lov/1984-06-08-64/§19" data-name="§19" data-partID="§19" data-absoluteaddress="/paragraf/19/" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Føresegner.</span></h2><article class="legalP" data-absoluteaddress="/paragraf/19/ledd/1/" id="paragraf-19-ledd-1">Departementet gjev nærare føresegner om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/19/ledd/1/punkt/1/" id="paragraf-19-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/19/ledd/1/punkt/1/ledd/1/" id="paragraf-19-ledd-1-punkt-1-ledd-1">Skiping av skolar, jfr. § 3.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/19/ledd/1/punkt/2/" id="paragraf-19-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/19/ledd/1/punkt/2/ledd/1/" id="paragraf-19-ledd-1-punkt-2-ledd-1">Administrasjonsordninga sentralt og lokalt med instruksar for:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/2/ledd/1/punkt/1/" id="paragraf-19-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/2/ledd/1/punkt/1/ledd/1/" id="paragraf-19-ledd-1-punkt-2-ledd-1-punkt-1-ledd-1">styret for skolen, jfr. § 4</article></article></li><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/2/ledd/1/punkt/2/" id="paragraf-19-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/2/ledd/1/punkt/2/ledd/1/" id="paragraf-19-ledd-1-punkt-2-ledd-1-punkt-2-ledd-1">statens tilsynsmann for folkehøgskolen, jfr. § 5</article></article></li><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/2/ledd/1/punkt/3/" id="paragraf-19-ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/2/ledd/1/punkt/3/ledd/1/" id="paragraf-19-ledd-1-punkt-2-ledd-1-punkt-3-ledd-1">rektor, jfr. § 6</article></article></li><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/2/ledd/1/punkt/4/" id="paragraf-19-ledd-1-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/2/ledd/1/punkt/4/ledd/1/" id="paragraf-19-ledd-1-punkt-2-ledd-1-punkt-4-ledd-1">lærarråd, jfr. § 7</article></article></li><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/2/ledd/1/punkt/5/" id="paragraf-19-ledd-1-punkt-2-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/2/ledd/1/punkt/5/ledd/1/" id="paragraf-19-ledd-1-punkt-2-ledd-1-punkt-5-ledd-1">personalråd, jfr. § 8</article></article></li><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/2/ledd/1/punkt/6/" id="paragraf-19-ledd-1-punkt-2-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/2/ledd/1/punkt/6/ledd/1/" id="paragraf-19-ledd-1-punkt-2-ledd-1-punkt-6-ledd-1">elevråd og elevmøte, jfr. § 9.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/19/ledd/1/punkt/3/" id="paragraf-19-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/19/ledd/1/punkt/3/ledd/1/" id="paragraf-19-ledd-1-punkt-3-ledd-1">Kursordningar og skoleår, jfr. §§ 10 og 12.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/19/ledd/1/punkt/4/" id="paragraf-19-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/19/ledd/1/punkt/4/ledd/1/" id="paragraf-19-ledd-1-punkt-4-ledd-1">Rettar og pliktar for elevar og tilsette med instruksar for:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/4/ledd/1/punkt/1/" id="paragraf-19-ledd-1-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/4/ledd/1/punkt/1/ledd/1/" id="paragraf-19-ledd-1-punkt-4-ledd-1-punkt-1-ledd-1">lærår</article></article></li><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/4/ledd/1/punkt/2/" id="paragraf-19-ledd-1-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/4/ledd/1/punkt/2/ledd/1/" id="paragraf-19-ledd-1-punkt-4-ledd-1-punkt-2-ledd-1">undervisningsinspektør</article></article></li><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/4/ledd/1/punkt/3/" id="paragraf-19-ledd-1-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/4/ledd/1/punkt/3/ledd/1/" id="paragraf-19-ledd-1-punkt-4-ledd-1-punkt-3-ledd-1">internatleiar</article></article></li><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/4/ledd/1/punkt/4/" id="paragraf-19-ledd-1-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/4/ledd/1/punkt/4/ledd/1/" id="paragraf-19-ledd-1-punkt-4-ledd-1-punkt-4-ledd-1">vaktmeister</article></article></li><li data-li-identifier="-" data-name="-"><article class="listArticle" data-absoluteaddress="/paragraf/19/ledd/1/punkt/4/ledd/1/punkt/5/" id="paragraf-19-ledd-1-punkt-4-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/19/ledd/1/punkt/4/ledd/1/punkt/5/ledd/1/" id="paragraf-19-ledd-1-punkt-4-ledd-1-punkt-5-ledd-1">skolesekretær.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/paragraf/19/ledd/1/punkt/5/" id="paragraf-19-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/19/ledd/1/punkt/5/ledd/1/" id="paragraf-19-ledd-1-punkt-5-ledd-1">Driftstilskott, jfr. § 17.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/19/ledd/1/punkt/6/" id="paragraf-19-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/19/ledd/1/punkt/6/ledd/1/" id="paragraf-19-ledd-1-punkt-6-ledd-1">Kompetanse og evaluering, jfr. § 13.</article></article></li></ul></article></article><article class="legalArticle" data-lovdata-URL="LTI/lov/1984-06-08-64/§20" data-name="§20" data-partID="§20" data-absoluteaddress="/paragraf/20/" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Brigde i lov av 8. juni 1973 nr. 49 om lærarutdanning.</span></h2><article class="legalP" data-absoluteaddress="/paragraf/20/ledd/1/" id="paragraf-20-ledd-1">Lov av 8. juni 1973 nr. 49 om lærarutdanning § 14 skal lyde:</article><article class="legalP" data-absoluteaddress="/paragraf/20/ledd/2/" id="paragraf-20-ledd-2">Den som skal tilsetjast i folkehøgskole må til vanleg ha lærar-, adjunkt- eller lektorutdanning.</article><article class="legalP" data-absoluteaddress="/paragraf/20/ledd/3/" id="paragraf-20-ledd-3">I tillegg kan ein ved tilsetjing i folkehøgskolen gje kompetanse utfrå reglar fastsette av departementet.</article><article class="legalP" data-absoluteaddress="/paragraf/20/ledd/4/" id="paragraf-20-ledd-4">Når styret av omsyn til den samla undervisningssituasjonen ønskjer å tilsetje folk med spesielle kvalifikasjonar, gjeld også desse kompetansereglane.</article></article><article class="legalArticle" data-lovdata-URL="LTI/lov/1984-06-08-64/§21" data-name="§21" data-partID="§21" data-absoluteaddress="/paragraf/21/" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Iverksetjinga av lova.</span></h2><article class="legalP" data-absoluteaddress="/paragraf/21/ledd/1/" id="paragraf-21-ledd-1">Lova tek til å gjelde frå den dagen Kongen fastset</article><article class="legalP" data-absoluteaddress="/paragraf/21/ledd/2/" id="paragraf-21-ledd-2">Frå same tid vert lov av 28. juli 1949 nr. 19 om folkehøgskular oppheva.</article></article></main></body></html>