<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">LOV-1984-12-21-88</dd><dt class="dokid">DokumentID</dt><dd class="dokid">LTI/lov/1984-12-21-88</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 27</dd><dt class="dateInForce">I kraft fra</dt><dd class="dateInForce">1984-12-21</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1985-01-16</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt.</dd><dt class="miscInformation">Annet om dokumentet</dt><dd class="miscInformation">Ot.prp.nr.14 (1984–1985), Innst.O.nr.19 (1984–1985) og Besl.O.nr.23 (1984–1985). Odels- og Lagtingsvedtak hhv. 14. og 18. desember 1984. Fremmet av Finans- og tolldepartementet.</dd><dt class="refid">RefID</dt><dd class="refid">lov/1984-12-21-88</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1984-12-21-88" id="dokument"><h1>Lov om endringer i lov av 18. august 1911 nr. 8 om skatt av formue og inntekt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-12-21-88/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr 8 om skatt av formue og inntekt skal følgende bestemmelser lyde:</article> <article class="defaultP" margin-top="true">§ 45 første ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Underskudd som fremkommer i en næring eller virksomhet, når utbyttet beregnes etter reglene i forrige og de etterfølgende paragrafer, så vel som tap, der er lidt ved avhendelse av sådan art som omhandlet i § 43, kan fordres fradratt utbyttet av den skattepliktiges andre næringer eller inntektskilder. Reglene i dette ledd gjelder med følgende begrensninger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">§ 43 siste ledd gjelder ikke ved beregning av tap.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">Underskudd ved drift av våningshus på gårdsbruk – unntatt fredede bygninger – kan bare føres til fradrag i utbytte fra jordbruk, skogbruk eller pelsdyrnæring og bare etter at eventuelt underskudd i annen næring eller virksomhet er kommet til fradrag.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">Personlig skattyter kan bare føre underskudd ved deltakelse som kommandittist til fradrag i den del av samlet nettoinntekt som overstiger kr 100.000 ved kommuneligningen, før fradrag for skattefrie fondsavsetninger, likevel slik at det alltid kan kreves fradrag for underskudd som nevnt med inntil kr 20.000. Fradraget ved statsskatteligningen settes til samme beløp som ved kommuneligningen. For underskudd som ikke kommer til fradrag etter de to foregående punktum, gis § 53 første ledd tilsvarende anvendelse. Fravikelse av skattyterens oppgaver under ligningsbehandlingen på grunn av bestemmelsene i punkt c), gir ikke krav på økte skattefrie fondsavsetninger.</article></article></li></ul></article> <article class="defaultP" margin-top="true">§ 53 første ledd nytt annet punktum:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Underskudd ved drift av våningshus – unntatt fredede bygninger – på gårdsbruk kan likevel bare kreves fremført mot utbytte fra jordbruk, skogbruk eller pelsdyrnæring.</article> <article class="defaultP" margin-top="true">Nåværende annet til syvende punktum blir tredje til åttende punktum.</article> <article class="defaultP" margin-top="true">§ 75 fjerde ledd første punktum:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Har skattyteren bodd i riket bare en del av året, jf. § 17 annet ledd gis skattefritt fradrag svarende til det antall hele eller påbegynte måneder av inntektsåret skattyteren har vært bosatt i riket.</article> <article class="defaultP" margin-top="true">§ 77 nr. 2:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Reglene under nr. 1 første ledd første punktum får tilsvarende anvendelse når skattyteren i inntektsåret har mottatt attføringspenger eller pensjon fordi ervervsevnen er satt ned med minst 2/3.</article> <article class="defaultP" margin-top="true">§ 77 nr. 3:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Andre skattytere enn nevnt under nr. 1 og 2 som i noen måned i inntektsåret har mottatt attføringspenger, grunnstønad eller hjelpestønad etter § 8-2 i folketrygdloven eller uførepensjon etter den nevnte lov eller andre lover, skal for hver påbegynt måned ha et særfradrag på halvparten av månedsfradraget etter nr. 1 første ledd.</article> <article class="defaultP" margin-top="true">§ 77 nr. 4:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Når skattyteren i inntektsåret har hatt usedvanlig store utlegg på grunn av sykdom eller annen varig svakhet som han, eller en person han forsørger, lider av, kan det innrømmes et særfradrag i inntekten som i alminnelighet ikke skal overstige seks ganger månedsfradraget etter nr. 1 første ledd. Slikt fradrag kan også innrømmes skattyter som på grunn av sykdom eller annen svakhet har varig nedsatt ervervsevne uten å ha krav på særfradrag etter reglene i nr. 3.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-12-21-88/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene i § 45 første ledd og § 53 gjelder første gang ved ligningen for inntektsåret 1985. De øvrige endringer under I trer i kraft straks.</article></section></main></body></html>