<!DOCTYPE html><html lang="no"><head><title>Forskrift om godtgjørelse av utgifter til høreapparat.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1984-12-19-2152</dd><dt class="dokid">DokumentID</dt><dd class="dokid">LTI/forskrift/1984-12-19-2152</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 28</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li></ul></dd><dt class="dateOfPublication">Kunngjort</dt><dd class="dateOfPublication">1985-01-24</dd><dt class="title">Tittel</dt><dd class="title">Forskrift om godtgjørelse av utgifter til høreapparat.</dd><dt class="refid">RefID</dt><dd class="refid">forskrift/1984-12-19-2152</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godtgjørelse av utgifter til høreapparat.<ul class="tocSubUl"><li>I<ul class="tocSubUl"><li>§ 1. Alminnelige regler.</li><li>§ 2. Rekvisisjon av høreapparat</li><li>§ 3. Trygdekontorets oppgjør.</li><li>§ 4. Godtgjørelse for ladeapparat og ørepropper.</li><li>§ 5. Godtgjørelse for utgifter til legeundersøkelse.</li><li>§ 6. Godtgjørelse for reiseutgifter.</li><li>§ 7. Leveringskontrakt</li><li>§ 8. Tilbakelevering av apparater.</li><li>§ 9. Den praktiske gjennomføring.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-19-2152" id="dokument"><h1>Forskrift om godtgjørelse av utgifter til høreapparat.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 19. desember 1984 i medhold av lov av 17. juni 1966 nr. 12 om folketrygd § 2-5 nr. 3 bokstav b.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-12-19-2152/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1984-12-19-2152/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Alminnelige regler.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/1/punkt/1/" id="kapittel-1-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/1/punkt/1/ledd/1/" id="kapittel-1-paragraf-1-punkt-1-ledd-1">Trygden yter godtgjørelse for utgifter til anskaffelse av høreapparat etter bestemmelsene i §§ 2 og 3, til: a. hørselsvekkede under 20 år, b. hørselsvekkede foreldre og pleieforeldre med barn under 20 år, c. hørselsvekkede under 25 år som tidligere har fått godtgjort utgifter til høreapparat etter bestemmelsene i dette punkts bokstav a, jfr. §§ 2 og 3, eller før fylte 20 år har fått bidrag til høreapparat etter lov om folketrygd, § 2-13.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/1/punkt/2/" id="kapittel-1-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/1/punkt/2/ledd/1/" id="kapittel-1-paragraf-1-punkt-2-ledd-1">Trygden yter godtgjørelse for utgifter til: a. ladeapparat og ørepropper etter bestemmelsene i § 4, b. legeundersøkelse etter bestemmelsene i § 5, c. reiseutgifter etter bestemmelsene i § 6.</article></article></li></ul></article><article class="legalArticle" data-lovdata-URL="LTI/forskrift/1984-12-19-2152/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Rekvisisjon av høreapparat</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Godtgjørelse for utgifter til høreapparat ytes etter rekvisisjon fra nærmeste hørselsentral som har godkjenning for dette av helsedirektøren. Rekvisisjonen gis på skjema fastsatt av Rikstrygdeverket og forelegges trygdekontoret for påtegning av garanti.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">Rekvisisjon kan bare gis for høreapparat som er underkastet offentlig kvalitetskontroll etter regler fastsatt av helsedirektøren.</article><article class="legalP" data-absoluteaddress="/kapittel/1/paragraf/2/punkt/2/ledd/2/" id="kapittel-1-paragraf-2-punkt-2-ledd-2">I alminnelighet gis rekvisisjon bare for høreapparat som leveres i henhold til inngått leveringskontrakt mellom vedkommende forhandler og Rikstrygdeverket, jfr. § 7. Unntaksvis kan rekvisisjon gis for apparat av annen type når hørselsentralen finner dette nødvendig for å oppnå et ønskelig resultat. Utover dette kan høreapparat av annen type ikke rekvireres for trygdens regning.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Til trygdet som allerede har høreapparat, kan rekvisisjon av nytt apparat i alminnelighet bare gis når det er gått mer enn seks år etter anskaffelsen av det tidligere apparat. Hørselsentralen kan fravike denne bestemmelse når det er medisinsk grunnlag for det.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/2/punkt/4/" id="kapittel-1-paragraf-2-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/2/punkt/4/ledd/1/" id="kapittel-1-paragraf-2-punkt-4-ledd-1">Spørsmålet om å gi rekvisisjon avgjøres av hørselsentralen etter forutgående undersøkelse av den hørselsvekkede.</article><article class="legalP" data-absoluteaddress="/kapittel/1/paragraf/2/punkt/4/ledd/2/" id="kapittel-1-paragraf-2-punkt-4-ledd-2">Den som utfører eller har ansvaret for undersøkelsen, skal fylle de krav til kvalifikasjoner som til enhver tid er fastsatt av helsedirektøren eller den han bemyndiger.</article><article class="legalP" data-absoluteaddress="/kapittel/1/paragraf/2/punkt/4/ledd/3/" id="kapittel-1-paragraf-2-punkt-4-ledd-3">Undersøkelsen skal skje ved hørselsentralen. Hvis det ikke er rimelig anledning til dette, kan hørselsentralen treffe sin avgjørelse på grunnlag av tilråding fra øre- nese- halslege som fyller de krav som er nevnt i foregående ledd. Sammen med tilrådingen må følge fullstendige opplysninger om resultatene av undersøkelsen.</article><article class="legalP" data-absoluteaddress="/kapittel/1/paragraf/2/punkt/4/ledd/4/" id="kapittel-1-paragraf-2-punkt-4-ledd-4">Barn under seks år, og eldre barn som står tilbake i utviklingsmessig henseende, bør undersøkes ved hørselsentral som har adgang til å utføre lekeaudiometri.</article><article class="legalP" data-absoluteaddress="/kapittel/1/paragraf/2/punkt/4/ledd/5/" id="kapittel-1-paragraf-2-punkt-4-ledd-5">Helsedirektøren gir nærmere regler om hvilke undersøkelser som skal foretas og om hvilke krav som skal stilles til utstyr, lokale m.v.</article><article class="legalP" data-absoluteaddress="/kapittel/1/paragraf/2/punkt/4/ledd/6/" id="kapittel-1-paragraf-2-punkt-4-ledd-6">Hørselsentralen kan dispensere fra kravene til undersøkelser ved rekvisisjon av høreapparat til trygdet som er opptatt i eller undervises ved spesialinstitusjon for døve og hørselsvekkede, når det foreligger tilfredsstillende opplysninger om den trygdedes hørsel og erklæring fra institusjonens faglige leder om at vedkommende har nytte av høreapparatet</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/2/punkt/5/" id="kapittel-1-paragraf-2-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/2/punkt/5/ledd/1/" id="kapittel-1-paragraf-2-punkt-5-ledd-1">Departementet fastsetter hørselsentralens vederlag for det administrative arbeid reglene fører med seg. Utgiftene belastes trygden.</article></article></li></ul></article><article class="legalArticle" data-lovdata-URL="LTI/forskrift/1984-12-19-2152/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Trygdekontorets oppgjør.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Utgiftene til høreapparat som ytes etter rekvisisjon fra hørselsentral i henhold til bestemmelsene i § 2, jfr, § 1, punkt 1, godtgjøres i sin helhet av trygden.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Trygdekontoret foretar direkte oppgjør med apparatets leverandør.</article></article><article class="legalArticle" data-lovdata-URL="LTI/forskrift/1984-12-19-2152/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Godtgjørelse for ladeapparat og ørepropper.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Trygden yter full godtgjørelse for nødvendige utgifter til ladeapparat og ørepropper.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">For ladeapparat gjelder bestemmelsene i § 2, punkt 3 tilsvarende.</article></article><article class="legalArticle" data-lovdata-URL="LTI/forskrift/1984-12-19-2152/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Godtgjørelse for utgifter til legeundersøkelse.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Trygden yter godtgjørelse etter honorartakstene for utgifter til nødvendig legeundersøkelse som nevnt i § 2, punkt 4, jfr. § 3, nr. 3 i forskrifter for godtgjørelse av utgifter til legehjelp, fastsatt i medhold av lov om folketrygd § 2-5 nr. 1.</article></article><article class="legalArticle" data-lovdata-URL="LTI/forskrift/1984-12-19-2152/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Godtgjørelse for reiseutgifter.</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Dersom en trygdet må reise til hørselsentral eller lege i forbindelse med legeundersøkelse som nevnt i § 2, punkt 4, har han rett til å få dekket nødvendige utgifter til skyss og opphold etter forskrifter fastsatt i medhold av lov om folketrygd § 2-6 nr. 1 og 2.</article></article><article class="legalArticle" data-lovdata-URL="LTI/forskrift/1984-12-19-2152/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Leveringskontrakt</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Etter innhentet anbud inngår Rikstrygdeverket kontrakt med forhandlere av høreapparater om levering av apparater etter disse regler (leveringskontrakt).</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Leveringskontrakt inngås for et bestemt tidsrom. Forhandleren påtar seg levering av bestemte typer høreapparater til avtalt pris mot garanti for omsetning av et minstekvantum apparater i kontraktstiden.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Rikstrygdeverket fastsetter i samråd med Helsedirektoratet de nærmere kontraktsvilkår.</article></article><article class="legalArticle" data-lovdata-URL="LTI/forskrift/1984-12-19-2152/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakelevering av apparater.</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Høreapparat og ladeapparat som er anskaffet etter §§ 1-4, skal leveres tilbake til trygdekontoret: a. dersom den trygdede får nytt apparat innen seks år etter anskaffelsen av det første apparat, med mindre hørselsentralen har truffet annen bestemmelse. Det samme gjelder dersom den trygdede får bidrag til nytt apparat etter lov om folketrygd § 2-13, b. dersom den trygdede – innen samme tidsgrense – dør eller åpenbart og varig blir ute av stand til å dra nytte av apparatet.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Den fortsatte anvendelse av tilbakeleverte apparater avgjøres av Rikstrygdeverket.</article></article><article class="legalArticle" data-lovdata-URL="LTI/forskrift/1984-12-19-2152/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Den praktiske gjennomføring.</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Rikstrygdeverket kan gi nærmere bestemmelser om den praktiske gjennomføring av disse forskrifter.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-12-19-2152/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse forskrifter trer i kraft 1. januar 1985.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fra samme tid oppheves regler for godtgjørelse av utgifter til høreapparat, fastsatt 6. februar 1971 i medhold av daværende § 2-5 nr. 1 bokstav i i lov om folketrygd.</article></section></main></body></html>