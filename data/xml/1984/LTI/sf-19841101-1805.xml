<!DOCTYPE html><html lang="no"><head><title>Forskrift om tilskott til kondemnering av eldre, uhensiktsmessige fiskefartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-1984-11-01-1805</dd><dt class="dokid">DokumentID</dt><dd class="dokid">LTI/forskrift/1984-11-01-1805</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 22</dd><dt class="dateInForce">I kraft fra</dt><dd class="dateInForce">1984-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-01-31-234</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1984-11-20</dd><dt class="title">Tittel</dt><dd class="title">Forskrift om tilskott til kondemnering av eldre, uhensiktsmessige fiskefartøyer.</dd><dt class="refid">RefID</dt><dd class="refid">forskrift/1984-11-01-1805</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott til kondemnering av eldre, uhensiktsmessige fiskefartøyer.<ul class="tocSubUl"><li>§ 1. Forskriftens omfang og formål</li><li>§ 2. Krav til fartøystørrelse, eiertid, alder og konsesjonsforhold.</li><li>§ 3. Driftstid</li><li>§ 4. Tilskott</li><li>§ 5. Bortfall av konsesjoner.</li><li>§ 6. Krav om destruksjon.</li><li>§ 7. Søknad om tilskott</li><li>§ 8. Synfaring.</li><li>§ 9. Fastsettelse og utbetaling av tilskott.</li><li>§ 10. Fartøy overtatt av finansinstitusjon.</li><li>§ 11. Nødvendig dokumentasjon.</li><li>§ 12. Klageadgang.</li><li>§ 13. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-11-01-1805" id="dokument"><h1>Forskrift om tilskott til kondemnering av eldre, uhensiktsmessige fiskefartøyer.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 1. november 1984, i medhold av Stortingets vedtak av 14. desember 1982, jfr. St.prp. nr. 1 (1982-83) Tillegg nr. 16 og avtale av 21. desember 1982 mellom Norges Fiskarlag og Forbruker- og administrasjonsdepartementet om fordeling av støttetiltak til fiskerinæringen for 1983 og senere avtaler, fastsatt følgende forskrift:</article><article class="legalArticle" data-lovdata-URL="LTI/forskrift/1984-11-01-1805/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens omfang og formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av midler stilt til rådighet kan Statens Fiskarbank gi tilskott til kondemnering av eldre, uhensiktsmessige fiskefartøyer (skrog med motor, eller skrog alene). Formålet med ordningen er å redusere fangstkapasiteten og, i den utstrekning det kan skje uten kapasitetsøkning, bidra til en fornyelse av fiskeflåten.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kondemneringsordningen gjelder alle merkeregistrerte fiskefartøyer som oppfyller kravet til størrelse i § 2 nr. 1. Ordningen gjelder likevel ikke fartøygrupper som er undergitt konsesjonsplikt i henhold til forskrift av 2. mars 1979 om adgang til å delta i fisket med ringnot, § 4, § 5 og § 6 jf. § 2 punkt 2 i forskrifter av 28. april 1978 om tildeling av tillatelse til å fiske med trål og forskrifter av 21. mars 1969 om forbud mot å drive selfangst uten tillatelse.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Til kondemnerte fartøyer gis ikke tilskott.</article></article><article class="legalArticle" data-lovdata-URL="LTI/forskrift/1984-11-01-1805/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til fartøystørrelse, eiertid, alder og konsesjonsforhold.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Tilskott kan ytes til kondemnering av fartøy som etter målebrevet har en største lengde på 10,67 meter eller mer.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Vedkommende søker må ha vært eier av fartøyet i minst 3 år.</article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">Kravet til eiertid gjelder ikke når fartøyet i løpet av de siste 3 år er overtatt av den tidligere eiers livsarvinger eller ektefelle. Kravet til eiertid gjelder heller ikke ved kondemnering av fartøy i forbindelse med sammenslåing av lastekapasitet og ved overføring av reketråltillatelse til annet fartøy med annen konsesjon, jf. §§ 11 og 12 i forskrift av 29. juni 1984 nr. 1318 om adgangen til å drive trålfiske etter reker.</article><article class="legalP" data-absoluteaddress="/paragraf/2/punkt/2/ledd/3/" id="paragraf-2-punkt-2-ledd-3">Departementet kan i særlige tilfelle dispensere fra kravet til eiertid.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Fartøyets alder må ikke være under 15 år for fartøy bygget av tre, og ikke under 20 år for fartøy bygget av annet materiale.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">4.</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Fartøy som 1. november 1984 innehar en eller flere av følgende konsesjoner:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/4/ledd/1/punkt/1/" id="paragraf-2-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/4/ledd/1/punkt/1/ledd/1/" id="paragraf-2-punkt-4-ledd-1-punkt-1-ledd-1">reketrålkonsesjon etter forskrifter av 29. juni 1984 nr. 1318 om adgang til å drive trålfiske etter reker,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/4/ledd/1/punkt/2/" id="paragraf-2-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/4/ledd/1/punkt/2/ledd/1/" id="paragraf-2-punkt-4-ledd-1-punkt-2-ledd-1">torsketråltillatelse for mindre fartøyer og kombinasjonsfartøyer,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/punkt/4/ledd/1/punkt/3/" id="paragraf-2-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/punkt/4/ledd/1/punkt/3/ledd/1/" id="paragraf-2-punkt-4-ledd-1-punkt-3-ledd-1">industritråltillatelse,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/punkt/4/ledd/1/punkt/4/" id="paragraf-2-punkt-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/punkt/4/ledd/1/punkt/4/ledd/1/" id="paragraf-2-punkt-4-ledd-1-punkt-4-ledd-1">loddetråltillatelse,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/punkt/4/ledd/1/punkt/5/" id="paragraf-2-punkt-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/punkt/4/ledd/1/punkt/5/ledd/1/" id="paragraf-2-punkt-4-ledd-1-punkt-5-ledd-1">vassildtråltillatelse etter § 2 henholdsvis punktene 1 og 2, 3, 4 og 5, jf. §§ 3, 7, 8 og 9 i forskrifter av 28. april 1978 om tildeling av tillatelse til å drive fiske med trål,</article><article class="legalP" data-absoluteaddress="/paragraf/2/punkt/4/ledd/1/punkt/5/ledd/2/" id="paragraf-2-punkt-4-ledd-1-punkt-5-ledd-2">kan ikke gis kondemneringstilskott, når konsesjonen etter nevnte tidspunkt er bortfalt ved at tilsvarende konsesjon er gitt til annet fartøy.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1984-11-01-1805/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Driftstid</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kondemneringstilskott kan gis når fartøyet i 2 av de siste 3 kalenderår tilsammen har hatt minst 40 ukers driftstid. Med driftstid menes dokumentert driftstid lagt til grunn ved de årlige utbetalinger under ordningen med kostnadsreduserende driftstilskott.</article></article><article class="legalArticle" data-lovdata-URL="LTI/forskrift/1984-11-01-1805/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilskott kan ytes med inntil:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">kr. 75.000,-for hvert fartøy og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">kr. 6.250,- pr. BRT for fartøyet.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kondemneres motoren sammen med skroget, kan satsen under punkt b økes med 10 %.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved kondemnering av fartøy i forbindelse med sammenslåing av lastekapasitet og ved overføring av reketråltillatelse til annet fartøy med annen konsesjon, jf. §§ 11 og 12 i forskrift av 29. juni 1984 nr. 1318 om adgangen til å drive trålfiske etter reker, kan tilskott ytes med inntil 50 pst av satsen i første og annet ledd.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Forsikringssum som blir utbetalt på grunn av skade på fartøy eller motor kommer til fradrag i kondemneringsutbetalingen.</article></article><article class="legalArticle" data-lovdata-URL="LTI/forskrift/1984-11-01-1805/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bortfall av konsesjoner.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Permanente konsesjoner som fartøyet innehar i medhold av § 6 i lov av 16. juni 1972 nr. 57 om deltagelsen i fiske og etter § 1 i lov av 20. april 1951 om fiske med trål faller bort ved kondemnering. Årlige konsesjoner gitt i medhold av lov av 16. juni 1939 nr. 7 om fangst av hval faller bort på tilsvarende måte.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Når fartøyet erstattes med nybygg, kan det etter søknad gis nye konsesjoner i medhold av de konsesjonsbestemmelser som til enhver tid gjelder. Nytt fartøy må være bygget eller kontrahert senest ett år etter at kondemneringstilskott er innvilget.</article></article><article class="legalArticle" data-lovdata-URL="LTI/forskrift/1984-11-01-1805/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav om destruksjon.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fartøy som er tildelt kondemneringstilskott etter denne forskrift skal hugges opp eller tilintetgjøres og kan ikke nyttes til annen virksomhet.</article></article><article class="legalArticle" data-lovdata-URL="LTI/forskrift/1984-11-01-1805/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknad om tilskott</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Søknad om tilskott stiles til Statens Fiskarbank og sendes gjennom fiskerinemnda på fastsatt skjema.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Med søknaden skal følge:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/ledd/2/punkt/1/" id="paragraf-7-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/7/ledd/2/punkt/1/ledd/1/" id="paragraf-7-ledd-2-punkt-1-ledd-1">Dokumentasjon av driftstid fra fiske, jf. § 3,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/ledd/2/punkt/2/" id="paragraf-7-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/7/ledd/2/punkt/2/ledd/1/" id="paragraf-7-ledd-2-punkt-2-ledd-1">bekreftet kopi av fartøyets målebrev,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/7/ledd/2/punkt/3/" id="paragraf-7-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/7/ledd/2/punkt/3/ledd/1/" id="paragraf-7-ledd-2-punkt-3-ledd-1">panteattest og</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/7/ledd/2/punkt/4/" id="paragraf-7-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/7/ledd/2/punkt/4/ledd/1/" id="paragraf-7-ledd-2-punkt-4-ledd-1">når tilskott søkes nyttet til investering i nytt fiskefartøy som søkes lånefinansiert i Statens Fiskarbank, skal lånesøknad med tilhørende dokumenter vedlegges.</article></article></li></ul></article></article><article class="legalArticle" data-lovdata-URL="LTI/forskrift/1984-11-01-1805/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Synfaring.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskerinemnda lar holde synfaring over fartøyet som det søkes kondemneringstilskott for ved Fiskarbankens faste takstnemnd i kommunen. Fiskerinemnda gir sin uttalelse om søknaden på fastsatt skjema og sender denne sammen med synfaringsrapport og andre dokumenter til Statens Fiskarbank.</article></article><article class="legalArticle" data-lovdata-URL="LTI/forskrift/1984-11-01-1805/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Fastsettelse og utbetaling av tilskott.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens Fiskarbank avgjør i det enkelte tilfelle om tilskott skal gis og fastsetter tilskottets størrelse og står for utbetalingen. Banken kan sette nærmere vilkår for tildeling og utbetaling av tilskottet.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Tilskott som nyttes i strid med fastsatte vilkår, kan kreves tilbakebetalt.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Eier av fartøy som gis kondemneringstilskott har adgang til å fjerne utstyr fra fartøyet etter at synfaring har funnet sted.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">I den utstrekning tilskottet skal dekke pantegjeld på fartøyet, foretas utbetaling direkte til pantekreditor.</article><article class="legalP" data-absoluteaddress="/paragraf/9/ledd/5/" id="paragraf-9-ledd-5">Statens Fiskarbanks regler om utbetaling av lån gjelder i den utstrekning de passer ved utbetaling av tilskottet.</article></article><article class="legalArticle" data-lovdata-URL="LTI/forskrift/1984-11-01-1805/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fartøy overtatt av finansinstitusjon.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fiskeridepartementet kan etter denne forskrift gi tilskott til fartøy som bank eller annen finansinstitusjon har overtatt eiendomsretten til.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Gis det tilskott etter første ledd, kan Fiskeridepartementet dispensere fra § 2 nr. 2 første ledd og § 3.</article></article><article class="legalArticle" data-lovdata-URL="LTI/forskrift/1984-11-01-1805/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Nødvendig dokumentasjon.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Før utbetaling av kondemneringstilskottet finner sted, må det legges fram:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/11/ledd/1/punkt/1/" id="paragraf-11-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/11/ledd/1/punkt/1/ledd/1/" id="paragraf-11-ledd-1-punkt-1-ledd-1">Erklæring fra lensmann/politi om at skroget, og eventuelt motoren, er tilintetgjort, eller erklæring fra skipsverft eller etablert skipsopphuggeri om at fartøyet er mottatt ved verftet/opphuggeriet og om at det vil bli opphugget, og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/11/ledd/1/punkt/2/" id="paragraf-11-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/11/ledd/1/punkt/2/ledd/1/" id="paragraf-11-ledd-1-punkt-2-ledd-1">stadfesting fra merkelovens tilsynsmann om at fartøyet er utmeldt av registeret over merkepliktige fiskefartøyer.</article></article></li></ul></article></article><article class="legalArticle" data-lovdata-URL="LTI/forskrift/1984-11-01-1805/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klageadgang.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Fiskeridepartementet er klageinstans for enkeltvedtak som treffes i medhold av denne forskrift, jf. § 28 i forvaltningsloven av 10. februar 1967.</article></article><article class="legalArticle" data-lovdata-URL="LTI/forskrift/1984-11-01-1805/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft straks. Samtidig oppheves Fiskeridepartementets forskrift av 31. januar 1984 nr. 234 om tilskott til kondemnering av eldre, uhensiktsmessige hvalfangstfartøyer.</article></article></main></body></html>