<!DOCTYPE html><html lang="no"><head><title>Lov om samtykke til tiltredelse av De forente nasjoners konvensjon 6. april 1974 om et regelverk for linjekonferansers virksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">LOV-1984-06-08-56</dd><dt class="dokid">DokumentID</dt><dd class="dokid">LTI/lov/1984-06-08-56</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 12</dd><dt class="dateInForce">I kraft fra</dt><dd class="dateInForce">1984-06-08</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-07-10</dd><dt class="titleShort">Korttittel</dt><dd class="titleShort">Lov om samtykke til tiltredelse av FN-konv.</dd><dt class="title">Tittel</dt><dd class="title">Lov om samtykke til tiltredelse av De forente nasjoners konvensjon 6. april 1974 om et regelverk for linjekonferansers virksomhet.</dd><dt class="miscInformation">Annet om dokumentet</dt><dd class="miscInformation">Ot.prp.nr.55 (1983–1984), Innst.O.nr.70 (1983–1984), Besl.O.nr.91 (1983–1984). Odels- og Lagtingsvedtak hhv. 25. mai og 1. juni 1984. Fremmet av Handels- og skipsfartsdepartementet.</dd><dt class="refid">RefID</dt><dd class="refid">lov/1984-06-08-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om samtykke til tiltredelse av De forente nasjoners konvensjon 6. april 1974 om et regelverk for linjekonferansers virksomhet.<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></dd></dl></header><main class="documentBody" data-lovdata-URL="LTI/lov/1984-06-08-56" id="dokument"><h1>Lov om samtykke til tiltredelse av De forente nasjoners konvensjon 6. april 1974 om et regelverk for linjekonferansers virksomhet.</h1><article class="legalArticle" data-lovdata-URL="LTI/lov/1984-06-08-56/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Stortinget samtykker i tiltredelse av De forente nasjoners konvensjon om et regelverk for linjekonferansers virksomhet.</article></article><article class="legalArticle" data-lovdata-URL="LTI/lov/1984-06-08-56/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved tiltredelse til konvensjonen tar Norge følgende forbehold:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">I forhold til konvensjonen kan begrepet nasjonal linje forsåvidt angår Norge eller en medlemsstat i Det europeiske økonomiske fellesskap eller i Organisasjonen for økonomisk samarbeid og utvikling omfatte ethvert linjerederi etablert i vedkommende stat i samsvar med lovgivningen der.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1"><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/1/" id="paragraf-2-ledd-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/1/ledd/1/" id="paragraf-2-ledd-1-punkt-2-ledd-1-punkt-1-ledd-1">Med forbehold for bestemmelsen i punkt b) skal konvensjonens artikkel 2, under forutsetning av gjensidighet, ikke anvendes i konferansefart mellom OECD-land som har tiltrådt konvensjonen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/2/" id="paragraf-2-ledd-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/2/ledd/1/" id="paragraf-2-ledd-1-punkt-2-ledd-1-punkt-2-ledd-1">Bestemmelsen i punkt a) skal ikke påvirke mulighetene for ethvert linjerederi til å delta som tredjelandslinje i slik konferansefart eller mulighetene for slike linjerederier til å oppnå en betydelig trafikkdel i slik fart.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Konvensjonens artikler 3 og 14 (9) kommer, under forutsetning av gjensidighet, ikke til anvendelse i konferansefart mellom OECD-land som har tiltrådt konvensjonen.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">I trafikkområder hvor artikkel 3 i konvensjonen kommer til anvendelse, vil siste setning i denne artikkel bli fortolket slik:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/4/ledd/1/punkt/1/" id="paragraf-2-ledd-1-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/4/ledd/1/punkt/1/ledd/1/" id="paragraf-2-ledd-1-punkt-4-ledd-1-punkt-1-ledd-1">de to grupper nasjonale linjer skal samordne sine synspunkter før de avgir stemme i spørsmål angående trafikken mellom deres to land.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/4/ledd/1/punkt/2/" id="paragraf-2-ledd-1-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/4/ledd/1/punkt/2/ledd/1/" id="paragraf-2-ledd-1-punkt-4-ledd-1-punkt-2-ledd-1">denne setning gjelder bare spørsmål som etter konferanseavtalen avgjøres med samtykke fra begge de berørte grupper av nasjonale linjer, og ikke alle spørsmål som dekkes av konferanseavtalen.</article></article></li></ul></article></article></li></ul></article></article><article class="legalArticle" data-lovdata-URL="LTI/lov/1984-06-08-56/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Loven her trer i kraft straks.</article></article></main></body></html>