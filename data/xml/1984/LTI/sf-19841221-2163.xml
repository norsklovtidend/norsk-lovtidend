<!DOCTYPE html><html lang="no"><head><title>Forskrift om regulering av trålfisket etter torsk nord for 62° n.br. i 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1984-12-21-2163</dd><dt class="dokid">DokumentID</dt><dd class="dokid">LTI/forskrift/1984-12-21-2163</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 28</dd><dt class="dateInForce">I kraft fra</dt><dd class="dateInForce">1985-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-12-21-2164</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§5a</li><li>lov/1983-06-03-40/§13</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1985-01-24</dd><dt class="title">Tittel</dt><dd class="title">Forskrift om regulering av trålfisket etter torsk nord for 62° n.br. i 1985.</dd><dt class="refid">RefID</dt><dd class="refid">forskrift/1984-12-21-2163</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av trålfisket etter torsk nord for 62° n.br. i 1985.<ul class="tocSubUl"><li>§ 1. Virkeområde.</li><li>§ 2. Registreringsplikt</li><li>§ 3. Kvoteregulering.</li><li>§ 4. Ekstra kvote for spesielle behov.</li><li>§ 5. Oppdeling av fangstsesongen.</li><li>§ 6. Regulering av fiske med småtrålere.</li><li>§ 7. Forbud mot ilandføring og omsetning av ulovlig fanget torsk. Bifangstbestemmelser.</li><li>§ 8. Fiskestopp innenfor 12-milsgrensen.</li><li>§ 9. Utfyllende bestemmelser.</li><li>§ 10. Straffebestemmelser.</li><li>Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-12-21-2163" id="dokument"><h1>Forskrift om regulering av trålfisket etter torsk nord for 62° n.br. i 1985.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 21. desember 1984 med hjemmel i § 4, § 5, § 5a og § 13 i lov om saltvannsfiske m.v. av 3. juni 1983 nr. 40 og § 10 i lov av 16. juni 1972 nr. 57 om regulering av deltakelsen i fisket fastsatt følgende forskrift:</article><article class="legalArticle" data-lovdata-URL="LTI/forskrift/1984-12-21-2163/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder fiske etter torsk med trål i Norges økonomiske sone nord for 62° n.br. og i området utenfor Norges økonomiske sone mellom 11° v.l. og 63° ø.1. nord for en linje trukket fra 11° v.l. og 63° n.br. rettvisende øst til 4° v.l., derfra rettvisende sør til 62° n.br. og derfra rettvisende øst til norskekysten.</article></article><article class="legalArticle" data-lovdata-URL="LTI/forskrift/1984-12-21-2163/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Registreringsplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøyer som skal delta i fisket etter torsk med trål nord for 62° n.br. skal på forhånd være registrert hos Fiskeridirektøren. For å kunne bli registrert må fartøyet ha tråltillatelse etter § 2 første ledd nr. 1 eller nr. 2 i forskrifter av 28. april 1978 om tillatelse til å drive fiske med trål (trålforskriftene), gitt med hjemmel i lov av 20. april 1951 om fiske med trål.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren avgjør hvilken gruppe de.t enkelte registrerte trålfartøy hører under.</article></article><article class="legalArticle" data-lovdata-URL="LTI/forskrift/1984-12-21-2163/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvoteregulering.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøyer som er registrert etter § 2 kan nord for 62° n.br. i 1985 ikke fiske mer torsk enn følgende kvanta:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Ferskfisktrålere over 250 BRT og 115 fot (lengste lengde) l.l. <span class="data-pronounced-line">549 tonn rund vekt pr. fartøy</span></article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Rundfrysetrålere over 400 BRT <span class="data-pronounced-line">687 tonn rund vekt pr. fartøy</span></article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Saltfisktrålere over 400 BRT <span class="data-pronounced-line">687 tonn rund vekt pr. fartøy</span></article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Fabrikktrålere <span class="data-pronounced-line">890 tonn rund vekt pr. fartøy</span></article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Den kvoten et fartøy er tildelt etter denne paragraf, kan ikke overskrides selv om fartøyet fisker med andre redskaper enn trål.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fiskeridirektøren kan samtykke i at et fartøys kvote kan fiskes av annet fartøy – tilhørende samme rederi eller administrasjonsenhet – og som er tildelt kvote.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Kvoter som er tildelt fartøy som har konsesjon for reketrålfiske kan ikke overføres til annet fartøy.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fiskeridirektøren kan øke kvoten fastsatt i første ledd a og b for fartøy tilhørende rederi som tildeles enhetskvoter etter § 5 a i lov om saltvannsfiske, jfr. § 4 i forskrifter av 21. desember 1984 nr. 2164 om enhetskvoter for ferskfisk- og rundfrysetrålerflåten. Fiskeridirektøren kan også justere kvoter fastsatt i første ledd når endring i deltakelsen tilsier det.</article></article><article class="legalArticle" data-lovdata-URL="LTI/forskrift/1984-12-21-2163/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ekstra kvote for spesielle behov.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan fordele et kvantum på inntil 2.000 tonn torsk, rund vekt, dersom det oppstår et spesielt behov for råstoff til anlegg i næringssvake distrikter.</article></article><article class="legalArticle" data-lovdata-URL="LTI/forskrift/1984-12-21-2163/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppdeling av fangstsesongen.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">20 % eller mer av den årskvoten for ferskfisktrålere som er fastsatt i § 3 a i denne forskriften skal fiskes etter 1. september 1985. Fiskeridirektøren kan dispensere fra denne bestemmelsen for enbåtsrederi.</article></article><article class="legalArticle" data-lovdata-URL="LTI/forskrift/1984-12-21-2163/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regulering av fiske med småtrålere.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Fartøyer uten reketrålkonsesjon.</article><article class="legalP" data-absoluteaddress="/paragraf/6/punkt/1/ledd/2/" id="paragraf-6-punkt-1-ledd-2">Fartøyer under 150 BRT som ikke har tillatelse til å drive reketrålfiske, jfr. reketrålforskriftene av 29. juni 1984, kan i 1985 fiske inntil 120 tonn torsk rund vekt med trål. Driver slike fartøyer også fiske med garn, line eller juksa inngår nevnte kvote i totalkvoten på 350 tonn torsk rund vekt etter § 6 i torskereguleringsforskriftene av 21. desember 1984 nr. 2162.</article><article class="legalP" data-absoluteaddress="/paragraf/6/punkt/1/ledd/3/" id="paragraf-6-punkt-1-ledd-3">Fartøyer på 150 BRT og derover inntil 250 BRT eller inntil 115 fot 1.1. og større fartøyer som driver annet fiske i kombinasjon med trålfiske, og som ikke har tillatelse til å drive reketrålfiske, jfr. reketrålforskriftene av 29. juni 1984 nr. 1318, kan tildeles en kvote på inntil 75 % av en ferskfisktrålerkvote, jfr. § 3 a i forskriften her. Ved fastsettelse av kvote for disse fartøyer kan det tas hensyn til fartøyets størrelse, tidligere deltakelse, alternative driftsmuligheter, samt de fastsatte konsesjonsvilkår for vedkommende fartøy.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Fartøyer med reketrålkonsesjon.</article><article class="legalP" data-absoluteaddress="/paragraf/6/punkt/2/ledd/2/" id="paragraf-6-punkt-2-ledd-2">Fartøyer med konsesjon for reketrålfiske og med størrelse inntil 250 BRT eller inntil 114 fot 1.1. og større fartøyer som driver annet fiske i kombinasjon med trålfiske etter torsk og reker, kan innenfor den fastsatte kvoten på 175 tonn etter §§ 6 og 7 i torskereguleringsforskriftene av 21. desember 1984 nr. 2162 likevel fiske inntil 100 tonn torsk rund vekt etter at fisket er stoppet av Fiskeridirektøren i medhold av § 6, 3. ledd i sistnevnte forskrifter. Slike fartøyer over 200 BRT kan av Fiskeridirektøren tildeles en kvote utover 175 tonn og inntil 75 % av ferskfisktrålerkvote, jfr. § 3 i forskriften her dersom særlige grunner tilsier det. Ved tildeling av slik tilleggskvote skal det legges vekt på fartøyets tidligere deltakelse, og på alternative driftsmuligheter, samt på de fastsatte konsesjonsvilkår for vedkommende fartøy. Slike tilleggskvoter ut over 175 tonn skal ikke regnes med i gruppekvoten i § 6 i torskereguleringsforskriften av 21. desember 1984 nr. 2162.</article><article class="legalP" data-absoluteaddress="/paragraf/6/punkt/2/ledd/3/" id="paragraf-6-punkt-2-ledd-3">Fiskeridirektøren fastsetter kvotene etter punkt 1 og 2 i denne paragrafen.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">3.</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">Forbud mot trålfiske i bestemte tidsrom.</article><article class="legalP" data-absoluteaddress="/paragraf/6/punkt/3/ledd/2/" id="paragraf-6-punkt-3-ledd-2">Fartøyer som blir tildelt kvote etter denne paragraf kan ikke drive trålfiske nord for 62° n.br. i tiden fra og med torsdag 28. mars 1985 kl. 2400 til mandag 8. april 1985 kl. 2400. Tilsvarende forbud gjelder nord for 67° n.br. fra fredag 28. juni 1985 kl. 2400 til søndag 4. august 1985 kl. 2400 og fra fredag 13. desember 1985 kl. 2400 til tirsdag 31. desember 1985 kl. 2400. Fiskeridirektøren kan i særlige tilfelle gjøre unntak fra forbudet i dette ledd.</article><article class="legalP" data-absoluteaddress="/paragraf/6/punkt/3/ledd/3/" id="paragraf-6-punkt-3-ledd-3">Fartøyer som er gitt tillatelse til å drive fiske med trål som også omfatter fiske etter torsk nord for 62° n.br., men som ikke er tildelt kvote av torsk nord for 62°, jfr. §§ 2 og 8 i trålforskriftene av 28. april 1978 kan ikke drive direkte trålfiske etter torsk nord for 62° n.br. i de tidsrom som er nevnt i foregående ledd.</article></article></li></ul></article><article class="legalArticle" data-lovdata-URL="LTI/forskrift/1984-12-21-2163/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forbud mot ilandføring og omsetning av ulovlig fanget torsk. Bifangstbestemmelser.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er forbudt å føre i land eller omsette torsk som er fanget i strid med denne forskrift eller bestemmelser gitt i medhold av forskriften. Likeledes er det forbudt å overskride kvoter fastsatt i henhold til denne forskrift.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Uten hinder av forbudet i første ledds annet punktum kan det ved trålfiske etter sei, blåkveite og uer tas bifangster av torsk med totalt inntil 10 % i vekt av fangsten av sei, blåkveite, uer og hyse i hver landing. Ved fiske etter flyndre nord for 73° n.br. og vest for 30° ø.l. kan det tas bifangst av torsk med totalt inntil 25 % i vekt av fangsten av flyndre i hver landing. Torsk tatt som bifangst i hysefisket kommer til fradrag på fartøyets torskekvote.</article></article><article class="legalArticle" data-lovdata-URL="LTI/forskrift/1984-12-21-2163/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fiskestopp innenfor 12-milsgrensen.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det er forbudt å drive fiske med trål innenfor 12-milsgrensen<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">nord for 62° n.br. på mandag 8. og tirsdag 9. april 1985</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">nord for 67° n.br. på søndag 4. og mandag 5. august 1985.</article></article></li></ul></article></article><article class="legalArticle" data-lovdata-URL="LTI/forskrift/1984-12-21-2163/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan gi nærmere forskrifter om gjennomføring og utfylling av regiene i denne forskriften.</article></article><article class="legalArticle" data-lovdata-URL="LTI/forskrift/1984-12-21-2163/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straffebestemmelser.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av bestemmelser i eller gitt i medhold av denne forskriften straffes etter bestemmelsene i §§ 53 og 54 i lov av 3. juni 1983 nr. 40 om saltvannsfiske m.v. og § 13 i lov av 20. april 1951 om fiske med trål.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-12-21-2163/KAPITTEL_1" data-partID="k1"><h2>Ikrafttredelse.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Denne forskriften trer i kraft 1. januar 1985 og gjelder til og med 31. desember 1985.</article></section></main></body></html>