<!DOCTYPE html><html lang="no"><head><title>Forskrift om regulering av fisket etter sild i Nordsjøen i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1984-06-15-1290</dd><dt class="dokid">DokumentID</dt><dd class="dokid">LTI/forskrift/1984-06-15-1290</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 13</dd><dt class="dateInForce">I kraft fra</dt><dd class="dateInForce">1984-06-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1937-06-25-20/§1</li><li>lov/1937-06-25-20/§37</li><li>forskrift/1964-01-17-9176/§10</li><li>lov/1972-06-16-57</li><li>forskrift/1972-09-08-3</li></ul></dd><dt class="dateOfPublication">Kunngjort</dt><dd class="dateOfPublication">1984-07-19</dd><dt class="title">Tittel</dt><dd class="title">Forskrift om regulering av fisket etter sild i Nordsjøen i 1984.</dd><dt class="refid">RefID</dt><dd class="refid">forskrift/1984-06-15-1290</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild i Nordsjøen i 1984.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-06-15-1290" id="dokument"><h1>Forskrift om regulering av fisket etter sild i Nordsjøen i 1984.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 15. juni 1984, med hjemmel i § 1 og § 37 i lov av 25. juni 1937 om sild- og brislingfiskeriene jf. kgl.res. av 17. januar 1964 og 8. januar 1971 og § 10 i lov av 16. juni 1972 om regulering av deltakelsen i fisket jfr, kgl.res. av 8. september 1972, fastsatt følgende forskrifter:</article><article class="legalArticle" data-lovdata-URL="LTI/forskrift/1984-06-15-1290/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fra 15. juni kl. 0000 til 31. juli kl. 2400 1984 kan norske ringnotfartøy fiske inntil 14.100 tonn sild til konsum i ICES statistikkområde IVa i EF-sonen og vest av 3° ø.l. i IVb i EF -sonen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fra 13. juni kl. 0000 frem til 31. juli kl. 2400 er det i norsk økonomisk sone i Nordsjøen sør for 60° 30' N utenfor 12 n. mil av grunnlinjene tillatt for norske ringnotfartøy å fiske sild.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Fiskeridirektøren kan stanse fiske når kvoten i § 1 første ledd er beregnet oppfisket.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Tillatelsen til å fiske sild i EF-sonen gjelder bare for ringnotfartøy med konsesjon for ringnotfiske og som har valgt «Nordsjøalternativet» framfor loddefisket i Barentshavet og fiskevernsonen ved Jan Mayen og som har gitt bindende påmelding til Fiskeridirektøren pr. 13. juni 1984. Andre fartøy kan ikke delta i fisket etter første ledd. Disse kan bare delta i fisket i norsk økonomisk sone etter annet ledd.</article></article><article class="legalArticle" data-lovdata-URL="LTI/forskrift/1984-06-15-1290/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Turkvoten for levering fra området nevnt i § 1 første ledd er 1.500 hl.</article></article><article class="legalArticle" data-lovdata-URL="LTI/forskrift/1984-06-15-1290/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For fiske i norsk økonomisk sone i Nordsjøen sør for 60° 30' N utenfor 12 n. mil av grunnlinjene gjelder følgende:</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Hvert ringnotfartøy kan ikke levere mer sild enn 1.000 hl + 40 % av tillatt lastekapasitet (konsesjonskapasitet) pr. tur. Så langt fangsten leveres til konsum, kan fartøyet ta 500 hl i tillegg pr. tur. Noregs Sildesalslag kan innenfor turkvoten fastsette lavere turkvote og tørnordning med hjemmel i § 5 jf. § 6 i lov av 14. desember 1951 om omsetting av råfisk.</article></article><article class="legalArticle" data-lovdata-URL="LTI/forskrift/1984-06-15-1290/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ingen kan delta i fisket i området IVa og b i EF-sonen uten å være påmeldt til Noregs Sildesalslag, Haugesund, eller Feitsildfiskernes Salgslag, Ålesund.</article></article><article class="legalArticle" data-lovdata-URL="LTI/forskrift/1984-06-15-1290/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt å ta opp av sjøen, låssette eller omsette sild som er under 20 cm.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Uten hinder av forbudet i første ledd kan en i hver landing ha inntil 10 % i vekt av sild under 20 cm.</article></article><article class="legalArticle" data-lovdata-URL="LTI/forskrift/1984-06-15-1290/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan etter søknad i særlige tilfeller gi tillatelse til oppmaling av hele eller deler av fangster fisket i EF -sonen når de av kvalitetsmessige grunner ikke kan leveres til konsum.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Søknaden om tillatelse til oppmaling sendes gjennom vedkommende salgslag.</article></article><article class="legalArticle" data-lovdata-URL="LTI/forskrift/1984-06-15-1290/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren kan gi nærmere forskrifter om gjennomføring og kontroll av disse forskriftene, herunder regler om kontroll og prøver av fangsten.</article></article><article class="legalArticle" data-lovdata-URL="LTI/forskrift/1984-06-15-1290/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forsettlig eller uaktsomt brudd på disse forskriftene blir straffet med bøter med hjemmel i § 11 i lov av 16. juni 1972 eller § 80 i lov av 25. juni 1937.</article></article><article class="legalArticle" data-lovdata-URL="LTI/forskrift/1984-06-15-1290/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft straks. Samtidig oppheves Fiskeridepartementets forskrifter av 27. april 1984 nr. 947 om regulering av fisket etter sild i Nordsjøen i 1984.</article></article></main></body></html>