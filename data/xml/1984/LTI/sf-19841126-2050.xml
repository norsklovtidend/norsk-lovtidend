<!DOCTYPE html><html lang="no"><head><title>Kunngjøring om formues- og inntektsskatt til Svalbard for budsjettterminen 1985.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">FOR-1984-11-26-2050</dd><dt class="dokid">DokumentID</dt><dd class="dokid">LTI/forskrift/1984-11-26-2050</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 27</dd><dt class="dateInForce">I kraft fra</dt><dd class="dateInForce">1985-02-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1985-01-16</dd><dt class="title">Tittel</dt><dd class="title">Kunngjøring om formues- og inntektsskatt til Svalbard for budsjettterminen 1985.</dd><dt class="refid">RefID</dt><dd class="refid">forskrift/1984-11-26-2050</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring om formues- og inntektsskatt til Svalbard for budsjettterminen 1985.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-11-26-2050" id="dokument"><h1>Kunngjøring om formues- og inntektsskatt til Svalbard for budsjettterminen 1985.</h1><article class="legalP" data-absoluteaddress="/ledd/1/" id="ledd-1">Kunngjøring fra Justis- og politidepartementet.</article><article class="legalP" data-absoluteaddress="/ledd/2/" id="ledd-2">Stortinget har 26. november 1984 gjort følgende vedtak:</article><article class="legalArticle" data-lovdata-URL="LTI/forskrift/1984-11-26-2050/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For budsjetterminen 1985 svares skatt til Svalbard etter følgende regler:<ul class="defaultList"><li data-li-identifier="I." data-name="I."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">I.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Av personer og selskaper som skal svare skatt til Svalbard etter ligning (lov av 15. juli 1925 om skatt til Svalbard på formue og inntekt, kap. I):<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/1/" id="paragraf-1-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/1/ledd/1/" id="paragraf-1-ledd-1-punkt-1-ledd-1-punkt-1-ledd-1">Formuesskatt med kr 2, – av hvert kr 1.000.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/2/" id="paragraf-1-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/2/ledd/1/" id="paragraf-1-ledd-1-punkt-1-ledd-1-punkt-2-ledd-1">Inntektsskatt med 10 pst.</article></article></li></ul></article></article></li><li data-li-identifier="II." data-name="II."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">II.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Av enhver som skal svare skatt til Svalbard med en prosentvis fastsatt del av arbeidsinntekten (lov av 15. juli 1925 om skatt til Svalbard på formue og inntekt, kap. II):</article><article class="legalP" data-absoluteaddress="/paragraf/1/ledd/1/punkt/2/ledd/2/" id="paragraf-1-ledd-1-punkt-2-ledd-2">Inntektsskatt med 4 pst. av den skattbare del av arbeidsinntekten, jf. § 5.</article></article></li></ul></article></article><article class="legalArticle" data-lovdata-URL="LTI/forskrift/1984-11-26-2050/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tvist om en skattyter skal svare skatt på fastlandet eller til Svalbard avgjøres av departementet.</article></article><article class="legalArticle" data-lovdata-URL="LTI/forskrift/1984-11-26-2050/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Formue under kr 5.000 er skattefri. Formuen rundes av nedover til det nærmeste tall som kan deles med 1.000.</article></article><article class="legalArticle" data-lovdata-URL="LTI/forskrift/1984-11-26-2050/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For skattytere som er nevnt i § 1, avsnitt I, avrundes inntekten nedover til det nærmeste tall som kan deles med 100.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Skatt som blir avgjort ved lønnsfradrag, jf. § 1, avsnitt II, avrundes nedover til nærmeste hele krone.</article></article><article class="legalArticle" data-lovdata-URL="LTI/forskrift/1984-11-26-2050/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Personlige skattepliktige inndeles i 2 klasser under hensyn til forsørgelsesbyrden. 1. klasse omfatter personer som ikke har noen å forsørge. 2. klasse personer som har en eller flere å forsørge.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Adgangen til å få skattefritt fradrag beregnet etter 2. klasse er betinget av at vedkommende skattyter legitimerer sin forsørgelsesbyrde.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">For personer som svarer skatt etter ligning, legges tallet på forsørgede 1. januar 1985 til grunn for klasseansettelsen. For personer som skattlegges ved lønnsfradrag (vedtakets § 1, II) legges tallet på forsørgede 1. november 1984 til grunn. Av inntekten er skattefri:</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">I 1. klasse <span class="data-pronounced-line">kr 4.000</span></article><article class="legalP" data-absoluteaddress="/paragraf/5/ledd/5/" id="paragraf-5-ledd-5">I 2. klasse <span class="data-pronounced-line">kr 8.000</span></article><article class="legalP" data-absoluteaddress="/paragraf/5/ledd/6/" id="paragraf-5-ledd-6">For personer som ilegges skatt etter § 1, II, beregnes det skattefrie beløp i forhold til den tid av året hvori arbeidsforholdet varer.</article></article><article class="legalArticle" data-lovdata-URL="LTI/forskrift/1984-11-26-2050/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Skattepliktige som ikke får fradrag etter § 5 skal ved beregning av skatt gis et fradrag i inntekten på kr 3.000.</article></article><article class="legalArticle" data-lovdata-URL="LTI/forskrift/1984-11-26-2050/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For øvrig blir skatten å utligne etter lov av 15. juli 1925.</article></article><article class="legalArticle" data-lovdata-URL="LTI/forskrift/1984-11-26-2050/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bestemmelsene i dette vedtak og i lov av 15. juli 1925 om skatt til Svalbard på formue og inntekt kan fravikes ved beslutning av</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Kongen m.fl. etter de regler og på de vilkår som er fastsatt i lovens § 23. Hvorvidt skattlegging som gjennomføres etter slik beslutning skal være endelig, forelegges Stortinget til avgjørelse.</article></article></main></body></html>