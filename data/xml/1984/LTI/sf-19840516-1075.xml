<!DOCTYPE html><html lang="no"><head><title>Forskrift om omstillingstilskott for hvalfangstflåten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">FOR-1984-05-16-1075</dd><dt class="dokid">DokumentID</dt><dd class="dokid">LTI/forskrift/1984-05-16-1075</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 10</dd><dt class="dateInForce">I kraft fra</dt><dd class="dateInForce">1984-05-16</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-06-06</dd><dt class="title">Tittel</dt><dd class="title">Forskrift om omstillingstilskott for hvalfangstflåten.</dd><dt class="refid">RefID</dt><dd class="refid">forskrift/1984-05-16-1075</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omstillingstilskott for hvalfangstflåten.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-05-16-1075" id="dokument"><h1>Forskrift om omstillingstilskott for hvalfangstflåten.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 16. mai 1984, i medhold av § 8 i fordelingsavtalen av 24. januar 1984 mellom Norges Fiskarlag og Forbruker- og administrasjondepartementet om fordeling av støttetiltak til fiskerinæringen for 1984, fastsatt følgende forskrift:</article><article class="legalArticle" data-lovdata-URL="LTI/forskrift/1984-05-16-1075/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskriftene gjelder norske merkeregistrerte hvalfangstfartøyer som har hatt tillatelse til å drive hvalfangst, jf. § 2 i lov av 16. juni 1939 om fangst av hval, men som avstår fra deltakelse eller ikke er tildelt konsesjon i 1984.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Søkeren må ha deltatt i hvalfangsten i minst 3 sesonger i løpet av de 5 siste år og må stå på blad B i fiskermanntallet.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Søkeren må i de 3 siste år ha hatt en gjennomsnittlig fangst på over 3 hval pr. år.</article></article><article class="legalArticle" data-lovdata-URL="LTI/forskrift/1984-05-16-1075/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Støtte kan gis til anskaffelse av redskap, redskapsutstyr, dekksarrangement, vinsjer og tromler, innredninger og mindre ombygginger med 75 % av kostnadene eksklusive merverdiavgift og med inntil 200.000 kroner pr. fartøy.</article></article><article class="legalArticle" data-lovdata-URL="LTI/forskrift/1984-05-16-1075/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søknaden må inneholde følgende:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Spesifisert kostnadsoverslag for de enkelte deler det søkes om tilskott for. Overslaget bør bygge på anbud fra verksted og bekreftes av fiskerirettlederen.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Finansieringsplan for det omsøkte utstyr.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Forslag til driftsplan de nærmeste år.</article></article></li></ul></article></article><article class="legalArticle" data-lovdata-URL="LTI/forskrift/1984-05-16-1075/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om støtte sendes gjennom fiskerirettlederne.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fiskerirettlederen skal gi opplysninger om fartøyets standard, utstyr og utrustning og attestere om søkeren oppfyller kravene som er gitt i § 1.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskerirettlederen, eventuelt fiskerisjefen, avgir uttalelse om søknaden og sender den sammen med sakens dokumenter til Fiskeridirektøren.</article></article><article class="legalArticle" data-lovdata-URL="LTI/forskrift/1984-05-16-1075/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Finner Fiskeridirektøren å kunne innvilge søknaden gis det i første omgang tilsagn om støtte for et bestemt beløp.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Støttebeløpet utbetales på grunnlag av attest fra fiskerirettleder eller fiskerinemnd om at utstyret er montert ombord i samsvar med forutsetningene.</article></article><article class="legalArticle" data-lovdata-URL="LTI/forskrift/1984-05-16-1075/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avhendes utstyr anskaffet med omstillingstilskott alene eller sammen med fartøy innen 30 måneder etter utbetaling av støttebeløpet, kan tilskottet kreves helt eller delvis tilbakebetalt.</article></article><article class="legalArticle" data-lovdata-URL="LTI/forskrift/1984-05-16-1075/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Søkere som i 1984 ikke blir gitt adgang til å delta i hvalfangsten vil kunne komme i betraktning ved tildeling av hvalfangstkonsesjon for senere år.</article></article><article class="legalArticle" data-lovdata-URL="LTI/forskrift/1984-05-16-1075/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter trer i kraft straks.</article></article></main></body></html>