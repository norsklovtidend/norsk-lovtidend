<!DOCTYPE html><html lang="no"><head><title>Forskrift om toprisordning for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1984-11-23-1946</dd><dt class="dokid">DokumentID</dt><dd class="dokid">LTI/forskrift/1984-11-23-1946</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 25</dd><dt class="dateInForce">I kraft fra</dt><dd class="dateInForce">1985-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§19</li></ul></dd><dt class="dateOfPublication">Kunngjort</dt><dd class="dateOfPublication">1985-01-03</dd><dt class="title">Tittel</dt><dd class="title">Forskrift om toprisordning for melk.</dd><dt class="miscInformation">Annet om dokumentet</dt><dd class="miscInformation">Fastsatt ved kgl. res. av 23. november 1984 med hjemmel i § 19 i lov av 10. juli 1936 nr. 6 til å fremja umsetnaden av jordbruksvaror. Fremmet av Landbruksdepartementet.</dd><dt class="refid">RefID</dt><dd class="refid">forskrift/1984-11-23-1946</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om toprisordning for melk.</li></ul></dd></dl></header><main class="documentBody" data-lovdata-URL="LTI/forskrift/1984-11-23-1946" id="dokument"><h1>Forskrift om toprisordning for melk.</h1><ul class="defaultList"><li data-li-identifier="1." data-name="1."><article class="listArticle" data-absoluteaddress="/punkt/1/" id="punkt-1"><span class="data-originalId">1.</span><span class="miscHeadline"><i>Formål</i></span><article class="legalP" data-absoluteaddress="/punkt/1/ledd/1/" id="punkt-1-ledd-1">Formålet med toprisordningen for melk er å tilpasse melkeproduksjonen til de vedtatte produksjonsmål.</article></article></li><li data-li-identifier="2." data-name="2."><article class="listArticle" data-absoluteaddress="/punkt/2/" id="punkt-2"><span class="data-originalId">2.</span><span class="miscHeadline"><i>Prinsipiell utforming</i></span><article class="legalP" data-absoluteaddress="/punkt/2/ledd/1/" id="punkt-2-ledd-1">Produsenter som leverer ku- og/eller geitemelk og/eller melkeprodukter til meieri eller annen godkjent mottaker får avregning etter Jordbruksavtalens prisbestemmelser for et avgrenset kvantum (kvote) pr. bruk. Melk og/eller melkeprodukter ut over kvoten avregnes til en redusert pris som fastsettes hvert år av Landbruksdepartementet i samråd med Norges Bondelag og Norsk Bonde- og Småbrukarlag.</article></article></li><li data-li-identifier="3." data-name="3."><article class="listArticle" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Fastsetting av kvot</article><article class="legalP" data-absoluteaddress="/punkt/3/ledd/2/" id="punkt-3-ledd-2">Størrelsen på den melkekvote som avregnes til full pris fastsettes ut fra en basiskvote og et forholdstall slik at basiskvote multiplisert med forholdstall gir kvote. Basiskvoten fastsettes ut fra leveransene fra bruket i en historisk periode (basisperioden). Det kan stilles krav om en fastsatt minste fôrproduksjon bak den melkeleveranse som skal inngå i basiskvoten. Forholdstall fastsettes ut fra størrelsen på de samlede basiskvoter og produksjonsmålet for melk i landet som helhet. Det fastsettes særskilte forholdstall for kumelk og geitemelk. For å sikre en utvikling i overensstemmelse med de landbrukspolitiske retningslinjer kan det fastsettes ulike forholdstall for ulike brukstyper og for ulike distrikt. Landbruksdepartementet fastsetter i samråd med Norges Bondelag og Norsk Bonde- og Småbrukarlag hvert år nærmere bestemmelser om basiskvote samt forholdstall.</article></article></li><li data-li-identifier="4." data-name="4."><article class="listArticle" data-absoluteaddress="/punkt/4/" id="punkt-4"><span class="data-originalId">4.</span><span class="miscHeadline"><i>Unntak</i></span><article class="legalP" data-absoluteaddress="/punkt/4/ledd/1/" id="punkt-4-ledd-1">I bestemte brukssituasjoner kan basiskvoten etter Søknad fastsettes på særskilt grunnlag dersom dette gir større kvote enn det generelle grunnlag jf. pkt. 3.</article><article class="legalP" data-absoluteaddress="/punkt/4/ledd/2/" id="punkt-4-ledd-2">Dette gjelder ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/punkt/4/ledd/2/punkt/1/" id="punkt-4-ledd-2-punkt-1"><span class="data-originalId">-</span><article class="legalP" data-absoluteaddress="/punkt/4/ledd/2/punkt/1/ledd/1/" id="punkt-4-ledd-2-punkt-1-ledd-1">bruksutbygging</article></article></li><li data-li-identifier="-" data-name="-"><article class="listArticle" data-absoluteaddress="/punkt/4/ledd/2/punkt/2/" id="punkt-4-ledd-2-punkt-2"><span class="data-originalId">-</span><article class="legalP" data-absoluteaddress="/punkt/4/ledd/2/punkt/2/ledd/1/" id="punkt-4-ledd-2-punkt-2-ledd-1">brukerskifte og/eller oppstarting av melkeproduksjon</article></article></li><li data-li-identifier="-" data-name="-"><article class="listArticle" data-absoluteaddress="/punkt/4/ledd/2/punkt/3/" id="punkt-4-ledd-2-punkt-3"><span class="data-originalId">-</span><article class="legalP" data-absoluteaddress="/punkt/4/ledd/2/punkt/3/ledd/1/" id="punkt-4-ledd-2-punkt-3-ledd-1">nydyrking og/eller langsiktig kontraktbundet jordleie</article></article></li><li data-li-identifier="-" data-name="-"><article class="listArticle" data-absoluteaddress="/punkt/4/ledd/2/punkt/4/" id="punkt-4-ledd-2-punkt-4"><span class="data-originalId">-</span><article class="legalP" data-absoluteaddress="/punkt/4/ledd/2/punkt/4/ledd/1/" id="punkt-4-ledd-2-punkt-4-ledd-1">driftsavbrudd</article></article></li><li data-li-identifier="a." data-name="a."><article class="listArticle" data-absoluteaddress="/punkt/4/ledd/2/punkt/5/" id="punkt-4-ledd-2-punkt-5"><span class="data-originalId">a.</span><span class="miscHeadline"><i>Bruksutbygging</i></span><article class="legalP" data-absoluteaddress="/punkt/4/ledd/2/punkt/5/ledd/1/" id="punkt-4-ledd-2-punkt-5-ledd-1">Basiskvoten fastsettes ut fra antall årskyr/årsgeiter i driftsplan godkjent av fylkeslandbrukskontoret</article></article></li><li data-li-identifier="b." data-name="b."><article class="listArticle" data-absoluteaddress="/punkt/4/ledd/2/punkt/6/" id="punkt-4-ledd-2-punkt-6"><span class="data-originalId">b.</span><span class="miscHeadline"><i>Brukerskifte/oppstarting</i></span><article class="legalP" data-absoluteaddress="/punkt/4/ledd/2/punkt/6/ledd/1/" id="punkt-4-ledd-2-punkt-6-ledd-1">Basiskvoten fastsettes ut fra fôrgrunnlaget på bruket eller det antall årskyr/årsgeiter som eksisterende driftsbygning normalt har kapasitet til dersom dette er lavere enn det dyretall det er fôrgrunnlag for.</article><article class="legalP" data-absoluteaddress="/punkt/4/ledd/2/punkt/6/ledd/2/" id="punkt-4-ledd-2-punkt-6-ledd-2">Slik tildeling av basiskvote er avgrenset til en nærmere fastsatt maksimalproduksjon pr. bruk etter nærmere bestemmelser fastsatt av Landbruksdepartementet i samråd med Norges Bondelag og Norsk Bonde- og Småbrukarlag. Dersom det for å utnytte fôrgrunnlag og eksisterende driftsbygninger er nødvendig med større basiskvote kan tildeling av slik basiskvote skje ut fra antall årskyr/årsgeiter i driftsplan godkjent av fylkeslandbrukskontoret</article><article class="legalP" data-absoluteaddress="/punkt/4/ledd/2/punkt/6/ledd/3/" id="punkt-4-ledd-2-punkt-6-ledd-3">For tildeling av basiskvote for geitmelk på bruk som ikke har basiskvote for geitmelk tidligere (nye geitemelkbruk) kreves slik driftsplan selv om basiskvoten er mindre enn den maksimale produksjon som er fastsatt pr. bruk for geitemelk.</article></article></li><li data-li-identifier="c." data-name="c."><article class="listArticle" data-absoluteaddress="/punkt/4/ledd/2/punkt/7/" id="punkt-4-ledd-2-punkt-7"><span class="data-originalId">c.</span><span class="miscHeadline"><i>Nydyrking og langsiktig kontraktbundet jordleie</i></span><article class="legalP" data-absoluteaddress="/punkt/4/ledd/2/punkt/7/ledd/1/" id="punkt-4-ledd-2-punkt-7-ledd-1">Det kan gis tillegg i basiskvote inntil et kvantum som samsvarer med det økte grovfôrgrunnlag som følger av nydyrkingen og/eller jordleien.</article><article class="legalP" data-absoluteaddress="/punkt/4/ledd/2/punkt/7/ledd/2/" id="punkt-4-ledd-2-punkt-7-ledd-2">Tillegg i basiskvoten kan gis inntil basiskvoten når den fastsatte maksimale produksjon pr. bruk.</article></article></li><li data-li-identifier="d." data-name="d."><article class="listArticle" data-absoluteaddress="/punkt/4/ledd/2/punkt/8/" id="punkt-4-ledd-2-punkt-8"><span class="data-originalId">d.</span><span class="miscHeadline"><i>Driftsavbrudd</i></span><article class="legalP" data-absoluteaddress="/punkt/4/ledd/2/punkt/8/ledd/1/" id="punkt-4-ledd-2-punkt-8-ledd-1">Ved helt eller delvis driftsavbrudd som følge av brann, naturkatastrofe m.v. skal basiskvoten fastsettes uavhengig av avbruddet.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1"><i>Administrasjon og saksgang</i> <ul class="defaultList"><li data-li-identifier="a." data-name="a."><article class="listArticle" data-absoluteaddress="/punkt/5/ledd/1/punkt/1/" id="punkt-5-ledd-1-punkt-1"><span class="data-originalId">a.</span><span class="miscHeadline"><i>Styringsgruppe</i></span><article class="legalP" data-absoluteaddress="/punkt/5/ledd/1/punkt/1/ledd/1/" id="punkt-5-ledd-1-punkt-1-ledd-1">Administrasjonen av toprisordningen ledes av en styringsgruppe på 4 medlemmer oppnevnt av Landbruksdepartementet. Styringsgruppen skal ha representanter fra Landbruksdepartementet, Norges Bondelag, Norsk Bonde- og Småbrukarlag og Norske Melkeprodusenters Landsforbund.</article><article class="legalP" data-absoluteaddress="/punkt/5/ledd/1/punkt/1/ledd/2/" id="punkt-5-ledd-1-punkt-1-ledd-2">Den daglige ledelse av ordningen ligger i Norske Melkeprodusenters Landsforbund som sekretariat for styringsgruppen. Styringsgruppen har avgjørelsesmyndighet vedrørende toprisordningen etter disse regler og eventuelle utfyllende bestemmelser jf. pkt. 9.</article></article></li><li data-li-identifier="b." data-name="b."><article class="listArticle" data-absoluteaddress="/punkt/5/ledd/1/punkt/2/" id="punkt-5-ledd-1-punkt-2"><span class="data-originalId">b.</span><span class="miscHeadline"><i>Klagenemnd</i></span><article class="legalP" data-absoluteaddress="/punkt/5/ledd/1/punkt/2/ledd/1/" id="punkt-5-ledd-1-punkt-2-ledd-1">Klage vedrørende toprisordningen behandles av en egen klagenemnd. Klagenemnda oppnevnes av Landbruksdepartementet og skal ha to representanter, herav formannen, fra Landbruksdepartementet, en representant fra Norges Bondelag og en representant fra Norsk Bonde- og Småbrukarlag. Sekretariatet i Samarbeidsorganet for Riksoppgjøret er sekretariat for klagenemnda.</article><article class="legalP" data-absoluteaddress="/punkt/5/ledd/1/punkt/2/ledd/2/" id="punkt-5-ledd-1-punkt-2-ledd-2">Klagenemnda fastsetter selv sin forretningsorden.</article></article></li><li data-li-identifier="c." data-name="c."><article class="listArticle" data-absoluteaddress="/punkt/5/ledd/1/punkt/3/" id="punkt-5-ledd-1-punkt-3"><span class="data-originalId">c.</span><span class="miscHeadline"><i>Kvotetildeling etter pkt 4. (Kvote etter unntaksbestemmelser).</i></span><article class="legalP" data-absoluteaddress="/punkt/5/ledd/1/punkt/3/ledd/1/" id="punkt-5-ledd-1-punkt-3-ledd-1">Søknad om kvote etter unntaksbestemmelsene sendes meieriet på eget søknadsskjema. Meieriet forelegger</article><article class="legalP" data-absoluteaddress="/punkt/5/ledd/1/punkt/3/ledd/2/" id="punkt-5-ledd-1-punkt-3-ledd-2">søknaden for landbrukskontoret og eventuelt fylkeslandbrukskontoret som foretar de nødvendige beregninger av grunnlaget for basiskvoten.</article><article class="legalP" data-absoluteaddress="/punkt/5/ledd/1/punkt/3/ledd/3/" id="punkt-5-ledd-1-punkt-3-ledd-3">Søknaden med alle nødvendige opplysninger oversendes deretter til sekretariatet for Styringsgruppen til behandling. Norske Melkeprodusenters Landsforbund gir melding om fastsatt kvote til produsenten og meieriet.</article></article></li></ul></article></article></li><li data-li-identifier="6." data-name="6."><article class="listArticle" data-absoluteaddress="/punkt/6/" id="punkt-6"><span class="data-originalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Dispensasjon</article><article class="legalP" data-absoluteaddress="/punkt/6/ledd/2/" id="punkt-6-ledd-2">Styringsgruppen for toprisordningen kan dispensere fra disse regler når særlige hensyn tilsier det.</article></article></li><li data-li-identifier="7." data-name="7."><article class="listArticle" data-absoluteaddress="/punkt/7/" id="punkt-7"><span class="data-originalId">7.</span><span class="miscHeadline"><i>Klage</i></span><article class="legalP" data-absoluteaddress="/punkt/7/ledd/1/" id="punkt-7-ledd-1">Vedtak om kvotetildeling etter disse regler kan påklages til Klagenemnda for toprisordningen. Klagen skal stiles til Klagenemnda og sendes via meieriet til sekretariatet for styringsgruppen. Klagen skal være begrunnet, og de opplysninger som klagen bygger på skal så langt det er mulig være dokumentert.</article><article class="legalP" data-absoluteaddress="/punkt/7/ledd/2/" id="punkt-7-ledd-2">Klageadgangen etter disse regler følger forøvrig bestemmelsene i lov av 10. februar 1967 om behandlingsmåten i forvaltningssaker (Forvaltningsloven) kap. IV. Klagefrist er 3 uker regnet fra den tid klageren er gjort kjent med vedtak i saken.</article></article></li><li data-li-identifier="8." data-name="8."><article class="listArticle" data-absoluteaddress="/punkt/8/" id="punkt-8"><span class="data-originalId">8.</span><span class="miscHeadline"><i>Opplysningsplikt</i></span><article class="legalP" data-absoluteaddress="/punkt/8/ledd/1/" id="punkt-8-ledd-1">Søkeren plikter å gi de opplysninger som er nødvendig for fastsetting av basiskvoten og for kontroll av ordningen.</article></article></li><li data-li-identifier="9." data-name="9."><article class="listArticle" data-absoluteaddress="/punkt/9/" id="punkt-9"><span class="data-originalId">9.</span><article class="legalP" data-absoluteaddress="/punkt/9/ledd/1/" id="punkt-9-ledd-1">Utfyllende bestemmelse</article><article class="legalP" data-absoluteaddress="/punkt/9/ledd/2/" id="punkt-9-ledd-2">Landbruksdepartementet kan i samråd med Norges Bondelag og Norsk Bonde- og Småbrukarlag gi utfyllende bestemmelser til disse regler.</article></article></li><li data-li-identifier="10." data-name="10."><article class="listArticle" data-absoluteaddress="/punkt/10/" id="punkt-10"><span class="data-originalId">10.</span><article class="legalP" data-absoluteaddress="/punkt/10/ledd/1/" id="punkt-10-ledd-1">Iverksettelse</article><article class="legalP" data-absoluteaddress="/punkt/10/ledd/2/" id="punkt-10-ledd-2">Disse forskrifter gjelder fra 1. januar 1985.</article></article></li></ul></main></body></html>