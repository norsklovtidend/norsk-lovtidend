<!DOCTYPE html><html lang="no"><head><title>Forskrift om endring i forskrift for varers tollverdi ved innførsel til Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1984-03-15-677</dd><dt class="dokid">DokumentID</dt><dd class="dokid">LTI/forskrift/1984-03-15-677</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 6</dd><dt class="dateInForce">I kraft fra</dt><dd class="dateInForce">1984-03-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1980-12-03-4917</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-04-11</dd><dt class="title">Tittel</dt><dd class="title">Forskrift om endring i forskrift for varers tollverdi ved innførsel til Norge.</dd><dt class="refid">RefID</dt><dd class="refid">forskrift/1984-03-15-677</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for varers tollverdi ved innførsel til Norge.<ul class="tocSubUl"><li>I<ul class="tocSubUl"><li>§ 11. (varer med feil og/eller mangler, feilleverte varer og varer som er skadet eller bedervet)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1984-03-15-677" id="dokument"><h1>Forskrift om endring i forskrift for varers tollverdi ved innførsel til Norge.</h1><article class="legalP" data-absoluteaddress="/ledd/1/" id="ledd-1">Finansdepartementet har 15. mars 1984 med hjemmel i tolltariffens innledende bestemmelser § 5 fastsatt følgende:</article><article class="legalP" data-absoluteaddress="/ledd/2/" id="ledd-2">I Finansdepartementets forskrift av 3. desember 1980 for våres tollverdi ved innførsel til Norge gjøres følgende endring:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1984-03-15-677/KAPITTEL_1" data-partID="k1"><h2 data-text-align="center">I</h2><article class="defaultP">§ 11 skal lyde:</article><article class="futureLegalArticle" data-name="§11" data-partID="§11" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">(varer med feil og/eller mangler, feilleverte varer og varer som er skadet eller bedervet)</span></span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/punkt/1/" id="kapittel-1-foreslåttparagraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/" id="kapittel-1-foreslåttparagraf-1-punkt-1-ledd-1">Ved fastsettelse av tollverdien av varer som ikke er i samsvar med bestillingen (varer med feil og/eller mangler og feilleverte varer), kan det tas hensyn til en prisreduksjon gitt på dette grunnlag.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/punkt/2/" id="kapittel-1-foreslåttparagraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/" id="kapittel-1-foreslåttparagraf-1-punkt-2-ledd-1">Varers tollverdi kan settes ned med et beløp som svarer til den verdiforringelse som er fremkommet etter skader eller bedervelse i følgende tilfelle:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/foreslåttparagraf/1/punkt/2/ledd/1/punkt/1/" id="kapittel-1-foreslåttparagraf-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/punkt/1/ledd/1/" id="kapittel-1-foreslåttparagraf-1-punkt-2-ledd-1-punkt-1-ledd-1">under transporten fra utlandet til steder i tollområdet, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/foreslåttparagraf/1/punkt/2/ledd/1/punkt/2/" id="kapittel-1-foreslåttparagraf-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/punkt/2/ledd/1/" id="kapittel-1-foreslåttparagraf-1-punkt-2-ledd-1-punkt-2-ledd-1">mens de er i tollvesenets besittelse, eller</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/foreslåttparagraf/1/punkt/2/ledd/1/punkt/3/" id="kapittel-1-foreslåttparagraf-1-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/punkt/3/ledd/1/" id="kapittel-1-foreslåttparagraf-1-punkt-2-ledd-1-punkt-3-ledd-1">under utlevering fra tollvesenet, eller</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/foreslåttparagraf/1/punkt/2/ledd/1/punkt/4/" id="kapittel-1-foreslåttparagraf-1-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/punkt/4/ledd/1/" id="kapittel-1-foreslåttparagraf-1-punkt-2-ledd-1-punkt-4-ledd-1">under forsendelse i ufortollet stand under tollkontroll, eller</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/foreslåttparagraf/1/punkt/2/ledd/1/punkt/5/" id="kapittel-1-foreslåttparagraf-1-punkt-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/punkt/5/ledd/1/" id="kapittel-1-foreslåttparagraf-1-punkt-2-ledd-1-punkt-5-ledd-1">mens de ligger på godkjent lager for ufortollede varer.</article></article></li></ul></article></article></li></ul></article> <article class="defaultP" margin-top="true"><i>Anmerkning</i> til § 11 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Pkt. 1.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kjøpere/importør som mottar varer som ikke er i samsvar med bestillingen, (andre varer, varer i annen utforming, design, farge, størrelse etc. eller varer som har feil f.eks. i sammensetning, godsbrudd, fargesjattering etc.) vil vanligvis få en godtgjørelse når varene ikke returneres selgeren. Godtgjørelsen dekker varenes verdiforringelse, ulempene med å motta slike varer og ofte også en ekstra godtgjørelse som selgeren gir for å holde på en god forretningsforbindelse. Godtgjørelsen kan skje i form av kreditnota eller ved utstedelse av ny faktura med redusert pris. I begge tilfellene vil dette være tilfredsstillende dokumentasjon for transaksjonsverdien for så vidt de øvrige bestemmelsene i § 2 er imøtekommet.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Pkt. 2.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Også for varer som er skadet eller som er blitt bedervet under transporten frem til lossestedet i Norge, kan det forekomme at kjøperen får en prisreduksjon av selgeren når denne innrømmer ansvar. Det kan skje når varene er dårlig emballert, merket eller liknende.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">I alminnelighet vil imidlertid verdiforringelse av varer som er skadet eller bedervet under transporten bli erstattet av forsikringsselskap når varene er forsikret, eller av ansvarlig transportør. Ved fastsettelse av tollverdien for varer som er skadet eller bedervet under forhold nevnt under punktene a -e, vil det kunne tas hensyn til en prisreduksjon fra selgeren, en verdiforringelse fastsatt av forsikringsselskap eller annet offentlig takstorgan.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1984-03-15-677/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne endringsforskrift trer i kraft 15. mars 1984.</article></section></main></body></html>