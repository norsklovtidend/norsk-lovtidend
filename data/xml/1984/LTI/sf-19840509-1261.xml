<!DOCTYPE html><html lang="no"><head><title>Forskrift om gjennomføring, kontroll og fangstutstyr for kvalfangsten i 1984.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:08</dd><dt class="legacyID">Datokode</dt><dd class="legacyID">FOR-1984-05-09-1261</dd><dt class="dokid">DokumentID</dt><dd class="dokid">LTI/forskrift/1984-05-09-1261</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 13</dd><dt class="dateInForce">I kraft fra</dt><dd class="dateInForce">1984-05-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1984-04-06-833/§7</li></ul></dd><dt class="dateOfPublication">Kunngjort</dt><dd class="dateOfPublication">1984-07-19</dd><dt class="title">Tittel</dt><dd class="title">Forskrift om gjennomføring, kontroll og fangstutstyr for kvalfangsten i 1984.</dd><dt class="refid">RefID</dt><dd class="refid">forskrift/1984-05-09-1261</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring, kontroll og fangstutstyr for kvalfangsten i 1984.<ul class="tocSubUl"><li>§ 1.</li><li>§ 2. Fangstutstyr</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8. Fangstrapportering</li><li>§ 9. Dokumenter</li><li>§ 10. Overtredelser</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1984-05-09-1261" id="dokument"><h1>Forskrift om gjennomføring, kontroll og fangstutstyr for kvalfangsten i 1984.</h1><article class="legalP" data-absoluteaddress="/ledd/1/" id="ledd-1">Fiskeridirektøren har 9. mai 1984 i medhold av § 7 i forskrifter om regulering av kvalfangsten i 1984, fastsatt ved kgl.res. av 6. april 1984 nr. 833, fastsatt følgende forskrifter:</article><article class="legalArticle" data-lovdata-URL="LTI/forskrift/1984-05-09-1261/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det skal brukes sprenggranat under fangst i 1984. Det er ikke tillatt å ha om bord eller nytte andre harpuner enn granatharpuner.</article></article><article class="legalArticle" data-lovdata-URL="LTI/forskrift/1984-05-09-1261/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fangstutstyr</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det fangstfartøy som tillatelsen gjelder, skal ha følgende utstyr:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Kanon av kaliber ikke under 2» (50 mm) anbrakt i jernpuller. Fartøyets baug skal være tilstrekkelig avstivet, slik at pulleren ved skuddavløsning ikke gir større svikt i overkanten enn 1/4» (6 mm).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Minst 3 forløpere, hver ikke under 45 favner. De skal tåle et strekk på minst 1.500 kg.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Fjæringsanordning som taler et strekk på minst 1.500 kg og som har en vandring på minst 1,5 meter.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Maskindrevet spill til inn- og opphiving av kvalen. Spillet skal ha en trekkraft på minst 1.500 kg.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Skytevåpen rifle med riflet løp, kaliber 9 mm eller større, og tilhørende ammunisjon med helmantlet kule som gir en anslagsenergi på minst 350 kgm (kilogrammeter) på 100 meters hold. (Ammunisjon med betegnelse «9,3 x 62. kal 9.27» tilfredsstiller disse krav).</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Fartøyet skal videre ha en tønne fastgjort til masten. Tønnen skal være hvitmalt, men med et svart rundtgående belte av 30 cm bredde midt på.</article></article></li></ul></article></article><article class="legalArticle" data-lovdata-URL="LTI/forskrift/1984-05-09-1261/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Mannskap og ledelse</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fartøyet skal ha minst 3 manns besetning. Konsesjonshaveren skal ha ledelsen om bord. For tilfelle av sykdom eller annet gyldig forfall kan Fiskeridirektøren godkjenne en stedfortreder av mannskapet som selv fyller betingelsen for å få konsesjon. Gjelder det annet forfall enn sykdom, er denne adgang begrenset til 14 dager i løpet av sesongen.</article></article><article class="legalArticle" data-lovdata-URL="LTI/forskrift/1984-05-09-1261/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Jag på kval</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fartøy som har opptatt jag på kval har førsterett til jaget, slik at andre fartøyer ikke kan delta i dette uten samtykke.</article></article><article class="legalArticle" data-lovdata-URL="LTI/forskrift/1984-05-09-1261/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Harpunering og avlivning</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Avlivningen skal gjøres på slik måte at dyret ikke kommer til å lide i utregnsmål. Det er forbudt å løsne skudd før forløper og line er festet sammen og linens andre ende fastgjort om bord på fartøyet. Det er ikke tillatt å slippe linen fri før kvalen er avlivet.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Anskutt kval som ikke er drept ved harpunskudd skal hurtigst mulig avlives med rifleskudd i hoderegionen.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Jag på ny kval skal ikke opptas før anskutt kval er avlivet og blodtappet.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Bruk av blåser er forbudt.</article></article><article class="legalArticle" data-lovdata-URL="LTI/forskrift/1984-05-09-1261/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For hver kval skal spekktungen skjæres fra og kappes 1 m fra framre spiss. Tverrsnittet på den avkappede del skal måles og føres inn i fangstdagboka. Videre skal denne delen av spekktungen merkes og oppbevares særskilt om bord.</article></article><article class="legalArticle" data-lovdata-URL="LTI/forskrift/1984-05-09-1261/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dumping av kvalrester</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">I de områder som er angitt i Fiskeridepartementets forskrifter av 6. april 1984 § 6, punktene 1 og 2 er det forbudt å dumpe andre kvalrester enn skjelett og innvoller. Dumping skal ikke foretas i andre områder som er angitt i hvallovens § 8, siste ledd, og for øvrig ikke på felt hvor det kan hemme eller føre til ulempe for utøvelse av fisket.</article></article><article class="legalArticle" data-lovdata-URL="LTI/forskrift/1984-05-09-1261/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fangstrapportering</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Konsesjonshaveren skal gi vedkommende salgslag kontinuerlige meldinger om fangstene og dessuten føre fangstdagbok på foreskrevet skjema over fangsten.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Han skal sette seg nøye inn i de retningslinjer som blir gitt om føringen av dagboken og følge disse nøyaktig. Konsesjonshaveren skal fortløpende fylle ut spørreskjema om harpunering og avliving av kval.</article></article><article class="legalArticle" data-lovdata-URL="LTI/forskrift/1984-05-09-1261/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dokumenter</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Konsesjonsdokumentet og et avtrykk av hvalloven og disse forskrifter skal oppbevares om bord. Loven og forskriftene skal være tilgjengelige for mannskapet.</article></article><article class="legalArticle" data-lovdata-URL="LTI/forskrift/1984-05-09-1261/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelser</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av forskriftene er straffbart i henhold til § 21 i lov av 16. juni 1939 nr. 7 om fangst av kval.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Fiskeridirektøren kan inndra konsesjonen i tilfelle av overtredelse av hvalloven eller dens forskrifter, når en finner at konsesjonshaveren ikke driver fangsten forsvarlig, eller ikke tar vare på fangstproduktene på forsvarlig måte eller når konsesjonshaveren ikke er om bord uten å ha lovlig forfall, unnlater å følge pålegg som blir gitt ham eller unnlater å føre og/eller å innsende de foreskrevne oppgaver eller innsender oppgaver han vet – eller måtte forstå – ikke er riktige.</article></article><article class="legalArticle" data-lovdata-URL="LTI/forskrift/1984-05-09-1261/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Disse forskrifter trer i kraft straks.</article></article></main></body></html>