<!DOCTYPE html><html lang="no"><head><title>Lov om avsetning til konsolideringsfond for næringsdrivende selskaper og innretninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">LOV-1984-06-01-38</dd><dt class="dokid">DokumentID</dt><dd class="dokid">LTI/lov/1984-06-01-38</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 11</dd><dt class="dateInForce">I kraft fra</dt><dd class="dateInForce">1984-07-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-71</li></ul></dd><dt class="dateOfPublication">Kunngjort</dt><dd class="dateOfPublication">1984-06-26</dd><dt class="titleShort">Korttittel</dt><dd class="titleShort">Lov om konsolideringsfond for næringsdrivende</dd><dt class="title">Tittel</dt><dd class="title">Lov om avsetning til konsolideringsfond for næringsdrivende selskaper og innretninger.</dd><dt class="miscInformation">Annet om dokumentet</dt><dd class="miscInformation">Ot.prp.nr.44 (1983–1984), Innst.O.nr.58 (1983–1984) og Besl.O.nr.67 (1983–1984). Odels- og Lagtingsvedtak hhv. 14. og 25. mai 1984. Fremmet av Finans- og tolldepartementet.</dd><dt class="refid">RefID</dt><dd class="refid">lov/1984-06-01-38</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om avsetning til konsolideringsfond for næringsdrivende selskaper og innretninger.<ul class="tocSubUl"><li>§ 1. Hvem som kan foreta avsetning.</li><li>§ 2. Beregningsgrunnlaget for avsetning.</li><li>§ 3. Begrensning av avsetning.</li><li>§ 4. Avsetningens størrelse.</li><li>§ 5. Skatteplikt til flere kommuner.</li><li>§ 6. Krav om avsetning.</li><li>§ 7. Økning av avsetning.</li><li>§ 8. Inntektsføring av avsatte beløp.</li><li>§ 9. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/lov/1984-06-01-38" id="dokument"><h1>Lov om avsetning til konsolideringsfond for næringsdrivende selskaper og innretninger.</h1><article class="legalArticle" data-lovdata-URL="LTI/lov/1984-06-01-38/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem som kan foreta avsetning.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Selskaper og innretninger som skattlegges i medhold av lov av 19. juni 1969 nr. 71 samt sparebanker, stiftelser og gjensidige forsikringsselskaper kan kreve fradrag ved inntektsligningen for avsetning til fond etter reglene i denne lov.</article></article><article class="legalArticle" data-lovdata-URL="LTI/lov/1984-06-01-38/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregningsgrunnlaget for avsetning.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avsetning beregnes av nettoinntekt ved kommuneskatteligningen før fradrag etter denne lov og lov av 19. juni 1969 nr. 72 om særlige skatteregler til fremme av distriktsutbygging. Inntekt som nevnt i § 3 regnes ikke med.</article></article><article class="legalArticle" data-lovdata-URL="LTI/lov/1984-06-01-38/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Begrensning av avsetning.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fradrag for avsetning gis ikke i inntekt vunnet ved utvinning av petroleum og rørledningstransport som nevnt i § 1 i lov av 13. juni 1975 nr. 35 om skattlegging av undersjøiske petroleumsforekomster m.v.</article></article><article class="legalArticle" data-lovdata-URL="LTI/lov/1984-06-01-38/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avsetningens størrelse.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fradrag for avsetning kan kreves med inntil 20 pst. av nettoinntekten ved kommuneskatteligningen.</article></article><article class="legalArticle" data-lovdata-URL="LTI/lov/1984-06-01-38/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skatteplikt til flere kommuner.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Har skattyteren inntekt i flere kommuner, skal avsetningen fordeles i forhold til nettoinntekten i hver kommune.</article></article><article class="legalArticle" data-lovdata-URL="LTI/lov/1984-06-01-38/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav om avsetning.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Krav om avsetning må fremsettes innen utløpet av selvangivelsesfristen.</article></article><article class="legalArticle" data-lovdata-URL="LTI/lov/1984-06-01-38/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Økning av avsetning.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fører ligningsbehandlingen til at skattyteren kunne ha foretatt større avsetning enn regnet med som maksimum, kan skattyteren øke avsetningen tilsvarende, forutsatt at økningen utgjør minst kr 2.000.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Regulering av fondsavsetningen kan ikke foretas senere enn to år etter utløpet av vedkommende inntektsår.</article></article><article class="legalArticle" data-lovdata-URL="LTI/lov/1984-06-01-38/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Inntektsføring av avsatte beløp.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Når beløp tas fra fondet, skal det skattlegges som inntekt samme år.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Har skattyteren for vedkommende inntektsår inntekt i flere kommuner, skal det inntektsførte beløp fordeles til beskatning i de enkelte kommuner i forhold til nettoinntekten i hver kommune.</article></article><article class="legalArticle" data-lovdata-URL="LTI/lov/1984-06-01-38/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne lov gjelder første gang ved skattleggingen for 1984.</article></article></main></body></html>