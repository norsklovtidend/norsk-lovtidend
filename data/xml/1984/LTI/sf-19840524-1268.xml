<!DOCTYPE html><html lang="no"><head><title>Forskrift om vederlag for tannhelsetjenester i den offentlige tannhelsetjenesten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1984-05-24-1268</dd><dt class="dokid">DokumentID</dt><dd class="dokid">LTI/forskrift/1984-05-24-1268</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 13</dd><dt class="dateInForce">I kraft fra</dt><dd class="dateInForce">1984-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-54/§1-3</li><li>lov/1983-06-03-54/§2-2</li><li>lov/1983-06-03-54/§6-5</li></ul></dd><dt class="dateOfPublication">Kunngjort</dt><dd class="dateOfPublication">1984-07-19</dd><dt class="title">Tittel</dt><dd class="title">Forskrift om vederlag for tannhelsetjenester i den offentlige tannhelsetjenesten.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 24. mai 1984 med hjemmel i lov av 3. juni 1983 nr. 54 om tannhelsetjenesten § 1-3, § 2-2 og § 6-5.</dd><dt class="refid">RefID</dt><dd class="refid">forskrift/1984-05-24-1268</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vederlag for tannhelsetjenester i den offentlige tannhelsetjenesten.<ul class="tocSubUl"><li>§ 1. Personer som skal betale fullt vederlag</li><li>§ 2. Grupper av eldre, langtidssyke og uføre i institusjon og hjemmesykepleie</li><li>§ 3. Ungdom som fyller 19 eller 20 år i behandlingsåret</li><li>§ 4. Andre grupper av befolkningen</li><li>§ 5. Kjeveortopedisk behandling</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1984-05-24-1268" id="dokument"><h1>Forskrift om vederlag for tannhelsetjenester i den offentlige tannhelsetjenesten.</h1><article class="legalArticle" data-lovdata-URL="LTI/forskrift/1984-05-24-1268/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Personer som skal betale fullt vederlag</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Personer som ikke går under § 1-3 a, b, c, d og e i lov om tannhelsetjenesten skal betale fullt vederlag etter Sosialdepartementets fastsatte takster inkludert eventuelle utgifter til tanntekniske arbeider.</article></article><article class="legalArticle" data-lovdata-URL="LTI/forskrift/1984-05-24-1268/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grupper av eldre, langtidssyke og uføre i institusjon og hjemmesykepleie</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når eldre, langtidssyke og uføre i institusjon og hjemmesykepleie har hatt institusjonsopphold eller pleie av hjemmesykepleien i sammenhengende 3 måneder eller mer, skal disse gis vederlagsfrie tannhelsetjenester, inkludert eventuelle utgifter til tanntekniske arbeider, så lenge oppholdet eller pleien vedvarer.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For tannhelsetjenester som blir gitt før institusjonsoppholdet eller hjemmesykepleien har vart i 3 måneder, kan kreves vederlag som under § 1, dersom oppholdet eller omsorgen ikke forventes å vare over 3 måneder.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Tannbehandling som har sammenheng med eller påvirker den sykdom pasienten er innlagt for eller får pleie for, skal ytes vederlagsfritt selv om institusjonsoppholdet eller pleien ikke har vart i 3 måneder.</article></article><article class="legalArticle" data-lovdata-URL="LTI/forskrift/1984-05-24-1268/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ungdom som fyller 19 eller 20 år i behandlingsåret</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ungdom, fra det året de fyller 19 til og med det året de fyller 20, skal ikke betale større vederlag enn 25 % av Sosialdepartementets fastsatte takster inkludert eventuelle utgifter til tanntekniske arbeider.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For behandling som trygdekontorene gir hel eller delvis refusjon for kan kreves vederlag som under § 1 av dem som fyller 19 eller 20 år i behandlingsåret.</article></article><article class="legalArticle" data-lovdata-URL="LTI/forskrift/1984-05-24-1268/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Andre grupper av befolkningen</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For grupper som kommer under § 1-3 punkt e i lov om tannhelsetjenesten fastsetter fylkeskommunen vederlagets størrelse som andel av Sosialdepartementets fastsatte takster.</article></article><article class="legalArticle" data-lovdata-URL="LTI/forskrift/1984-05-24-1268/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kjeveortopedisk behandling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For kjeveortopedisk behandling og utgifter til kjeveortopedisk apparatur m.v. kan kreves vederlag som under § 1 av alle grupper av befolkningen.</article></article><article class="legalArticle" data-lovdata-URL="LTI/forskrift/1984-05-24-1268/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft 1. juli 1984.</article></article></main></body></html>