<!DOCTYPE html><html lang="no"><head><title>Forskrift om plikt til å gi ytterligere opplysninger og legitimasjoner for bestemte poster i vedlegg til selvangivelsen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1984-03-05-1255</dd><dt class="dokid">DokumentID</dt><dd class="dokid">LTI/forskrift/1984-03-05-1255</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 13</dd><dt class="dateInForce">I kraft fra</dt><dd class="dateInForce">1984-03-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§4-3</li></ul></dd><dt class="dateOfPublication">Kunngjort</dt><dd class="dateOfPublication">1984-07-19</dd><dt class="title">Tittel</dt><dd class="title">Forskrift om plikt til å gi ytterligere opplysninger og legitimasjoner for bestemte poster i vedlegg til selvangivelsen.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 5. mars 1984 med hjemmel i ligningsloven § 4-3 nr. 2, jf. delegeringsvedtak 5. mars 1984 fra Finansdepartementet.</dd><dt class="refid">RefID</dt><dd class="refid">forskrift/1984-03-05-1255</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om plikt til å gi ytterligere opplysninger og legitimasjoner for bestemte poster i vedlegg til selvangivelsen.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1984-03-05-1255" id="dokument"><h1>Forskrift om plikt til å gi ytterligere opplysninger og legitimasjoner for bestemte poster i vedlegg til selvangivelsen.</h1><article class="legalArticle" data-lovdata-URL="LTI/forskrift/1984-03-05-1255/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Skattepliktig som i det sist forløpne år har mottatt formue som arv eller gave til en verdi av kr 10.000 eller mer, uansett fra hvem, plikter å gi nærmere opplysninger om dette på første side i selvangivelsen eller på eget ark som legges ved. Den skattepliktige skal oppgi navn og adresse på giver eller arvelater, hva slags arv eller gave det er og verdien av arven eller gaven.</article></article><article class="legalArticle" data-lovdata-URL="LTI/forskrift/1984-03-05-1255/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Skattepliktig som i det sist forløpne år har mottatt gevinst i Det norske Pengelotteri, Norsk Tipping A/S, totalisatorspill som faller inn under lov av 1. juli 1927 nr. 3, Den norske stats premielån eller utlodning som omfattes av lov om lotterier mv. av 12. mai 1939 og verdien av gevinsten er kr 10.000 eller mer, plikter å legge ved selvangivelsen bevitnelse fra den som har utlevert gevinsten.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Skattepliktig som i det sist forløpne år har hatt gevinst eller tap på tilsammen minst kr 10.000 ved avhendelse av verdipapirer, jf. skatteloven § 43 annet ledd og § 45, plikter å legge ved selvangivelsen oppgave over alle kjøp og salg av verdipapirer i inntektsåret.</article></article><article class="legalArticle" data-lovdata-URL="LTI/forskrift/1984-03-05-1255/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skattepliktig som krever fradrag for forholdsmessig andel av underskudd i boligselskap, plikter å legge ved selvangivelsen melding fra boligselskapet om fradragsberettiget underskudd i boligselskapet.</article></article><article class="legalArticle" data-lovdata-URL="LTI/forskrift/1984-03-05-1255/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skattepliktig som krever fradrag for premie til egen pensjonsforsikring eller fradrag for innbetaling til premiefond må legge ved selvangivelsen kvittering fra forsikringsselskapet.</article></article><article class="legalArticle" data-lovdata-URL="LTI/forskrift/1984-03-05-1255/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Skattepliktig som krever særfradrag på grunn av uvanlig store utlegg ved sykdom o.l. skal legge ved selvangivelsen legeattest.</article></article><article class="legalArticle" data-lovdata-URL="LTI/forskrift/1984-03-05-1255/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Skattepliktig som krever fradrag for faktiske merutgifter til kost og losji ved tjenestereiser/arbeidsopphold utenfor hjemmet må dokumentere utgiftene ved kvitteringer eller lignende.</article></article><article class="legalArticle" data-lovdata-URL="LTI/forskrift/1984-03-05-1255/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks, og gis virkning fra 1. januar 1984.</article></article></main></body></html>