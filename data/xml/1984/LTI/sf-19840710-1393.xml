<!DOCTYPE html><html lang="no"><head><title>Midlertidig forskrift for brønnbåtføring av levende sei.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1984-07-10-1393</dd><dt class="dokid">DokumentID</dt><dd class="dokid">LTI/forskrift/1984-07-10-1393</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 15</dd><dt class="dateInForce">I kraft fra</dt><dd class="dateInForce">1984-07-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-05-28-12</li><li>forskrift/1960-04-08-9602</li></ul></dd><dt class="dateOfPublication">Kunngjort</dt><dd class="dateOfPublication">1984-08-01</dd><dt class="title">Tittel</dt><dd class="title">Midlertidig forskrift for brønnbåtføring av levende sei.</dd><dt class="refid">RefID</dt><dd class="refid">forskrift/1984-07-10-1393</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift for brønnbåtføring av levende sei.<ul class="tocSubUl"><li>§ 1. Omfang og formål</li><li>§ 2. Utforming og tekniske innretninger i brønnen</li><li>§ 3. Lasting og veieutstyr</li><li>§ 4. Lossing ved renne</li><li>§ 5. Fiskens kvalitet ved lasting og transport,</li><li>§ 6. Brønnbåtførerens ansvar. Kvantum, tetthet og distanse</li><li>§ 7. Kunngjøring</li><li>§ 8. Dispensasjon og utfyllende regler</li><li>§ 9. Straff</li><li>§ 10. Ikrafttreden – overgangsordninger</li></ul></li></ul></dd></dl></header><main class="documentBody" data-lovdata-URL="LTI/forskrift/1984-07-10-1393" id="dokument"><h1>Midlertidig forskrift for brønnbåtføring av levende sei.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 10. juli 1984, i medhold av lov av 28. mai 1959 nr. 12 om kvalitetskontroll med fisk og fiskevarer o.a. og kgl.res. av 8. april 1960 med senere endringer, fastsatt følgende midlertidige forskrifter for brønnbåtføring av levende sei:</article><article class="legalArticle" data-lovdata-URL="LTI/forskrift/1984-07-10-1393/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang og formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter omfatter brønnbåtføring av levende sei.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene gjelder ikke for lokal (intern) transport av sei fra egne nøter/poser til eget anlegg.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriftene har som formål å sikre at levende sei behandles under slike forhold at seien bevarer sin levedyktighet under lasting, transport, lossing og etter avsluttet transport, for å oppfylle de kvalitetskrav som settes til fisk til fersk anvendelse.</article></article><article class="legalArticle" data-lovdata-URL="LTI/forskrift/1984-07-10-1393/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utforming og tekniske innretninger i brønnen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Brønnen skal utformes og utstyres slik at transporten kan foregå på mest mulig skånsom måte for fisken.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Brønnen skal ha sirkulasjonspumpe med kapasitet pr. time 4, 5 ganger brønnens volum og ha brønnventiler i for- og akterkant som minst skal tilsvare sirkulasjonspumpens kapasitet. Ventilene skal være slik plassert at det sikres forsvarlig gjennomstrømning av sjøvannet. For å unngå skader på fisken under transport skal brannsidene være garnerte og mest mulig fri for hindringer.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Brønn og rister skal etterses og om nødvendig rengjøres etter hver transport.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Det skal installeres temperaturmåler i brønnen med fjernavlesning. Fiskeridirektøren kan påby at det installeres oksygenmåler i brønnen.</article></article><article class="legalArticle" data-lovdata-URL="LTI/forskrift/1984-07-10-1393/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Lasting og veieutstyr</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Under innveiing skal det kun nyttes vektsystem knyttet til bom eller kran slik at fiskevekten kan leses av direkte ved veiing av fisken i håven.</article></article><article class="legalArticle" data-lovdata-URL="LTI/forskrift/1984-07-10-1393/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Lossing ved renne</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøyet skal være utstyrt med renne som skal nyttes under lossing til lagringspose. Rennen skal gå fra lukkearmen og føres ut gjennom rekken i dekkshøyde.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Håven skal senkes helt ned på rennen før fisken slippes.</article></article><article class="legalArticle" data-lovdata-URL="LTI/forskrift/1984-07-10-1393/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fiskens kvalitet ved lasting og transport,</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Sei for brønnbåttranspprt skal ha vært låssatt i minst 3 døgn før innlasting.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Sei til produksjonslagring skal være av en slik kvalitet at den normalt kan påregnes å overleve brønnbåttransporten og normal produksjonslagring.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Dersom sykdom eller andre forhold nedsetter levedyktigheten hos seien, skal brønnbåtfører informere kjøper og salgslaget før innlasting. Oppstår slike forhold under transporten, skal kjøper underrettes omgående med de sambandsmidler som er tilgjengelige.</article></article><article class="legalArticle" data-lovdata-URL="LTI/forskrift/1984-07-10-1393/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Brønnbåtførerens ansvar. Kvantum, tetthet og distanse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Brønnbåtføreren er kjøperens representant overfor selgeren. Han har ansvaret for veiing, størrelsessortering og kvalitet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Føreren må utvise særlig aktsomhet og eventuelt tilpasse kvantumet ved innlasting slik at dødelighet unngås i størst mulig grad.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Han må ta hensyn til temperatur- og oksygenforhold under transporten spesielt dersom fiskens leverindeks er over 12 og temperaturen er over 12° C på lasteplassen.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Maksimal last (sei) må ikke overstige 20 % av brønnvolumet og 18 % ved transport over 90 n.mil.</article></article><article class="legalArticle" data-lovdata-URL="LTI/forskrift/1984-07-10-1393/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kunngjøring</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Et avtrykk av disse forskrifter skal være slått opp på et iøyenfallende sted om bord i fartøy som transporterer levende sei.</article></article><article class="legalArticle" data-lovdata-URL="LTI/forskrift/1984-07-10-1393/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon og utfyllende regler</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan i særlige tilfelle dispensere fra bestemmelsene i disse forskrifter og kan gi utfyllende regler for gjennomføringen av forskriftene.</article></article><article class="legalArticle" data-lovdata-URL="LTI/forskrift/1984-07-10-1393/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av disse forskrifter straffes i henhold til § 11 i lov av 28. mai 1959 nr. 12 om kvalitetskontroll med fisk og fiskevarer o.a.</article></article><article class="legalArticle" data-lovdata-URL="LTI/forskrift/1984-07-10-1393/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttreden – overgangsordninger</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskrifter trer i kraft den 15. juli 1984.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Bestemmelsene i § 2, annet ledd, siste punktum, § 2, siste ledd, første punktum, og § 3 tar til å gjelde fra 1. januar 1985.</article></article></main></body></html>