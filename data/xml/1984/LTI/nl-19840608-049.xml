<!DOCTYPE html><html lang="no"><head><title>Lov om endringer i lov av 24. mai 1961 nr. 2 om forretningsbanker og i en del andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:56</dd><dt class="legacyID">Datokode</dt><dd class="legacyID">LOV-1984-06-08-49</dd><dt class="dokid">DokumentID</dt><dd class="dokid">LTI/lov/1984-06-08-49</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 12</dd><dt class="dateInForce">I kraft fra</dt><dd class="dateInForce">1984-06-08</dd><dt class="changesToDocuments">Endrer</dt><dd class="changesToDocuments"><ul><li>lov/1961-05-24-2</li><li>lov/1956-12-07-1</li><li>lov/1976-06-11-71</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-07-10</dd><dt class="titleShort">Korttittel</dt><dd class="titleShort">Endringslov til forretningsbankloven</dd><dt class="title">Tittel</dt><dd class="title">Lov om endringer i lov av 24. mai 1961 nr. 2 om forretningsbanker og i en del andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.50 (1983–1984), Innst.O.nr.89 (1983–1984) og Besl.O.nr.104 (1983–1984). Odels- og Lagtingsvedtak hhv. 1. og 7. juni 1984. Fremmet av Finans- og tolldepartementet.</dd><dt class="refid">RefID</dt><dd class="refid">lov/1984-06-08-49</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 24. mai 1961 nr. 2 om forretningsbanker og i en del andre lover.<ul class="tocSubUl"><li>I</li><li>II</li><li>III</li><li>Rettelser</li><li>Rettelse</li></ul></li></ul></dd></dl></header><main class="documentBody" data-lovdata-URL="LTI/lov/1984-06-08-49" id="dokument"><h1>Lov om endringer i lov av 24. mai 1961 nr. 2 om forretningsbanker og i en del andre lover.</h1><article class="defaultP" data-text-size="small">Endringer i andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 7. desember 1956 nr. 1 om offentlig tilsyn med banker og andre kredittinstitusjoner (Bankinspeksjonen)</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 11. juni 1976 nr. 71 om finansieringsvirksomhet</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-06-08-49/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 24. mai 1961 nr. 2 om forretningsbanker gjøres følgende endringer:</article> <article class="defaultP" margin-top="true">§ 4 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kongen kan tillate at en forretningsbank stiftes av tre eller flere norske banker uten tegningsinnbydelse, eller uten at tegningsinnbygdelsen legges ut til offentlig tegning. I så fall kan ingen andre enn norske banker være aksjeeiere. Kongen kan tillate at en forretningsbank stiftes av en eller flere utenlandske banker, eller av en eller flere utenlandska banker sammen med en eller flere norske banker, dersom en enkelt utenlandsk bank eier mer enn halvparten av aksjekapitalen i forretningsbanken. Bestemmelsen i første punktum om tegningsinnbydelse gjelder tilsvarende.</article> <article class="defaultP" margin-top="true">§ 8 tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tillatelse som nevnt i første ledd til forretningsbank som er stiftet etter § 4 annet ledd tredje punktum, kan ikke gis dersom norske banker ikke har en tilsvarende adgang til å drive bankvirksomhet i vedkommende banks eller bankers hjemland. Kongen kan fastsette nærmere vilkår for tillatelsen. Utenlandsk banks representasjonskontor i Norge må registreres hos Bankinspeksjonen.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">En forretningsbank skal ha et styre med fra fem til ni medlemmer. Det skal være allsidig sammensatt. Styremedlemmer må være norske statsborgere og bo her i riket. Kongen kan dispensere fra bestemmelsen i foregående punktum. I banker stiftet overensstemmende med § 4 annet ledd tredje punktum kan uten dispensasjon inntil en tredel av styrets medlemmer være utenlandske statsborgere eller norske statsborgere bosatt utenfor riket. Styrets formann skal være norsk statsborger bosatt her i riket.</article> <article class="defaultP" margin-top="true">§ 11 tredje ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Som medlemmer eller varamedlemmer av representantskapet kan ikke uten samtykke av Kongen velges andre enn norske statsborgere som bor her i riket. I banker stiftet overensstemmende med § 4 annet ledd tredje punktum kan uten samtykke inntil en tredel av medlemmene og varamedlemmene av representantskapet være utenlandske statsborgere eller norske statsborgere bosatt utenfor riket. Representantskapets formann skal være norsk statsborger bosatt her i riket.</article> <article class="defaultP" margin-top="true">§ 11 femte ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Generalforsamlingen velger åtte femtendeler av representantskapets medlemmer. Både medlemmene og varamedlemmene skal velges blant bankens aksjeeiere eller, dersom banken er stiftet overensstemmende med § 4 annet ledd, blant de deltakende bankers aksjeeiere, tillits- eller tjenestemenn. Generalforsamlingen i banker stiftet etter § 4 annet ledd tredje punktum kan også velge blant andre enn nevnt i forrige punktum. Valget forberedes av en valgkomite som er valgt av generalforsamlingen.</article> <article class="defaultP" margin-top="true">§ 13 første ledd nytt syvende punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I banker stiftet etter § 4 annet ledd tredje punktum, skal Bankinspeksjonen oppnevne to av medlemmene til kontrollkomiteen blant representantskapets medlemmer.</article> <article class="defaultP" margin-top="true">Nåværende syvende punktum flg. blir åttende punktum flg.</article> <article class="defaultP" margin-top="true">§ 16 annet ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">På generalforsamlingen i en forretningsbank kan ingen stemme for mer enn en tidel av samtlige stemmeberettigede aksjer eller avgi flere stemmer enn en femdel av de på generalforsamlingen representerte aksjer. Bestemmelsene foran gjelder ikke på generalforsamlingen i forretningsbanker stiftet etter § 4 annet ledd tredje punktum. § 28 nytt tredje ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">En ny bank kan i en overgangsperiode pålegges å innbetale avgift til fondet etter nærmere regler som fastsettes av departementet</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-06-08-49/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringer i andre lover:</article><article class="defaultP">1. I lov 7. desember 1956 nr. 1 om offentlig tilsyn med banker og andre kredittinstitusjoner (Bankinspeksjonen) gjøres følgende endringer:</article> <article class="defaultP" margin-top="true">§ 1 nytt nr. 9 skal lyde:<ul class="defaultList"><li data-li-identifier="9." data-name="9."><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">9.</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Utenlandske finansinstitusjoners representasjonskontorer i Norge.</article></article></li></ul></article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Utgiftene ved inspeksjonen og den i § 6 nevnte ankenevnd skal utliknes på de institusjoner som i henhold til § 1 eller annen særskilt lovhjemmel er under inspeksjonens tilsyn ved begynnelsen av budsjettåret. Utgiftene fordeles på de ulike grupper av institusjoner etter omfanget av tilsynsarbeidet. Fordelingen innen de gruppene som er nevnt i § 1 nr. 1, 2, 3, 4 og 6, skjer på grunnlag av størrelsen av institusjonenes forvaltningskapital ved begynnelsen av året, likevel slik at departementet for hvert år fastsetter et minste og et høyeste beløp som kan utliknes på den enkelte institusjon innen hver gruppe. For en forretningsbank som er stiftet etter forretningsbanklovens § 4 annet ledd tredje punktum, kan det fastsettes et særskilt beløp etter omfanget av tilsynsarbeidet. Fordelingen innen de grupper som omfattes av § 1 nr. 5 og 9 skjer etter regler som fastsettes av departementet. For gruppe 8 fastsetter departementet et beløp særskilt. Når tilsynet følger en annen særskilt lovhjemmel, skjer fordelingen innen den enkelte gruppe etter regler som fastsettes av departementet. Utviklingen skal utføres av inspeksjonen, men skal godkjennes av departementet.</article> <article class="defaultP" margin-top="true">2. I lov 11. juni 1976 nr. 71 om finansieringsvirksomhet skal</article> <article class="defaultP" margin-top="true">§ 5 fjerde ledd lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Kongen kan gi utenlandsk foretak tillatelse til å drive virksomhet i Norge som finansieringsforetak. Virksomheten må drives gjennom foretak opprettet her i riket. Kontrollkomiteen skal oppnevnes av Bankinspeksjonen. Kongen kan sette vilkår for tillatelsen og avgrense den virksomhet foretaket får tillatelse til å drive. Utenlandske finansieringsforetaks representasjonskontor i Norge må registreres hos Bankinspeksjonen.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1984-06-08-49/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Disse lovendringer her trer i kraft straks.</article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1984-06-08-49/KAPITTEL_4" data-partID="k4"><h2>Rettelser</h2><article class="defaultP" data-text-size="small"><strong>Publisert:</strong> Avd I 1984 Nr. 19 (Rettelse)</article><article class="legalP" data-absoluteaddress="/kapittel/4/ledd/1/" id="kapittel-4-ledd-1">Nr. 12, s. 377 (i lov av 8. juni 1984 nr. 49 om endringer i lov av 24. mai 1961 nr. 2 om forretningsbanker og i en del andre lover.</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">§ 13 første ledd nytt syvende punktum skal lyde:, bes rettet til:</article> <article class="defaultP" margin-top="true">§ 13 første ledd nytt <i>åttende</i> punktum skal lyde:</article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Nåværende syvende punktum flg. blir åttende punktum flg. bes rettet til:</article><article class="legalP" data-absoluteaddress="/kapittel/4/ledd/4/" id="kapittel-4-ledd-4">Nåværende <i>åttende</i> punktum flg. blir <i>niende</i> punktum flg.</article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1984-06-08-49/KAPITTEL_5" data-partID="k5"><h2>Rettelse</h2><article class="defaultP" data-text-size="small"><strong>Publisert:</strong> Avd I 1985 Nr. 16 (Rettelse)</article><article class="legalP" data-absoluteaddress="/kapittel/5/ledd/1/" id="kapittel-5-ledd-1">Nr. 12/1984, s. 377 (i lov av 8. juni 1984 nr. 49 om endringer i lov 24. mai 1961 nr. 2 om forretningsbanker og i en del andre lover).</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">I § 13 er det dessverre falt ut en del av teksten. § 13 første ledd nytt åttende punktum bes rettet til:</article><article class="legalP" data-absoluteaddress="/kapittel/5/ledd/3/" id="kapittel-5-ledd-3"><i>I banker stiftet etter § 4 annet ledd tredje punktum, skal Bankinspeksjonen oppnevne to av medlemmene til kontrollkomiteen mens representantskapet skal velge de øvrige medlemmer til kontrollkomiteen blant representantskapets medlemmer.</i></article></section></main></body></html>