<!DOCTYPE html><html lang="no"><head><title>Lov om endringer i lov av 21. november 1952 nr. 2 om betaling og innkreving av skatt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">LOV-1984-06-01-36</dd><dt class="dokid">DokumentID</dt><dd class="dokid">LTI/lov/1984-06-01-36</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 11</dd><dt class="dateInForce">I kraft fra</dt><dd class="dateInForce">1984-06-01</dd><dt class="changesToDocuments">Endrer</dt><dd class="changesToDocuments"><ul><li>lov/1952-11-21-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-06-26</dd><dt class="titleShort">Korttittel</dt><dd class="titleShort">Endringslov til skattebetalingsloven</dd><dt class="title">Tittel</dt><dd class="title">Lov om endringer i lov av 21. november 1952 nr. 2 om betaling og innkreving av skatt.</dd><dt class="miscInformation">Annet om dokumentet</dt><dd class="miscInformation">Ot.prp.nr.44 (1983–1984), Innst.O.nr.52 (1983–1984) og Besl.O.nr.65 (1983–1984). Odels- og Lagtingsvedtak hhv. 14. og 25. mai 1984. Fremmet av Finans- og tolldepartementet.</dd><dt class="refid">RefID</dt><dd class="refid">lov/1984-06-01-36</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 21. november 1952 nr. 2 om betaling og innkreving av skatt.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1984-06-01-36" id="dokument"><h1>Lov om endringer i lov av 21. november 1952 nr. 2 om betaling og innkreving av skatt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-06-01-36/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 21. november 1952 nr. 2 om betaling og innkreving av skatt skal disse lovbestemmelser lyde:</article> <article class="defaultP" margin-top="true">§ 31 nr. 1 første punktum:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Skattepliktige som ikke betaler forskottsskatt, restskatt, etterskottsskatt eller annen utliknet skatt, og arbeidsgiver, selskap som nevnt i § 5 A, omsetningsorgamsasjon eller fiskekjøper som nevnt i § 12 nr. 4 som unnlater å foreta og sende oppgjør for forskottstrekk eller annet trekk senest 8 dager etter forfallstid, skal svare renter av beløpet etter nærmere regler som fastsettes av Kongen.</article> <article class="defaultP" margin-top="true">§ 31 nr. 4:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når det ved forhøyelse av skatt eller enhver retting av avregningsoppgjør fremkommer krav på tilbakebetaling av beløp – herunder rentegodtgjørelse – som tidligere er utbetalt den skattepliktige, kan beløpet i sin helhet innfordres som skatt etter reglene i dette kapittel. Dette gjelder uten hensyn til om mottakeren har vært i god tro. Reglene om forfallstid i §§ 25 nr. 1 og 27 nr. 10 annet og siste ledd, gjelder tilsvarende.</article> <article class="defaultP" margin-top="true">§ 32 nr. 2 andre punktum:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det samme gjelder overfor en fordring den skattepliktige har på staten alene, fylkeskommunen alene, kommunen alene eller folketrygden og som er av den art at det kan holdes utpanting i den.</article> <article class="defaultP" margin-top="true">§ 32 nr. 3 andre punktum:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Overfor en fordring konkursboet har på staten alene, fylkeskommunen alene, kommunen alene eller folketrygden, kan dog skatteoppkreveren bare bringe i motregning en så stor andel av et skattekrav m.v. på konkursskyldneren, som ved fordeling etter reglene i denne lovs kapittel VIII ville falle på den av skattekreditorene som boets fordring er rettet mot.</article> <article class="defaultP" margin-top="true">§ 38:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når en skattepliktig akter å ta opphold i utlandet og bli der i minst 6 måneder, plikter han før avreisen å betale eller stille sikkerhet for alle skattebeløp som han er eller vil bli iliknet for den tid han har oppholdt seg her i riket. Det samme gjelder ansvar for betingede skattekrav etter lov av 18. august 1911 om skatt av formue og inntekt § 45 femtende ledd.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Foreligger det omstendigheter som gjør det sannsynlig at den skattepliktige akter å ta opphold i utlandet av varighet som nevnt uten å betale eller stille sikkerhet, kan skatteoppkreveren gjennom politiet nedlegge forbud mot at han forlater landet. Når skatteplikten ikke er avhengig av bostedet og vedkommende vil bli skattepliktig her også etter utflyttingen, gjelder ikke forskriftene i første og tredje punktum.</article> <article class="defaultP" margin-top="true">§ 49 nr. 3 første og nytt andre punktum:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Ansvarsbeløp som omhandlet i denne paragraf med renter etter § 31 nr. 1, kan inndrives ved utpanting eller trekk etter § 33. Renter beregnes som om rettidig trekk er foretatt av den ansvarlige.</article> <article class="defaultP" margin-top="true">§ 49 nr. 3 andre, tredje og fjerde punktum blir tredje, fjerde og femte punktum i samme paragrafen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-06-01-36/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene i § 31 nr. 1 og § 49 nr. 3 gjelder fra den tid Kongen bestemmer.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">De andre endringene under I trer i kraft straks.</article></section></main></body></html>