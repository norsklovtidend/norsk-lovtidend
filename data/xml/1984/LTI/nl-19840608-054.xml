<!DOCTYPE html><html lang="no"><head><title>Lov om endringer i lov av 26. juni 1953 nr. 11 om pensjonsordning for apoteketaten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">LOV-1984-06-08-54</dd><dt class="dokid">DokumentID</dt><dd class="dokid">LTI/lov/1984-06-08-54</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1984 Nr. 12</dd><dt class="dateInForce">I kraft fra</dt><dd class="dateInForce">1984-05-01</dd><dt class="changesToDocuments">Endrer</dt><dd class="changesToDocuments"><ul><li>lov/1953-06-26-11</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1984-07-10</dd><dt class="titleShort">Korttittel</dt><dd class="titleShort">Endringslov til apotekpensjonsloven</dd><dt class="title">Tittel</dt><dd class="title">Lov om endringer i lov av 26. juni 1953 nr. 11 om pensjonsordning for apoteketaten.</dd><dt class="miscInformation">Annet om dokumentet</dt><dd class="miscInformation">Ot.prp.nr.59 (1983–1984), Innst.O.nr.77 (1983–1984), Besl.O.nr.99 (1983–1984). Odels- og Lagtingsvedtak hhv. 29. mai og 7. juni 1984. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">lov/1984-06-08-54</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 26. juni 1953 nr. 11 om pensjonsordning for apoteketaten.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1984-06-08-54" id="dokument"><h1>Lov om endringer i lov av 26. juni 1953 nr. 11 om pensjonsordning for apoteketaten.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1984-06-08-54/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 26. juni 1953 nr. 11 om pensjonsordning for apoteketaten skal gjøres følgende endringer:<p class="leddfortsettelse"><i>Kapitel I</i></p></article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Pensjonsordningen for apoteketaten omfatter med de unntak som følger av denne lov:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">apotekere,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">arbeidstakere som er fast tilsatt ved apotek hvis de har en gjennomsnittlig arbeidstid på minst 15 timer pr. uke eller ved faste vaktapotek har en tarifflønn som minst svarer til tarifflønnen for 15 timer pr. uke i dagtjeneste. Arbeidstakere med tre måneders tjenestetid anses som fast tilsatt.</article><article class="legalP" data-absoluteaddress="/kapittel/1/ledd/2/punkt/2/ledd/2/" id="kapittel-1-ledd-2-punkt-2-ledd-2">Arbeidstaker med flere stillinger som omfattes av pensjonsordningen, skal være medlem når han for stillingene til sammen fyller vilkårene etter første ledd, bokstav b.</article><article class="legalP" data-absoluteaddress="/kapittel/1/ledd/2/punkt/2/ledd/3/" id="kapittel-1-ledd-2-punkt-2-ledd-3">Departementet kan bestemme at arbeidstakere i andre stillinger knyttet til farmasien, skal omfattes av pensjonsordningen og kan fastsette særskilte vilkår for innlemmingen.</article></article></li></ul></article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Unntatt fra den pensjonsordning er personer som:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">utfører praktisk tjeneste ved apotek for å kunne avlegge apotekereksamen,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">ved aldersgrensen ikke vil få en samlet pensjonsgivende tjenestetid på minst fem år.</article></article></li></ul></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Pensjonsordningen kan frita en arbeidstaker for medlemskap dersom han går inn under en annen tjenestepensjonsordning eller det foreligger andre særlige grunner for det.</article> <article class="defaultP" margin-top="true"><i>Kapitel II</i></article> <article class="defaultP" margin-top="true">Ny kapitteloverskrift skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Pensjonsgivende tjenestetid, pensjonsgrunnlag og aldersgrense.</article> <article class="defaultP" margin-top="true">§ 3 a blir § 4. Annet ledd, 1. punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Også i andre tilfelle kan medlem som har permisjon fra sin stilling av styret gis adgang til å opprettholde medlemskapet i inntil to år mot at vanlig premie betales. I særlige tilfelle kan styret frita fra premiebetaling. I så fall regnes tiden ikke med som pensjonsgivende.</article> <article class="defaultP" margin-top="true">§ 4 blir § 5. Første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Pensjonsgrunnlaget for apotekere skal utgjøre et beløp svarende til lønnstrinn 37 i hovedlønnstabellen for statstilsatte, etter at den del av beløpet som overstiger lønnstrinn 27 bare er medregnet med 1/3. For de øvrige medlemmer er pensjonsgrunnlaget den faste tariffmessige eller avtalte årslønn begrenset til et beløp som fastsettes av departementet innenfor de samme rammer. Styret bestemmer i tvilstilfelle hva som skal regnes som fast årslønn.</article> <article class="defaultP" margin-top="true">§ 5 blir § 6 og skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">Enhver som går inn under denne lovs § 1 har rett og plikt til å fratre tjenesten ved nådd aldersgrense.</article><article class="legalP" data-absoluteaddress="/kapittel/1/ledd/7/punkt/1/ledd/2/" id="kapittel-1-ledd-7-punkt-1-ledd-2">Apotekere har likevel plikt til å fortsette i sin stilling inntil bevilling til å drive apotek er meddelt etterfølgeren.</article><article class="legalP" data-absoluteaddress="/kapittel/1/ledd/7/punkt/1/ledd/3/" id="kapittel-1-ledd-7-punkt-1-ledd-3">Aldersgrensen er 70 år for apotekere og provisorer og 68 år for de øvrige medlemmer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">Pensjonsordningens styre kan etter søknad som er anbefalt av arbeidsgiveren, for 1 år om gangen samtykke til at fullt arbeidsfør medlem blir stående i tjenesten inntil fylte 70 år.</article></article></li></ul></article> <article class="defaultP" margin-top="true"><i>Kapitel III – Alderspensjon</i></article> <article class="defaultP" margin-top="true">§ 6 blir § 7 og skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/7/punkt/3/" id="kapittel-1-ledd-7-punkt-3"><span class="data-originalId">1.</span><article class="legalP" data-absoluteaddress="/kapittel/1/ledd/7/punkt/3/ledd/1/" id="kapittel-1-ledd-7-punkt-3-ledd-1">Et medlem får alderspensjon når han fratrer sin stilling ved eller etter nådd aldersgrense. Fratrer medlemmet tidligst tre år før aldersgrensen, ytes alderspensjon såfremt summen av tjenestetid og alder er minst 85 år.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/7/punkt/4/" id="kapittel-1-ledd-7-punkt-4"><span class="data-originalId">2.</span><article class="legalP" data-absoluteaddress="/kapittel/1/ledd/7/punkt/4/ledd/1/" id="kapittel-1-ledd-7-punkt-4-ledd-1">Medlem som fratrer sin stilling etter minst tre års tjenestetid uten rett til straks å få utbetalt pensjon, har rett til oppsatt alderspensjon fra aldersgrensen, eller fra det tidspunkt han blir tilstått alderspensjon fra folketrygden. Den oppsatte alderspensjon skal utgjøre en så stor del av full pensjon som forholdet mellom opptjent tjenestetid og den samlede tjenestetid vedkommende ville ha fått om han hadde fortsatt i stillingen til aldersgrensen, dog ikke mer enn 40 år og ikke mindre enn 30 år. For den som er opptatt som nytt medlem av pensjonsordningen før 1. januar 1967 gjelder tilsvarende regler, dog slik at tallet 40 erstattes med tallet 35. For medlemmer som er fratrådt med rett til oppsatt alderspensjon før 1. mai 1984, skal opptjeningstiden for full pensjon ikke være mindre enn 35 år.</article></article></li></ul></article> <article class="defaultP" margin-top="true">§ 7 blir § 8 og skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/7/punkt/5/" id="kapittel-1-ledd-7-punkt-5"><span class="data-originalId">1.</span><article class="legalP" data-absoluteaddress="/kapittel/1/ledd/7/punkt/5/ledd/1/" id="kapittel-1-ledd-7-punkt-5-ledd-1">Årspensjonen fastsettes til 66 pst. av det pensjonsgrunnlag medlemmet har ved sin fratreden.</article><article class="legalP" data-absoluteaddress="/kapittel/1/ledd/7/punkt/5/ledd/2/" id="kapittel-1-ledd-7-punkt-5-ledd-2">Full pensjon ytes til et medlem som fratrer etter § 7 nr. 1 og som har 30 års tjenestetid eller mer. Er tjenestetiden kortere enn 30 år, settes pensjonen ned med 1/30 for hvert år under 30.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/7/punkt/6/" id="kapittel-1-ledd-7-punkt-6"><span class="data-originalId">2.</span><article class="legalP" data-absoluteaddress="/kapittel/1/ledd/7/punkt/6/ledd/1/" id="kapittel-1-ledd-7-punkt-6-ledd-1">Når et medlem har hatt arbeid med varierende arbeidstid, skal det ved pensjoneringen fastsettes et gjennomsnittlig pensjonsgrunnlag. Ved beregningen tas det hensyn til arbeidstiden i den enkelte periode og periodens varighet, sammenholdt med pensjonsgrunnlaget for heldagsstilling ved pensjoneringen og den samlede tjenestetid. Departementet gir nærmere regler om beregningsmåten.</article><article class="legalP" data-absoluteaddress="/kapittel/1/ledd/7/punkt/6/ledd/2/" id="kapittel-1-ledd-7-punkt-6-ledd-2">Har et medlem tidligere hatt høyere pensjonsgrunnlag enn på pensjoneringstidspunktet og dette ikke skyldes en alminnelig lønnsregulering, skal det høyere grunnlag gjelde for tiden før grunnlaget gikk ned og resten av tiden regnes av grunnlaget ved pensjoneringen. Departementet kan fastsette vilkårene for at et midlertidig høyere pensjonsgrunnlag skal få virkning for pensjonsberegningen.</article><article class="legalP" data-absoluteaddress="/kapittel/1/ledd/7/punkt/6/ledd/3/" id="kapittel-1-ledd-7-punkt-6-ledd-3">Er den samlede tjenestetid lengre enn 30 år, skal tid utover 30 år som gir de minste rettigheter, ikke regnes med.</article><article class="legalP" data-absoluteaddress="/kapittel/1/ledd/7/punkt/6/ledd/4/" id="kapittel-1-ledd-7-punkt-6-ledd-4">Ved anvendelse av disse bestemmelser skal stillingens pensjonsgrunnlag ved fratredelsen legges til grunn. Er det foretatt en alminnelig regulering av løpende pensjoner etter at en arbeidstaker er gått over fra et høyere til et lavere pensjonsgrunnlag eller har fratrådt sin stilling med rett til oppsatt pensjon, skal det ved pensjoneringen foretas en tilsvarende regulering av de tidligere grunnlag som har betydning for pensjonsberegningen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/7/punkt/7/" id="kapittel-1-ledd-7-punkt-7"><span class="data-originalId">3.</span><article class="legalP" data-absoluteaddress="/kapittel/1/ledd/7/punkt/7/ledd/1/" id="kapittel-1-ledd-7-punkt-7-ledd-1">Forsørger pensjonisten barn under 18 år, skal det for hvert barn ytes et barnetillegg på 10 pst. av alderspensjonen. Alderspensjonen med barnetillegg må likevel ikke overstige 90 prosent av pensjonsgrunnlaget når pensjonen er beregnet etter full tjenestetid. Er pensjonen beregnet etter redusert tjenstetid skal det foretas en forholdsmessig avkortning. Barnetillegg betales ut den måned barnet fyller 18 år, eller i tilfelle ut måneden etter barnets død.</article></article></li></ul></article> <article class="defaultP" margin-top="true">§ 8 blir § 9 og skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Alderspensjonen løper for apoteker fra den første dag i måneden etter at apoteket overtas av ny innehaver. For de øvrige medlemmer løper pensjonen fra den første dag i måneden etter at lønnen opphører. Pensjonsordningens styre kan tilstå hel eller delvis pensjon fra den første dag i måneden etter at medlemmet når pensjonsalderen dersom særlige grunner taler for det.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Pensjonen løper til utgangen av måneden etter pensjonistens dødsmåned. Dersom avdøde etterlater seg ektefelle, løper pensjonen ytterligere en måned.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Dersom et medlem dør uten å være pensjonert, skal eventuell gjenlevende ektefelle utbetales et beløp svarende til en måneds alderspensjon beregnet som om han med uforandret grunnlag hadde stått i tjenesten til aldersgrensen.</article> <article class="defaultP" margin-top="true"><i>Kapitel III A blir nytt Kapitel IV – Invalidepensjon</i></article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Betegnelsen «invalidepensjon» erstatter betegnelsen «invalidpensjon» i lovens enkelte bestemmelser.</article> <article class="defaultP" margin-top="true">§ 8. A blir nytt § 10.</article> <article class="defaultP" margin-top="true">Nytt siste punktum i 6. ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Hvis han tilstås gradert uførepensjon fra folketrygden, ytes invalidepensjon etter samme uføregrad.</article> <article class="defaultP" margin-top="true">§ 8 B blir ny § 11 og skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Invalidepensjon beregnes og utbetales i samsvar med reglene i kapitel II og III unntatt bestemmelsene i § 8 nr. 2 om gjennomsnittsgrunnlag. Pensjonen beregnes etter medlemmets pensjonsgrunnlag på det tidspunkt invalidepensjonen skal begynne å løpe og den tjenestetid medlemmet ville ha fått om han hadde fortsatt i stillingen til aldersgrensen.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Invalidepensjon kan avkortes eller helt falle bort selv om medlemmet er udyktig til tjeneste i sin stilling, dersom han antas å kunne skaffe seg annet høvelig arbeid. Størrelsen av den avkortede invalidepensjon fastsettes av pensjonsordningens styre etter invaliditetens art og grad. Uavkortet invalidepensjon kan dog tilstås for en tid av inntil to år fra pensjonen begynte å løpe.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Et medlem som får invalidepensjon, skal ha pensjonsgrunnlaget flyttet opp til høyere lønnsklasse etter hvert på tilsvarende måte som vedkommende ville ha fått automatisk lønnsopprykk ved fortsatt arbeid i stillingen fram til aldersgrensen, dog ikke høyere enn til et beløp som svarer til lønnsklasse 19 i lønnsregulativet for apotekteknikere. Dersom det anses godgjort at medlemmet på grunn av den sykdom eller svakhet som ligger til grunn for pensjoneringen har måttet redusere sin arbeidsinnsats slik at pensjonsgrunnlaget har gått ned, kan det bestemmes at det høyere grunnlag skal legges til grunn for pensjoneringen, og at det også gis virkning for tjenestetidsberegning etter § 3, selv om det ikke har vært utbetalt pensjon for det tidsrom det gjelder.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Utbetaling skjer fra og med den måned medlemmet fyller vilkårene for å få pensjon.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Ved fastsetting av invalidepensjon skal det tas hensyn til sykepenger eller attføringspenger som medlemmet mottar etter lov om folketrygd. Departementet kan fastsette nærmere regler herom.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">For en tid av inntil to år kan invalidepensjonen forhøyes inntil pensjonsgrunnlaget med fradrag av pensjonspremie når pensjonsordningens styre finner at medlemmet ved ny opplæring kan bli i stand til å skaffe seg annet høvelig arbeid.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Når et medlem blir tilstått uførepensjon fra folketrygden, skal invalidepensjon fra pensjonsordningen ytes etter samme uføregrad som i folketrygden. Pensjonsordningens styre kan fravike denne uføregrad når særlige grunner tilsier det.</article> <article class="defaultP" margin-top="true">§ 8. C blir § 12.</article> <article class="defaultP" margin-top="true">§ 8. D blir § 13.</article> <article class="defaultP" margin-top="true">§ 8. E blir § 14.</article> <article class="defaultP" margin-top="true"><i>Kapitel IV – Enke- og enkemannspensjon blir nytt kapitel V</i></article> <article class="defaultP" margin-top="true">§ 9. blir § 15.</article> <article class="defaultP" margin-top="true">§ 11 blir § 16 og skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Enkepensjon settes til 60 pst. av alderspensjonen uten barnetillegg og bereknes for øvrig etter reglene i § 17.</article> <article class="defaultP" margin-top="true">§ 12. blir § 17.</article> <article class="defaultP" margin-top="true">Nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/20/punkt/1/" id="kapittel-1-ledd-20-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/20/punkt/1/ledd/1/" id="kapittel-1-ledd-20-punkt-1-ledd-1">For enke etter alderspensjonist reknes enkepensjonen på grunnlag av mannens alderspensjon, idet en ser bort fra eventuell nedsetting av den etter reglene i § 25.</article></article></li></ul></article><article class="legalP" data-absoluteaddress="/kapittel/1/ledd/21/" id="kapittel-1-ledd-21">I nr. 2 og 3 erstattes ordet pensjonsalderen med aldersgrensen.</article> <article class="defaultP" margin-top="true">§ 13 blir ny § 18 og skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Rett til enkepensjon inntrer ikke:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/22/punkt/1/" id="kapittel-1-ledd-22-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/22/punkt/1/ledd/1/" id="kapittel-1-ledd-22-punkt-1-ledd-1">når medlemmet dør innen ett år etter tilsettingen eller etter at ekteskapet ble inngått, og dødsfallet skyldes sykdom som medlemmet led av ved tilsettingen eller vigselen og som en av ektefellene må antas å ha kjent til,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/22/punkt/2/" id="kapittel-1-ledd-22-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/22/punkt/2/ledd/1/" id="kapittel-1-ledd-22-punkt-2-ledd-1">når ekteskapet ble inngått etter at medlemmet har fylt 65 år</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/22/punkt/3/" id="kapittel-1-ledd-22-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/22/punkt/3/ledd/1/" id="kapittel-1-ledd-22-punkt-3-ledd-1">når ekteskapet ble inngått etter at medlemmet har fratrådt sin stilling eller er permittert med invalidepensjon.</article></article></li></ul></article> <article class="defaultP" margin-top="true">§ 14. blir § 19.</article> <article class="defaultP" margin-top="true">§ 15. blir § 20.</article> <article class="defaultP" margin-top="true">§ 15 a blir § 21. Første ledd første punktum skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Enkepensjon til enke etter arbeidstaker som er blitt nytt medlem av pensjonsordningen etter 1. oktober 1976, ytes etter reglene i §§ 15-20 dersom enken ut fra alder og ervervsevne, foreliggende ervervsmuligheter og omstendighetene for øvrig ikke kan ventes å få en årlig ervervsinntekt som overstiger 50 pst. av grunnbeløpet i folketrygden.</article> <article class="defaultP" margin-top="true">§ 16 blir § 22 og skal lyde:</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Når et kvinnelig medlem dør, skal enkemannen ha enkemannspensjon i samsvar med reglene i §§ 15-21.</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Reglene i § 21 gjelder også for enkemannspensjon etter kvinnelig medlem som har medlemskap i pensjonsordningen fra før 1. oktober 1976.</article> <article class="defaultP" margin-top="true"><i>Kapitel V – Barnepensjon blir kapitel VI</i></article> <article class="defaultP" margin-top="true">§ 17 blir ny § 23 og skal lyde:</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Barnepensjon betales når et medlem etterlater seg barn under 18 år, herunder også adoptivbarn. Pensjonsordningens styre kan gi pensjon også til pleiebarn.</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Pensjonsordningens styre kan tilstå et barn hel eller delvis pensjon inntil det fyller 21 år, dersom omsynet til barnets utdanning gjør det rimelig og barnet ikke forsørger seg selv og ikke har midler til det.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Pensjon betales til utløpet av den måned hvori barnet når den fastsatte alder. Dør barnet før det når denne alder, betales pensjon til og med måneden etter dødsmåneden.</article> <article class="defaultP" margin-top="true">§ 18. blir § 24.</article> <article class="defaultP" margin-top="true">§ 19. oppheves.</article> <article class="defaultP" margin-top="true">Kapitel VI blir nytt Kapitel VII – Særlige vilkår</article> <article class="defaultP" margin-top="true">§ 20. oppheves.</article> <article class="defaultP" margin-top="true">§ 21. blir § 25.</article> <article class="defaultP" margin-top="true">§ 22. blir § 26.</article> <article class="defaultP" margin-top="true">§ 23 blir ny § 27 og skal lyde:</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Blir det utbetalt for mye i pensjon og dette skyldes feil eller forsømmelse fra pensjonist eller en som handler på hans vegne, kan beløpet kreves tilbakebetalt. Det samme gjelder for meget utbetalt pensjon som er oppebåret i strid med redelighet eller god tro. Beløpet kan trekkes i framtidige ytelser eller inndrives etter reglene som for skatter bestemt.</article> <article class="defaultP" margin-top="true">§ 25 blir ny § 28 og skal lyde:</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">Utgiftene til pensjoner og til pensjonsordningens administrasjon, unntatt den del av utgiftene som dekkes etter bestemmelsene i § 37, dekkes ved pensjonspremier etter reglene i § 29.</article> <article class="defaultP" margin-top="true">§ 26 blir § 29 Nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/30/punkt/1/" id="kapittel-1-ledd-30-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/30/punkt/1/ledd/1/" id="kapittel-1-ledd-30-punkt-1-ledd-1">Medlemmet og i tilfelle hans arbeidsgiver skal betale pensjonspremie til pensjonsordningen så lenge medlemmet er i tjeneste som nevnt i § 1, jfr. § 2, herunder også ved midlertidig avbrott i tjenesten. For arbeidstakere betales dog premie under avbrott i tjenesten bare når full lønn betales.</article></article></li></ul></article><article class="legalP" data-absoluteaddress="/kapittel/1/ledd/31/" id="kapittel-1-ledd-31">Arbeidstakere skal betale sin egen andel av pensjonspremien også for den tid de etter lønnsopphør har rett til sykepenger etter lov om folketrygd, men likevel ikke hvis de får utbetalt alderspensjon etter § 7.</article><article class="legalP" data-absoluteaddress="/kapittel/1/ledd/32/" id="kapittel-1-ledd-32">Arbeidsgiveren er ansvarlig for innbetaling av premien. Forfalt premie kan inndrives ved utpanting. Etter forfall kan det kreves renter etter en rentefot som fastsettes av pensjonsordningens styre.</article> <article class="defaultP" margin-top="true">§ 28. blir § 30.</article> <article class="defaultP" margin-top="true">§ 30. blir § 31.</article> <article class="defaultP" margin-top="true">§ 31 blir § 32. Nytt 2. punktum i nr. 3,1. ledd skal lyde:</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">Pensjonsordningen og annen pensjons- eller trygdeordning har tilsvarende gjensidig opplysningsplikt, når ytelse fra pensjonsordningen skal samordnes med ytelse fra annen ordning, eller pensjonsordningen har sluttet overenskomst med ordningen etter § 35.</article> <article class="defaultP" margin-top="true">§ 32. blir § 33.</article> <article class="defaultP" margin-top="true">§ 33 blir § 34. Tredje ledd skal lyde:</article><article class="legalP" data-absoluteaddress="/kapittel/1/ledd/34/" id="kapittel-1-ledd-34">Hvis arbeidstakernes tariffmessige lønninger forhøyes, kan departementet – i den utstrekning pensjonsordningens økonomi tillater det – treffe bestemmelse om at pensjonene skal reguleres tilsvarende. Hvis de tariffmessige lønninger seinere settes ned eller hensynet til pensjonsordningens økonomi gjør det nødvendig, kan pensjonene igjen settes ned til de beløp de utgjorde før de ble forhøyet etter bestemmelsene i foregående punktum.</article> <article class="defaultP" margin-top="true">§ 35 skal lyde:</article><article class="legalP" data-absoluteaddress="/kapittel/1/ledd/35/" id="kapittel-1-ledd-35">Med samtykke av departementet kan pensjonsordningens styre treffe overenskomst med en annen pensjonsinnretning eller en kommune om overføring av medlemmer og pensjonister.</article><article class="legalP" data-absoluteaddress="/kapittel/1/ledd/36/" id="kapittel-1-ledd-36">Når arbeidstaker samtidig har arbeid som omfattes av annen pensjonsordning som pensjonsordningen har sluttet overenskomst med etter første ledd, kan partene også slutte overenskomst om andre regler for minste lønn eller arbeidstid enn etter denne lov og om fastsetting av pensjonsgrunnlag, beregning og utbetaling av pensjon.</article> <article class="defaultP" margin-top="true">§ 34. blir § 36.</article> <article class="defaultP" margin-top="true">§ 35. oppheves.</article> <article class="defaultP" margin-top="true">§ 36. oppheves.</article> <article class="defaultP" margin-top="true">§ 38. oppheves.</article> <article class="defaultP" margin-top="true">§ 39. blir § 38.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1984-06-08-54/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft 1. mai 1984.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Departementet kan fastsette nødvendige overgangsregler.</article></section></main></body></html>