<!DOCTYPE html><html lang="no"><head><title>Forskrift om marginsikkerhet ved formidling av lån av finansielle instrumenter og utlån av finansielle instrumenter fra verdipapirforetakets egen portefølje.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">FOR-1996-10-14-984</dd><dt class="dokid">DokumentID</dt><dd class="dokid">LTI/forskrift/1996-10-14-984</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 19</dd><dt class="dateInForce">I kraft fra</dt><dd class="dateInForce">1996-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§4-8</li></ul></dd><dt class="dateOfPublication">Kunngjort</dt><dd class="dateOfPublication">1996-11-08</dd><dt class="title">Tittel</dt><dd class="title">Forskrift om marginsikkerhet ved formidling av lån av finansielle instrumenter og utlån av finansielle instrumenter fra verdipapirforetakets egen portefølje.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 14. oktober 1996 med hjemmel i lov 14. juni 1985 nr. 61 om verdipapirhandel § 4-8 første ledd, jf. annet ledd.</dd><dt class="refid">RefID</dt><dd class="refid">forskrift/1996-10-14-984</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om marginsikkerhet ved formidling av lån av finansielle instrumenter og utlån av finansielle instrumenter fra verdipapirforetakets egen portefølje.<ul class="tocSubUl"><li>§ 1. Definisjoner</li><li>§ 2. Hovedregel</li><li>§ 3. Formidling av lån av aksjer og grunnfondsbevis</li><li>§ 4. Formidling av lån av obligasjoner og sertifikater</li><li>§ 5. Formidling av lån av andre typer finansielle instrumenter</li><li>§ 6. Hva som kan benyttes som sikkerhet</li><li>§ 7. Utlån fra verdipapirforetakets egen portefølje</li><li>§ 8. Unntak</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-10-14-984" id="dokument"><h1>Forskrift om marginsikkerhet ved formidling av lån av finansielle instrumenter og utlån av finansielle instrumenter fra verdipapirforetakets egen portefølje.</h1><article class="legalArticle" data-lovdata-URL="LTI/forskrift/1996-10-14-984/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med markedsverdi av obligasjoner og sertifikater menes summen av instrumentenes markedskurs og påløpt rente.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med bunnsikkerhet menes den del av sikkerhetsstillelsen som tilsvarer de lånte instrumentenes markedsverdi.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med marginsikkerhet menes den sikkerhet som skal stilles i tillegg til bunnsikkerheten.</article></article><article class="legalArticle" data-lovdata-URL="LTI/forskrift/1996-10-14-984/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hovedregel</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Verdipapirforetak skal ved formidling av lån av finansielle instrumenter og ved utlån fra verdipapirforetakets egen portefølje, påse at det beregnes og stilles en betryggende marginsikkerhet, i tillegg til bunnsikkerheten. Kravene til marginsikkerhet gjelder ikke der det utlånte instrument er stillet som bunnsikkerhet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Marginsikkerheten skal beregnes daglig. Marginsikkerhet skal være stilt før instrumentene kan disponeres av låntaker.</article></article><article class="legalArticle" data-lovdata-URL="LTI/forskrift/1996-10-14-984/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Formidling av lån av aksjer og grunnfondsbevis</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved formidling av lån av aksjer og grunnfondsbevis skal det beregnes en marginsikkerhet som minst tilsvarer 5% av de lånte instrumentenes markedsverdi.</article></article><article class="legalArticle" data-lovdata-URL="LTI/forskrift/1996-10-14-984/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Formidling av lån av obligasjoner og sertifikater</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved formidling av lån av obligasjoner og sertifikater skal det beregnes en marginsikkerhet som minst tilsvarer estimert endring av de lånte instrumenters markedsverdi ved en endring av instrumentenes internrente med 0,5 prosentpoeng.</article></article><article class="legalArticle" data-lovdata-URL="LTI/forskrift/1996-10-14-984/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Formidling av lån av andre typer finansielle instrumenter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved formidling av lån av andre typer finansielle instrumenter enn de som er omhandlet i §§ 3 og 4 skal det beregnes en marginsikkerhet som minst tilsvarer 50% av instrumentenes markedsverdi.</article></article><article class="legalArticle" data-lovdata-URL="LTI/forskrift/1996-10-14-984/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Hva som kan benyttes som sikkerhet</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Marginsikkerhet skal stilles i form av kontanter, finansielle instrumenter eller garanti fra:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">et foretak som nevnt i lov av 10. juni 1988 nr. 40 om finansieringsvirksomhet og finansinstitusjoner § 1-4 første ledd nr. 1) til 3)</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">et tilsvarende foretak som har hovedsete i, er gitt tillatelse til å drive virksomhet i og er underlagt myndighetstilsyn i annen EØS-stat</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">et tilsvarende foretak som har hovedsete i, er gitt tillatelse til å drive virksomhet i og er underlagt myndighetstilsyn i stat utenfor EØS-området, dersom krav etter garantien er sikret oppgjør i samsvar med det som vil gjelde for garantien etter bokstav a) og b).</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ved beregning av sikkerhet som stilles i form av andre finansielle instrumenter enn det utlånte, godskrives markedsverdien av disse redusert med et beløp som minst tilsvarer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">5 pst. av aksjer og grunnfondsbevis</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">estimert verdireduksjon ved 0,5 prosentpoeng økning av internrenten til obligasjoner og sertifikater</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/2/punkt/3/" id="paragraf-6-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/2/punkt/3/ledd/1/" id="paragraf-6-ledd-2-punkt-3-ledd-1">50 pst. av markedsverdien til andre typer finansielle instrumenter.</article></article></li></ul></article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Dersom låneavtalen innebærer at låntaker plikter å godtgjøre utlåner for utbytte, kupongrenter eller andre former for direkte avkastning eller utdelinger, som har forfalt eller er blitt utdelt i låneperioden, skal marginsikkerheten beregnes i samsvar med denne paragraf og §§ 3 – 5, med et tillegg som minst tilsvarer denne forpliktelsen.</article></article><article class="legalArticle" data-lovdata-URL="LTI/forskrift/1996-10-14-984/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utlån fra verdipapirforetakets egen portefølje</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Bestemmelsene i §§ 3 – 6 gjelder tilsvarende dersom verdipapirforetaket låner ut finansielle instrumenter fra egen portefølje.</article></article><article class="legalArticle" data-lovdata-URL="LTI/forskrift/1996-10-14-984/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift får ikke anvendelse på norske verdipapirforetaks virksomhet i annen EØS-stat dersom regler om marginsikkerhet følger av vertsstatens regelverk.</article></article><article class="legalArticle" data-lovdata-URL="LTI/forskrift/1996-10-14-984/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 31. desember 1996.</article></article></main></body></html>