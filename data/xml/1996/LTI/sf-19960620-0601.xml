<!DOCTYPE html><html lang="no"><head><title>Forskrift om regulering av fiske etter lodde ved Grønland, Island og Jan Mayen i sesongen 1996 – 1997.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:28</dd><dt class="legacyID">Datokode</dt><dd class="legacyID">FOR-1996-06-20-601</dd><dt class="dokid">DokumentID</dt><dd class="dokid">LTI/forskrift/1996-06-20-601</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 11</dd><dt class="dateInForce">I kraft fra</dt><dd class="dateInForce">1996-06-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-06-26-618</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§6</li><li>lov/1972-06-16-57/§8</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§6</li><li>lov/1983-06-03-40/§11</li></ul></dd><dt class="dateOfPublication">Kunngjort</dt><dd class="dateOfPublication">1996-07-19</dd><dt class="title">Tittel</dt><dd class="title">Forskrift om regulering av fiske etter lodde ved Grønland, Island og Jan Mayen i sesongen 1996 – 1997.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 20. juni 1996 med hjemmel i lov av 16. juni 1972 nr. 57 om regulering av deltagelsen i fisket § 6 og § 8 og lov av 3. juni 1983 nr. 40 om saltvannsfiske m.v. § 4, § 5, § 6 og § 11.</dd><dt class="refid">RefID</dt><dd class="refid">forskrift/1996-06-20-601</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske etter lodde ved Grønland, Island og Jan Mayen i sesongen 1996 – 1997.<ul class="tocSubUl"><li>§ 1. Virkeområde</li><li>§ 2. Åpningsdato</li><li>§ 3. Påmelding</li><li>§ 4. Utseiling</li><li>§ 5. Utseilingsstopp</li><li>§ 6. Fartøykvote</li><li>§ 7. Lastekapasitet</li><li>§ 8. Fiskestopp</li><li>§ 9. Refordeling</li><li>§ 10. Forbud mot overføring av kvote og forbud mot leie av fartøy</li><li>§ 11. Dumping og neddreping</li><li>§ 12. Bemyndigelse</li><li>§ 13. Straffebestemmelse</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-06-20-601" id="dokument"><h1>Forskrift om regulering av fiske etter lodde ved Grønland, Island og Jan Mayen i sesongen 1996 – 1997.</h1><article class="legalArticle" data-lovdata-URL="LTI/forskrift/1996-06-20-601/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norske fartøy å fiske lodde i det nordøstlige Atlanterhav.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hensyn til forbudet i første ledd, kan norske konsesjonspliktige ringnotfartøy som nyttes til dette fiske av norske redere, fiske inntil 206.500 tonn lodde i fiskerisonen ved Jan Mayen, i Grønlands fiskerisone nord for 64° 30′ N og i Islands økonomiske sone nord for 64° 30′ N. Herav kan det ikke fiskes utover 108.900 tonn lodde i Islands økonomiske sone.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Det er ikke tillatt å drive fiske i Islands økonomiske sone etter 15. februar 1997.</article></article><article class="legalArticle" data-lovdata-URL="LTI/forskrift/1996-06-20-601/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Åpningsdato</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fisket åpnes 1. juli 1996.</article></article><article class="legalArticle" data-lovdata-URL="LTI/forskrift/1996-06-20-601/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Påmelding</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som skal delta i fiske må være påmeldt til Norges Sildesalgslag, Harstad, innen fredag 14. juni 1996. Fiskeridirektøren kan dispensere fra siste påmeldingsdato.</article></article><article class="legalArticle" data-lovdata-URL="LTI/forskrift/1996-06-20-601/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utseiling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ingen påmeldte fartøy kan foreta utseiling uten på forhånd å ha meldt fra til Norges Sildesalgslag, Harstad.</article></article><article class="legalArticle" data-lovdata-URL="LTI/forskrift/1996-06-20-601/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utseilingsstopp</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren kan fastsette utseilingsstopp.</article></article><article class="legalArticle" data-lovdata-URL="LTI/forskrift/1996-06-20-601/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fartøykvote</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fartøyene tildeles fartøykvote basert på følgende basiskvoter:<table><tbody><tr><td data-text-align="left" data-vertical-align="top">1.500 hl</td><td data-text-align="left" data-vertical-align="top">+ 40% av konsesjonskapasiteten fra</td><td data-text-align="left" data-vertical-align="top">0 – 4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 30 % av konsesjonskapasiteten fra</td><td data-text-align="left" data-vertical-align="top">4.000 – 6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 20 % av konsesjonskapasiteten fra</td><td data-text-align="left" data-vertical-align="top">6.000 – 10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 10 % av konsesjonskapasiteten fra</td><td data-text-align="left" data-vertical-align="top">10.000 hl</td></tr></tbody></table></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Kvoten til det enkelte fartøy fremkommer ved å multiplisere basiskvoten for fartøyet med den faktoren en får ved å dividere totalkvoten med summen av basiskvotene. Faktoren fastsettes av Fiskeridirektøren.</article></article><article class="legalArticle" data-lovdata-URL="LTI/forskrift/1996-06-20-601/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Lastekapasitet</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det kan nyttes faktisk lastekapasitet i fisket.</article></article><article class="legalArticle" data-lovdata-URL="LTI/forskrift/1996-06-20-601/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fiskestopp</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan stoppe fisket når kvoten nevnt i § 1 er beregnet oppfisket.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fiskeridirektøren kan stoppe fisket selv om det enkelte fartøy ikke har fisket sin fartøykvote.</article></article><article class="legalArticle" data-lovdata-URL="LTI/forskrift/1996-06-20-601/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Refordeling</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan oppheve alle fartøykvoter etter 12. august.</article></article><article class="legalArticle" data-lovdata-URL="LTI/forskrift/1996-06-20-601/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forbud mot overføring av kvote og forbud mot leie av fartøy</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Det enkelte fartøys kvote kan ikke overføres til annet fartøy, men må fiskes og leveres av det kvoteberettigede fartøy.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Det er forbudt å benytte leid fartøy.</article></article><article class="legalArticle" data-lovdata-URL="LTI/forskrift/1996-06-20-601/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dumping og neddreping</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Det er forbudt å kaste ut fangst eller avfall av fangst. Det er også forbudt å slippe fangst som er død eller døende.</article></article><article class="legalArticle" data-lovdata-URL="LTI/forskrift/1996-06-20-601/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Bemyndigelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Fiskeridirektøren kan fastsette nærmere reguleringsbestemmelser, herunder slike endringer som er nødvendige for å oppnå en hensiktsmessig avvikling av fisket.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">I den utstrekning det blir fastsatt begrensninger i deltagelsen i fiske, eller andre reguleringstiltak ovenfor norske fartøy i Islands økonomiske sone eller i Grønlands fiskerisone, kan Fiskeridirektøren bestemme hvor mange, herunder også hvilke norske fartøy som skal få tillatelse til å fiske i området.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Fiskeridirektøren eller den han bemyndiger, kan gi nærmere bestemmelser som tildeling av tillatelser som nevnt i annet ledd.</article></article><article class="legalArticle" data-lovdata-URL="LTI/forskrift/1996-06-20-601/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straffebestemmelse</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Forsettlig eller uaktsom overtredelse av bestemmelser gitt i eller i medhold av denne forskrift straffes i henhold til § 53 i lov av 3. juni 1983 nr. 40 om saltvannsfiske m.v. og § 11 i lov av 16. juni 1972 nr. 57 om regulering av deltagelsen i fisket.</article></article><article class="legalArticle" data-lovdata-URL="LTI/forskrift/1996-06-20-601/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Denne forskrift trer i kraft straks og gjelder inntil videre.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Samtidig oppheves Fiskeridepartementets forskrift av 26. juni 1995 nr. 618 om regulering av loddefisket i det nordøstlige Atlanterhav i 1995 – 1996.</article></article></main></body></html>