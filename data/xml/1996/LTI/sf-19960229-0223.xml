<!DOCTYPE html><html lang="no"><head><title>Forskrift om produksjonsregulerende tiltak for oppdrett av laks og ørret.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1996-02-29-223</dd><dt class="dokid">DokumentID</dt><dd class="dokid">LTI/forskrift/1996-02-29-223</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 4</dd><dt class="dateInForce">I kraft fra</dt><dd class="dateInForce">1996-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§13</li><li>lov/1985-06-14-68/§1</li></ul></dd><dt class="dateOfPublication">Kunngjort</dt><dd class="dateOfPublication">1996-03-21</dd><dt class="title">Tittel</dt><dd class="title">Forskrift om produksjonsregulerende tiltak for oppdrett av laks og ørret.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 29. februar 1996 med hjemmel i lov av 14. juni 1985 nr. 68 om oppdrett av fisk, skalldyr m.v. § 13, jfr. § 1.</dd><dt class="refid">RefID</dt><dd class="refid">forskrift/1996-02-29-223</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om produksjonsregulerende tiltak for oppdrett av laks og ørret.<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Myndighet</li><li>§ 4. Definisjoner</li><li>§ 5. Fôrkvote ved produksjon av laks</li><li>§ 6. Fisketetthet</li><li>§ 7. Opplysningsplikt og kontroll</li><li>§ 8. Tvangsmulkt</li><li>§ 9. Tilbaketrekking av tillatelse</li><li>§ 10. Straff</li><li>§ 11. Unntak</li><li>§ 12. Utfyllende regler</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-02-29-223" id="dokument"><h1>Forskrift om produksjonsregulerende tiltak for oppdrett av laks og ørret.</h1><article class="legalArticle" data-lovdata-URL="LTI/forskrift/1996-02-29-223/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for oppdrett av matfisk og stamfisk av laks og ørret i sjøvann og brakkvann.</article></article><article class="legalArticle" data-lovdata-URL="LTI/forskrift/1996-02-29-223/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med forskriften er å regulere produksjonen for å bidra til en balansert og bærekraftig utvikling i oppdrettsnæringen, og for å fremme en lønnsom og livskraftig distriktsnæring, jf. oppdrettslovens § 1.</article></article><article class="legalArticle" data-lovdata-URL="LTI/forskrift/1996-02-29-223/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Myndighet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med fiskerimyndighetene menes i denne forskrift Fiskeridirektøren eller den han bemyndiger.</article></article><article class="legalArticle" data-lovdata-URL="LTI/forskrift/1996-02-29-223/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1"><i>Fôrvarer:</i> Tørrfôr og/eller mykfôr/våtfôr bestemt til fôring av fisk</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1"><i>Tørrfôr:</i> Fôrvare med minimum 90% tørrstoff</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1"><i>Mykfôr/våtfôr:</i> Fôrvare med mindre enn 90% tørrstoff</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1"><i>Fôrmel:</i> Energigivende melblandinger som benyttes i våtfôr- og mykfôrblandinger.</article></article></li></ul></article></article><article class="legalArticle" data-lovdata-URL="LTI/forskrift/1996-02-29-223/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fôrkvote ved produksjon av laks</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved produksjon av matfisk og stamfisk av laks settes en kvote for bruk av fôr. Kvoten beregnes etter reglene i annet ledd. Ved beregningen legges til grunn det volum som fremgår av tillatelse gitt i medhold av oppdrettslovens §§ 3 og 4, 1. ledd. Det legges til grunn at hele konsesjonsvolumet benyttes til produksjon av laks med mindre konsesjonsinnehaver dokumenterer at hele eller deler av konsesjonsvolumet benyttes til produksjon av ørret.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">I perioden fra og med 1. mars 1996 til og med 31. desember 1996 er det tillatt å bruke inntil:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">43 tonn tørrfôr pr 1.000 m<sup>3</sup> konsesjonsvolum eller,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">17 tonn fôrmel pr 1.000 m<sup>3</sup> konsesjonsvolum ved bruk av våtfôr/mykfôr eller,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">ved en kombinasjon av fôrvarene i a og b skal det brukes en omregningsfaktor der 0,4 tonn fôrmel tilsvarer 1 tonn tørrfôr.</article></article></li></ul></article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Ved oppstart av drift senere enn 1. mars 1996, skal kvoten fastsettes særskilt av fiskerimyndighetene.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Fiskerimyndighetene kan i særlige tilfeller fastsette andre kvoter for bruk av fiskefôr.</article></article><article class="legalArticle" data-lovdata-URL="LTI/forskrift/1996-02-29-223/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fisketetthet</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fisketettheten pr konsesjon skal ikke overstige 25 kg/m3. Ved beregningen legges til grunn det volum som fremgår av tillatelse gitt i medhold av oppdrettslovens §§ 3 og 4, 1. ledd.</article></article><article class="legalArticle" data-lovdata-URL="LTI/forskrift/1996-02-29-223/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Konsesjonsinnehaver har plikt til å gi de opplysninger som fiskerimyndighetene finner nødvendige for å kunne utføre sine gjøremål etter forskriften. Herunder kan det både kreves innsyn i og utlevering av den ansvarliges regnskaper.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Opplysningene kan kreves gitt skriftlig eller muntlig innen den frist fiskerimyndighetene setter.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fiskerimyndighetene skal ha adgang til sted eller anlegg som loven gjelder for, og skal kunne foreta de undersøkelser fiskerimyndighetene finner nødvendige for å utføre sine gjøremål etter forskriften.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Fiskerimyndighetene har ved kontroll rett til å pålegge slakting av enkeltfisk uten vederlag.</article></article><article class="legalArticle" data-lovdata-URL="LTI/forskrift/1996-02-29-223/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tvangsmulkt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved overtredelse av bestemmelsene i §§ 5 og 6 ilegges den ansvarlige tvangsmulkt av fiskerimyndighetene, jf. forskrift av 12. juli 1989 nr. 551 om tvangsmidler etter kap IV i lov om oppdrett av fisk, skalldyr m.v.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Ved overtredelse av § 5 forfaller tvangsmulkten for hver overtredelse. Tvangsmulktens størrelse er kr 75.000 pr påbegynt 10 tonn brukt tørrfôr eller påbegynt 4 tonn brukt fôrmel over fôrkvoten.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Ved overtredelse av § 6 settes en frist for retting av forholdet. Tvangsmulkten begynner å løpe dersom den ansvarlige oversitter den fastsatte fristen og forfaller for hver dag det ulovlige forhold varer utover den fastsatte frist. Tvangsmulktens størrelse pr dag er kr 1.000 pr kg ulovlig tetthet.</article></article><article class="legalArticle" data-lovdata-URL="LTI/forskrift/1996-02-29-223/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbaketrekking av tillatelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av bestemmelsene gitt i forskriften kan føre til tilbaketrekking av tillatelse gitt i medhold av oppdrettslovens § 3, jf. oppdrettslovens § 19.</article></article><article class="legalArticle" data-lovdata-URL="LTI/forskrift/1996-02-29-223/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av bestemmelsene gitt i forskriften kan føre til straffeansvar i form av bøter, jf. oppdrettslovens § 20.</article></article><article class="legalArticle" data-lovdata-URL="LTI/forskrift/1996-02-29-223/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Fiskeridirektøren kan i særlige tilfelle gjøre unntak fra reglene.</article></article><article class="legalArticle" data-lovdata-URL="LTI/forskrift/1996-02-29-223/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende regler</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Fiskeridirektøren kan gi nærmere regler for utfylling av forskriften.</article></article><article class="legalArticle" data-lovdata-URL="LTI/forskrift/1996-02-29-223/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Forskriften trer i kraft 1. mars 1996.</article></article></main></body></html>