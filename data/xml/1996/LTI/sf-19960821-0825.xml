<!DOCTYPE html><html lang="no"><head><title>Forskrift om endring i forskrift om bankenes adgang til lån og innskudd i Norges Bank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1996-08-21-825</dd><dt class="dokid">DokumentID</dt><dd class="dokid">LTI/forskrift/1996-08-21-825</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 16</dd><dt class="dateInForce">I kraft fra</dt><dd class="dateInForce">1996-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-08-17-815</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-05-24-28/§19</li><li>lov/1985-05-24-28/§20</li></ul></dd><dt class="dateOfPublication">Kunngjort</dt><dd class="dateOfPublication">1996-09-25</dd><dt class="title">Tittel</dt><dd class="title">Forskrift om endring i forskrift om bankenes adgang til lån og innskudd i Norges Bank.</dd><dt class="miscInformation">Annet om dokumentet</dt><dd class="miscInformation">Fastsatt av Norges Bank 21. august 1996 med hjemmel i lov av 24. mai 1985 nr. 28 om Norges Bank og pengevesen § 19 annet ledd og § 20.</dd><dt class="refid">RefID</dt><dd class="refid">forskrift/1996-08-21-825</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bankenes adgang til lån og innskudd i Norges Bank.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-08-21-825" id="dokument"><h1>Forskrift om endring i forskrift om bankenes adgang til lån og innskudd i Norges Bank.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-08-21-825/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 17. august 1994 nr. 815 om bankenes adgang til lån og innskudd i Norges Bank gjøres følgende endringer:</article> <article class="defaultP" margin-top="true">§ 1 annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Filialer av utenlandske kredittinstitusjoner som er etablert her i riket med EØS-konsesjon eller etter særskilt tillatelse fra norske myndigheter, og som driver slik bankvirksomhet som er vanlig for norske forretnings- og sparebanker, kan ta opp D-lån i Norges Bank uten behovsprøving etter at filialen har vært i virksomhet i 6 måneder i Norge. Utenlandske datterbanker i Norge som omdannes til slik filial, får adgang til D-lån umiddelbart etter omdannelsen. Det som er bestemt for banker i §§ 6 til 11 skal også gjelde for slike filialer som er omtalt i dette ledd.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">D-lån skal være sikret etter bestemmelsene i denne paragraf ved pantsettelse av verdipapirer i VPS og/eller i bankens fastrenteinnskudd i Norges Bank. Som verdipapirer regnes også eierandeler i verdipapirfond.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Banken må undertegne rammeavtale om vilkår og rutiner for pantesikring av D-lån og motregning av F-innskudd. Avtalen må normalt være Norges Bank i hende i god tid før kreditten ønskes tilført.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Den sikkerhet bankene stiller i form av verdipapirer skal ligge på konti ført av Norges Bank og være pantsatt til fordel for denne senest dagen før kreditten ønskes tilført.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Verdipapirene skal være pålydende norske kroner.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Følgende verdipapirer vil bli akseptert som sikkerhet:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">Obligasjoner og sertifikater utstedt eller garantert av den norske stat eller av andre stater innenfor OECD-området med unntak av stater som har reforhandlet sin utenlandske statsgjeld de siste 5 år. Ved beregningen av sikkerhetskravet skal disse verdipapirene anses å gi sikkerhet tilsvarende 95 prosent av pålydende verdi.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">Eierandeler i verdipapirfond som etter sine vedtekter er begrenset til å investere i norske stats- og statsgaranterte obligasjoner og sertifikater. Ved beregningen av sikkerhetskravet skal disse verdipapirene anses å gi sikkerhet tilsvarende 95 prosent av innløsningsverdien.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/7/punkt/3/" id="kapittel-1-ledd-7-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/7/punkt/3/ledd/1/" id="kapittel-1-ledd-7-punkt-3-ledd-1">Obligasjoner og sertifikater utstedt eller garantert av norske kommuner og/eller fylkeskommuner, samt obligasjoner og sertifikater utstedt av kredittforetak. Ved beregningen av sikkerhetskravet skal disse verdipapirene anses å gi sikkerhet tilsvarende 85 prosent av pålydende verdi.</article></article></li></ul></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Verdipapirer utstedt av annen enhet innenfor samme finanskonsern som banken aksepteres ikke som sikkerhet for bankens D-lån.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Norges Bank kan til enhver tid nekte å akseptere obligasjoner og sertifikater utstedt av enkelte institusjoner som sikkerhet for D-lån.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">En banks fastrenteinnskudd i Norges Bank regnes fortløpende som sikkerhet for samtidige D-lån i Norges Bank, jf. § 15.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Innenfor lånerammen (§ 7) skal bankens daglige trekk være begrenset til bankens fastrenteinnskudd i Norges Bank samme dag, tillagt den sikkerhet banken stiller i form av verdipapirer. Norges Bank kan under særskilte situasjoner i penge- og kapitalmarkedene fravike fra bestemmelsen i dette ledd om kravet til sikkerhet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-08-21-825/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. september 1996.</article></section></main></body></html>