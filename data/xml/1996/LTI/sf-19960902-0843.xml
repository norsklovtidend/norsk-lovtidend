<!DOCTYPE html><html lang="no"><head><title>Forskrift om innkreving av omsetningsavgift på kjøtt av storfe, svin og sau.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1996-09-02-843</dd><dt class="dokid">DokumentID</dt><dd class="dokid">LTI/forskrift/1996-09-02-843</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 16</dd><dt class="dateInForce">I kraft fra</dt><dd class="dateInForce">1996-09-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§7</li></ul></dd><dt class="dateOfPublication">Kunngjort</dt><dd class="dateOfPublication">1996-09-25</dd><dt class="title">Tittel</dt><dd class="title">Forskrift om innkreving av omsetningsavgift på kjøtt av storfe, svin og sau.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 2. september 1996 med hjemmel i lov av 10. juli 1936 nr. 6 til å fremja umsetnaden av jordbruksvaror § 7 annet ledd.</dd><dt class="refid">RefID</dt><dd class="refid">forskrift/1996-09-02-843</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innkreving av omsetningsavgift på kjøtt av storfe, svin og sau.<ul class="tocSubUl"><li>§ 1. Definisjon</li><li>§ 2. Innkrevingsmyndighet</li><li>§ 3. Innkreving hos forhandler</li><li>§ 4. Innkreving hos produsent</li><li>§ 5. Oppgaveplikt</li><li>§ 6. Kontroll</li><li>§ 7. Motregning</li><li>§ 8. Dispensasjon</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-09-02-843" id="dokument"><h1>Forskrift om innkreving av omsetningsavgift på kjøtt av storfe, svin og sau.</h1><article class="legalArticle" data-lovdata-URL="LTI/forskrift/1996-09-02-843/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjon</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med kjøtt menes i denne forskriften kjøtt av storfe, svin og sau.</article></article><article class="legalArticle" data-lovdata-URL="LTI/forskrift/1996-09-02-843/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innkrevingsmyndighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Omsetningsavgift på kjøtt innkreves av Omsetningsrådet eller den rådet gir fullmakt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Omsetningsrådet utarbeider oppgaveskjemaer, og kan gi nærmere bestemmelser om innbetaling av avgiften.</article></article><article class="legalArticle" data-lovdata-URL="LTI/forskrift/1996-09-02-843/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innkreving hos forhandler</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For kjøtt som omsettes fra produsent til godkjent slakteri eller andre forhandlere, skal omsetningsavgiften kreves opp av forhandleren og trekkes i oppgjøret med produsenten. Plikt til å kreve opp avgiften gjelder enten kjøttet blir betalt med penger, varer eller i annet mellomregnskap med produsenten.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Forhandleren har plikt til å holde oppkrevd avgift adskilt fra egne midler. Innehaver, styret eller daglig leder er ansvarlig for avgiften. Dersom produsenten burde ha visst at forhandleren ikke har holdt avgiften av fra produsenten, kan avgiften også kreves inn hos produsenten.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Forhandleren skal hver måned innbetale oppkrevd avgift til Omsetningsrådet eller den rådet gir fullmakt.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Omsetningsrådet kan bestemme hvem som i tillegg til godkjente slakterier skal regnes som forhandler etter denne bestemmelsen.</article></article><article class="legalArticle" data-lovdata-URL="LTI/forskrift/1996-09-02-843/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innkreving hos produsent</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved omsetning av kjøtt som ikke faller under § 3, innkreves omsetningsavgiften hos produsenten.</article></article><article class="legalArticle" data-lovdata-URL="LTI/forskrift/1996-09-02-843/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppgaveplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som det blir krevd inn avgift hos etter § 3, skal månedlig sende Omsetningsrådet eller den rådet gir fullmakt, rapport over hvor mye som er tatt imot av kjøtt fra hver enkelt produsent. Rapporten skal innsendes på edb-lesbart medium, og skal bl.a. inneholde produsentnummer eller hovednummer og fødselsnummer, samt slakterinummer, avregningsperiode, avregningsnummer, slaktedato, spesifikasjon av levert slakt i kg og antall dyr pr. varekode.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Den som det blir krevd inn avgift hos etter § 3, skal også sende Omsetningsrådet eller den rådet gir fullmakt, revisorbekreftet årsoppgave over hvor mye som er tatt imot av kjøtt fra hver enkelt produsent. Oppgaven skal bl.a. inneholde produsentens navn, adresse, slaktedato og mengden av hvert vareslag.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Rapporter og årsoppgaver etter denne bestemmelsen skal også omfatte leieslakt foretatt for produsenter.</article></article><article class="legalArticle" data-lovdata-URL="LTI/forskrift/1996-09-02-843/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Omsetningsrådet eller den rådet gir fullmakt, fører tilsyn med at oppgavene over innbetalinger etter denne forskriften er riktige og har adgang til all bokføring, korrespondanse og opptegnelser som vedkommer kjøttomsetningen, herunder næringsoppgaven for jordbruket.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Den som fører kontroll har taushetsplikt etter forvaltningsloven.</article></article><article class="legalArticle" data-lovdata-URL="LTI/forskrift/1996-09-02-843/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Motregning</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dersom krav om omsetningsavgift ikke innfris i rett tid, kan det i henhold til forskrift om produksjonstillegg i jordbruket § 9, holdes tilbake eller foretas trekk i senere utbetalinger av produksjonstillegg.</article></article><article class="legalArticle" data-lovdata-URL="LTI/forskrift/1996-09-02-843/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Omsetningsrådet kan i særlige tilfelle dispensere fra denne forskriften.</article></article><article class="legalArticle" data-lovdata-URL="LTI/forskrift/1996-09-02-843/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av bestemmelsene i denne forskriften, eller i medhold av forskriften, er straffbart etter omsetningsloven § 15 dersom ikke overtredelsen rammes av en strengere straffebestemmelse.</article></article><article class="legalArticle" data-lovdata-URL="LTI/forskrift/1996-09-02-843/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskriften trer i kraft straks. Samtidig oppheves forskrifter om avgift på omsetnaden av flesk og kjøtt av storfe, kalv og sau<sup class="footnotereference" data-footnotereferencevalue="1" data-unique-footnote-counter="1">1</sup> (med endring av 12. desember 1988).</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>