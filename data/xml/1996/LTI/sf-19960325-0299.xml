<!DOCTYPE html><html lang="no"><head><title>Forskrift om endring i forskrift om farledsbevis.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:12</dd><dt class="legacyID">Datokode</dt><dd class="legacyID">FOR-1996-03-25-299</dd><dt class="dokid">DokumentID</dt><dd class="dokid">LTI/forskrift/1996-03-25-299</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 6</dd><dt class="dateInForce">I kraft fra</dt><dd class="dateInForce">1996-03-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-23-1215</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1994-12-23-1129/§10</li><li>lov/1989-06-16-59/§13</li></ul></dd><dt class="dateOfPublication">Kunngjort</dt><dd class="dateOfPublication">1996-04-25</dd><dt class="title">Tittel</dt><dd class="title">Forskrift om endring i forskrift om farledsbevis.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 25. mars 1996 med hjemmel i forskrift av 23. desember 1994 nr. 1129 om plikt til å bruke los i norske farvann § 10.</dd><dt class="refid">RefID</dt><dd class="refid">forskrift/1996-03-25-299</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om farledsbevis.<ul class="tocSubUl"><li>I<ul class="tocSubUl"><li>§ 6. Farledsbevisprøven</li><li>§ 12. Unntak fra kravet om egen prøve</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-25-299" id="dokument"><h1>Forskrift om endring i forskrift om farledsbevis.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-03-25-299/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 23. desember 1994 nr. 1215 om farledsbevis gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Den som har minst 3 års effektiv fartstid som ansvarlig navigatør på norskekysten, eller i løpet av de siste 12 måneder har forestått navigeringen ved til sammen minst 6 seilinger hver vei i de leder farledsbeviset ønskes for, kan søke om farledsbevis. Minst 2 av de nevnte seilingene hver vei må ha skjedd i mørket. Seilingene skal være foretatt med det fartøy som farledsbeviset skal gjelde eller med et tilsvarende fartøy.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kystdirektoratet, eller den det bemyndiger, kan når særlige grunner taler for det, bestemme at navigatører kan søke om farledsbevis selv om et eller flere av kravene i første ledd ikke er oppfylt.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Søknaden vedlagt opplysninger og dokumentasjon som nærmere bestemt av Kystdirektoratet, sendes til den Kystdirektoratet bestemmer.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" data-partID="§6" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Farledsbevisprøven</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Med mindre annet er bestemt i denne forskriften, skal det avlegges en prøve for å få farledsbevis.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Prøven til farledsbevis skal avlegges muntlig. Dersom de som skal vurdere søkerens kvalifikasjoner finner det ønskelig, kan prøven utvides med en skriftlig og en praktisk del etter nærmere retningslinjer fra Kystdirektoratet. Den praktiske delen kan ikke gjennomføres før teoretisk prøve er bestått.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Den praktiske delen av prøven skal forestås av minst to medlemmer av kommisjonen, eller av minst to andre som kommisjonen bemyndiger. De som forestår den praktiske delen av prøven, skal gi en begrunnet, skriftlig innstilling til kommisjonen om utfallet av prøven.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" data-partID="§12" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Unntak fra kravet om egen prøve</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Dersom søkeren oppfyller kravene i § 4 første ledd, kan Kystdirektoratet eller den det bemyndiger, frafalle kravet om egen prøve etter § 6 dersom det på annen måte dokumenteres at søkeren har kvalifikasjoner som nevnt i § 7.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-03-25-299/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>