<!DOCTYPE html><html lang="no"><head><title>Forskrift om forbud mot bearbeiding og frambud av kjøtt fra produksjonsdyr som er gitt visse stoffer som vekstfremmere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1996-04-19-377</dd><dt class="dokid">DokumentID</dt><dd class="dokid">LTI/forskrift/1996-04-19-377</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 7</dd><dt class="dateInForce">I kraft fra</dt><dd class="dateInForce">1996-04-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1957-04-12-2/§18</li><li>lov/1957-04-12-2/§30</li></ul></dd><dt class="dateOfPublication">Kunngjort</dt><dd class="dateOfPublication">1996-05-10</dd><dt class="title">Tittel</dt><dd class="title">Forskrift om forbud mot bearbeiding og frambud av kjøtt fra produksjonsdyr som er gitt visse stoffer som vekstfremmere.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 19. april 1996 med hjemmel i lov 12. april 1957 nr. 2 om slakterier, kjøttindustri og offentlig kjøttkontroll m.v. § 18, niende ledd og § 30, jf. EØS-avtalens vedlegg I del I kap 1 nr. 26 (Rdir. 81/602/EØF), nr. 27 (Rdir. 85/358/EØF), nr. 28 (Rdir. 88/146/EØF) og nr. 73 (Rdir. 88/299/EØF).</dd><dt class="refid">RefID</dt><dd class="refid">forskrift/1996-04-19-377</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot bearbeiding og frambud av kjøtt fra produksjonsdyr som er gitt visse stoffer som vekstfremmere.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Forbud mot bearbeiding og frambud</li><li>§ 4. Om kjøtt som innføres fra land utenfor EØS</li><li>§ 5. Fastsettelse av instrukser</li><li>§ 6. Tilsyn og vedtak</li><li>§ 7. Dispensasjon</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-04-19-377" id="dokument"><h1>Forskrift om forbud mot bearbeiding og frambud av kjøtt fra produksjonsdyr som er gitt visse stoffer som vekstfremmere.</h1><article class="legalArticle" data-lovdata-URL="LTI/forskrift/1996-04-19-377/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskrift er å hindre forekomst i kjøtt og kjøttprodukter av visse stoffer gitt som vekstfremmere til produksjonsdyr.</article></article><article class="legalArticle" data-lovdata-URL="LTI/forskrift/1996-04-19-377/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift forstås ved:</article><article class="defaultP"><i>produksjonsdyr:</i> storfe, vannbøffel, svin, sau, geit, hest, tamrein, fjørfe, vilt og oppdrettsvilt som benyttes til produksjon av næringsmidler</article><article class="defaultP"><i>fjørfe: </i> høns, kalkuner, gjess, ender, rapphøns, vaktler, fasaner, perlehøns og strutsefugler (Ratites)</article><article class="defaultP"><i>vilt: </i> viltlevende arter tilhørende gruppene drøvtyggere, fjørfe, svinefamilien eller hestefamilien</article><article class="defaultP"><i>oppdrettsvilt: </i> vilt som oppdrettes som husdyr</article><article class="defaultP"><i>kjøtt:</i> alle spiselige deler av produksjonsdyr</article><article class="defaultP"><i>bearbeiding: </i> alle typer håndtering av kjøtt i virksomheter som behandler kjøtt med sikte på frambud av næringsmidler</article><article class="defaultP"><i>frambud: </i> all omsetning, servering og annen utlevering av næringsmidler. Privat servering av næringsmidler i privat husholdning regnes ikke som frambud</article><article class="defaultP"><i>terapeutisk behandling: </i> gi et produksjonsdyr stoffer for å behandle en sykelig tilstand som er diagnostisert etter undersøkelse av veterinær</article><article class="defaultP"><i>tilbakeholdelsestid:</i> tidsintervall mellom siste behandling med et preparat og slaktetidspunkt, fastsatt av Statens legemiddelkontroll som ledd i godkjennelse av legemidler til produksjonsdyr</article><article class="defaultP"><i>tilsynsveterinær: </i> veterinær ansatt av det kommunale næringsmiddeltilsyn og som er utpekt av Statens næringsmiddeltilsyn til å forestå kjøttkontroll og føre tilsyn med virksomheter</article></article><article class="legalArticle" data-lovdata-URL="LTI/forskrift/1996-04-19-377/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot bearbeiding og frambud</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å bearbeide eller framby kjøtt fra produksjonsdyr som er gitt stoffer med østrogen, androgen, gestagen eller tyreostatisk virkning eller stilbener eller derivater av stilbener.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Bearbeiding og frambud av kjøtt fra produksjonsdyr som av veterinær er gitt godkjente preparater som inneholder stoffene østradiol 17-beta, testosteron eller progesteron, er tillatt. Preparatene skal være gitt som ledd i terapeutisk behandling, og dyret skal ikke være slaktet før utløp av en fastsatt tilbakeholdelsestid.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Bestemmelsen i andre ledd gjelder tilsvarende når slike preparater er gitt for synkronisering av brunst, avbrytelse av uønsket drektighet, økning av fruktbarhet og forberedelse av giver og mottaker i forbindelse med embryoimplantasjon.</article></article><article class="legalArticle" data-lovdata-URL="LTI/forskrift/1996-04-19-377/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Om kjøtt som innføres fra land utenfor EØS</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kjøtt som innføres fra land utenfor EØS, skal medfølges av dokumentasjon fra offentlig myndighet i avsenderlandet som bekrefter at kjøttet stammer fra produksjonsdyr som ikke er gitt noen av de stoffer som er nevnt i § 3, første ledd.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Statens næringsmiddeltilsyn kan fastsette nærmere krav til slik dokumentasjon.</article></article><article class="legalArticle" data-lovdata-URL="LTI/forskrift/1996-04-19-377/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fastsettelse av instrukser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens næringsmiddeltilsyn kan fastsette nærmere instruks for kontroll og godkjenning av kjøtt med henblikk på stoffene som omfattes av denne forskrift.</article></article><article class="legalArticle" data-lovdata-URL="LTI/forskrift/1996-04-19-377/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og vedtak</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens næringsmiddeltilsyn fører tilsyn med at bestemmelsene i denne forskrift overholdes og fatter nødvendige vedtak for gjennomføring av bestemmelsene når ikke annet er bestemt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Denne tilsyns- og vedtaksmyndighet kan delegeres til det kommunale eller interkommunale næringsmiddeltilsynet som skal ha ansatt tilsynsveterinær for å utføre disse oppgavene.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Tilsyn i henhold til første ledd, i driftsenheter med produksjonsdyr foretas av Statens dyrehelsetilsyn.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Klageinstans for vedtak fattet av tilsynsveterinæren er Statens næringsmiddeltilsyn.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Klageinstans for vedtak fattet av Statens næringsmiddeltilsyn er Landbruksdepartementet.</article></article><article class="legalArticle" data-lovdata-URL="LTI/forskrift/1996-04-19-377/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">I særskilte tilfelle kan Statens næringsmiddeltilsyn dispensere fra denne forskrift og sette vilkår for slik dispensasjon.</article></article><article class="legalArticle" data-lovdata-URL="LTI/forskrift/1996-04-19-377/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av bestemmelsene i denne forskrift er straffbar, jfr. lov 12. april 1957 nr. 2 om slakterier, kjøttindustri og offentlig kjøttkontroll mv. § 31.</article></article><article class="legalArticle" data-lovdata-URL="LTI/forskrift/1996-04-19-377/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>