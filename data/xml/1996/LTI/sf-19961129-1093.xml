<!DOCTYPE html><html lang="no"><head><title>Instruks for Jernbaneverkets styre.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1996-11-29-1093</dd><dt class="dokid">DokumentID</dt><dd class="dokid">LTI/forskrift/1996-11-29-1093</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 22</dd><dt class="dateInForce">I kraft fra</dt><dd class="dateInForce">1997-01-19</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-12-19</dd><dt class="title">Tittel</dt><dd class="title">Instruks for Jernbaneverkets styre.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 29. november 1996. Fremmet av Samferdselsdepartementet.</dd><dt class="refid">RefID</dt><dd class="refid">forskrift/1996-11-29-1093</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for Jernbaneverkets styre.<ul class="tocSubUl"><li>§ 1. Styrets rolle og ansvar</li><li>§ 2. Styrets oppgaver</li><li>§ 3. Styrets opplysningsplikt</li><li>§ 4. Kontaktmøter med departementer</li><li>§ 5. Styrets sammensetning</li><li>§ 6. Endringer i instruksen</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-29-1093" id="dokument"><h1>Instruks for Jernbaneverkets styre.</h1><article class="legalArticle" data-lovdata-URL="LTI/forskrift/1996-11-29-1093/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Styrets rolle og ansvar</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For å legge forholdene til rette for nødvendig koordinering og samarbeid mellom Jernbaneverket og Norges Statsbaner BA, vil statens/eierens representanter være de samme i de to virksomheter.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Rammene for Jernbaneverkets virksomhet fastsettes av overordnet myndighet.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Styret er et rådgivende organ, ansvarlig overfor Samferdselsdepartementet. Det skal på departementets vegne følge opp virksomheten og utøve kontroll med at den daglige ledelse utfører sine oppgaver i overensstemmelse med styringssignaler og retningslinjer gitt av Samferdselsdepartementet.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Styret har spesielt ansvar for at Jernbaneverkets rolle som forvalter av den statlige jernbaneinfrastruktur, herunder planlegging, investering, drift og vedlikehold, og de funksjoner som er tillagt virksomheten, blir utført på den for samfunnets beste og mest effektive måte.</article></article><article class="legalArticle" data-lovdata-URL="LTI/forskrift/1996-11-29-1093/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Styrets oppgaver</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Styret skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">behandle og gi råd om nødvendige plandokumenter hvor det legges opp strategier for drift, vedlikehold, utbygging og eventuell nedlegging av statens jernbanenett</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">behandle og gi råd om utbyggings- og langtidsplaner, herunder Norsk Jernbaneplan</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">behandle og gi råd om årlige budsjettforslag som klargjør Jernbaneverkets mål og prioriteringer, samt ta stilling til Jernbaneverkets rammetilpassede budsjettforslag, så fremt dette er tidsmessig og praktisk mulig</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">behandle og gi råd om større utbyggingsprosjekter</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">behandle og gi råd om andre saker av særlig viktighet for Jernbaneverkets virksomhet</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">vedta ekspropriasjon og eventuell forhåndstiltredelse av privat grunn som måtte være nødvendig for å bygge ut statens jernbanenett</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">legge fram årsmelding som redegjør for Jernbaneverkets resultater.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Blant saker som etter styrebehandling avgjøres av overordnet myndighet, nevnes<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">forvaltningsorganets årsbudsjett</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">utbyggings- og langtidsplaner</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">særskilt finansiering av utbygging av statens jernbanenett</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/4/" id="paragraf-2-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/4/ledd/1/" id="paragraf-2-ledd-2-punkt-4-ledd-1">inngåelse av viktige nasjonale og internasjonale avtaler</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/5/" id="paragraf-2-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/5/ledd/1/" id="paragraf-2-ledd-2-punkt-5-ledd-1">andre forføyninger av ekstraordinær og/eller politisk karakter eller forføyninger som overskrider gitt bevilgning, og eventuelle konfliktsaker mellom Jernbaneverket og NSB BA som styret finner nødvendig ut fra habilitetshensyn.</article></article></li></ul></article></article><article class="legalArticle" data-lovdata-URL="LTI/forskrift/1996-11-29-1093/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Styrets opplysningsplikt</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Styrets forhandlingsprotokoll skal vise hvilke saker som er behandlet og de vedtak som er truffet. Dissenser skal tilføres protokollen. Utskrift av protokollen skal sendes departementet etter hvert møte.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Styret skal orientere departementet om saker av særlig betydning.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Styret rapporterer for øvrig i henhold til retningslinjer for rapportering, fastsatt av Samferdselsdepartementet.</article></article><article class="legalArticle" data-lovdata-URL="LTI/forskrift/1996-11-29-1093/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontaktmøter med departementer</span></h2><article class="numberedLegalP" data-numerator="1" data-absoluteaddress="/paragraf/4/nummer/1/" id="paragraf-4-nummer-1">1. Det avholdes årlig ett kontaktmøte mellom departementet og styret. Møte avholdes innen 5 – 6 måneder etter utgangen av hvert år.<article class="legalP" data-absoluteaddress="/paragraf/4/nummer/1/ledd/1/" id="paragraf-4-nummer-1-ledd-1">På møtet skal bl.a. Jernbaneverkets regnskap for foregående år og styrets årsberetning gjennomgås.</article><article class="legalP" data-absoluteaddress="/paragraf/4/nummer/1/ledd/2/" id="paragraf-4-nummer-1-ledd-2">Departementet innkaller til kontaktmøtet. Innkallingen skal foretas skriftlig senest 2 uker før møtet. På møtet deltar foruten departementet og styret, også Jernbaneverkets øverste ledelse.</article><article class="legalP" data-absoluteaddress="/paragraf/4/nummer/1/ledd/3/" id="paragraf-4-nummer-1-ledd-3">Møtet ledes av departementet. Det skal føres protokoll fra møtet.</article></article><article class="numberedLegalP" data-numerator="2" data-absoluteaddress="/paragraf/4/nummer/2/" id="paragraf-4-nummer-2">2. Styret skal være representert på det første av hvert års etatsstyringsmøter mellom Jernbaneverket og Samferdselsdepartementet og kan delta på de øvrige.</article></article><article class="legalArticle" data-lovdata-URL="LTI/forskrift/1996-11-29-1093/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Styrets sammensetning</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Jernbaneverkets styre skal bestå av styreleder og 6 styremedlemmer, hvor ett medlem utpekes til nestleder. Styret og varamedlemmer til styret oppnevnes av Samferdselsdepartementet. De styremedlemmene med varamedlemmer som oppnevnes av Samferdselsdepartementet, oppnevnes for det tidsrom de sitter som styremedlemmer i NSB BA. 2 av medlemmene med personlige varamedlemmer utpekes av og blant de tilsatte i Jernbaneverket.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Administrerende direktør har møteplikt og talerett i styremøtene og rett til å få sin mening tilført styreprotokollen.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Styremøte berammes av lederen og holdes så ofte forholdene tilsier det, herunder når et styremedlem ber om det.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Styret er beslutningsdyktig når minst 5 medlemmer, inklusive varamedlemmer, er til stede, og en av disse er lederen eller nestlederen. Vedtak gjøres med simpelt flertall. I tilfelle av stemmelikhet blir lederens, eventuelt nestlederens, stemme avgjørende.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Godtgjørelse til styret fastsettes av Samferdselsdepartementet.</article></article><article class="legalArticle" data-lovdata-URL="LTI/forskrift/1996-11-29-1093/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endringer i instruksen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Samferdselsdepartementet kan foreta mindre endringer i foreliggende instruks.</article></article></main></body></html>