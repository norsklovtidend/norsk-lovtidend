<!DOCTYPE html><html lang="no"><head><title>Forskrift om refusjon av avgift på mineralolje og kull og koks som leveres til bruk i verneverdige fartøy og museumsjernbaner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:00</dd><dt class="legacyID">Datokode</dt><dd class="legacyID">FOR-1996-03-29-312</dd><dt class="dokid">DokumentID</dt><dd class="dokid">LTI/forskrift/1996-03-29-312</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 6</dd><dt class="dateInForce">I kraft fra</dt><dd class="dateInForce">1996-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1996-04-25</dd><dt class="title">Tittel</dt><dd class="title">Forskrift om refusjon av avgift på mineralolje og kull og koks som leveres til bruk i verneverdige fartøy og museumsjernbaner.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 29. mars 1996 med hjemmel i lov av 19. mai 1933 nr. 11 om omsetningsavgift og Stortingets vedtak om avgift på mineralolje og kull og koks.</dd><dt class="refid">RefID</dt><dd class="refid">forskrift/1996-03-29-312</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om refusjon av avgift på mineralolje og kull og koks som leveres til bruk i verneverdige fartøy og museumsjernbaner.<ul class="tocSubUl"><li>§ 1. Forskriftens omfang og virkeområde. Vilkår</li><li>§ 2. Renter</li><li>§ 3. Søknad om refusjon</li><li>§ 4. Kontroll</li><li>§ 5. Utfyllende bestemmelser</li><li>§ 6. Iverksettelse. Overgangsbestemmelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-29-312" id="dokument"><h1>Forskrift om refusjon av avgift på mineralolje og kull og koks som leveres til bruk i verneverdige fartøy og museumsjernbaner.</h1><article class="legalArticle" data-lovdata-URL="LTI/forskrift/1996-03-29-312/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens omfang og virkeområde. Vilkår</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">CO<sub>2</sub> -avgift på mineralolje og avgift på kull og koks som leveres til bruk i verneverdige fartøy eller museumsjernbane refunderes etter søknad.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Som verneverdig fartøy anses:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/1/" id="paragraf-1-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/1/ledd/1/" id="paragraf-1-ledd-1-punkt-1-ledd-1-punkt-1-ledd-1">fartøy hvor det er inngått bevarings- og vedlikeholdsavtale mellom Riksantikvaren og eier, hvor det er gitt tilsagn om tilskudd på 50.000,- eller over. Avtalen skal være tinglyst i Skipsregisteret som en heftelse på fartøyet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/2/" id="paragraf-1-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/2/ledd/1/" id="paragraf-1-ledd-1-punkt-1-ledd-1-punkt-2-ledd-1">fartøy definert som verneverdige i henhold til Sjøfartsdirektoratets forskrift av 15. september 1992 nr. 695 § 2 nr. 3.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/1/ledd/1/punkt/3/" id="paragraf-1-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/1/ledd/1/punkt/3/ledd/1/" id="paragraf-1-ledd-1-punkt-1-ledd-1-punkt-3-ledd-1">fiskefartøy hvor det er inngått verneavtale mellom Riksantikvaren og eier om bevaring av eldre, bevaringsverdig fiskefartøy. Verneavtalen skal være tinglyst i Fiskebåtregisteret.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Som museumsjernbane anses jernbane og jernbanemateriell som fyller kulturminnemyndighetenes kriterier for å anses verneverdige i henhold til antikvariske prinsipper.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Refusjon som er utbetalt på grunnlag av uriktig og/eller mangelfulle opplysninger fra søkeren, skal tilbakebetales til staten.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Ved overtredelse av denne forskrift kan Finansdepartementet beslutte at overtrederen ikke skal kunne nyte godt av refusjonsordningen.</article></article><article class="legalArticle" data-lovdata-URL="LTI/forskrift/1996-03-29-312/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Renter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det blir beregnet en fast rente av refusjonsbeløpet. Finansdepartementet fastsetter den til enhver tid gjeldende rentesats.</article></article><article class="legalArticle" data-lovdata-URL="LTI/forskrift/1996-03-29-312/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknad om refusjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søker som oppfyller vilkårene i § 1, kan søke om refusjon av innbetalt avgift. Søknaden sendes kvartalsvis til Tolldistriktssjefen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved søknaden skal ligge nødvendig dokumentasjon som viser at søker er fritaksberettiget, samt faktura/kvittering fra leverandør, eventuelt en samleoversikt over leveranser av mineralolje og/eller kull og koks til vedkommende fartøys eller museumsjernbanes eier.</article></article><article class="legalArticle" data-lovdata-URL="LTI/forskrift/1996-03-29-312/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Finansdepartementets forskrift av 29. januar 1990 nr. 76 om avgift på mineralolje og forskrift av 26. juni 1992 nr. 490 om avgift på kull og koks gjelder tilsvarende med hensyn til kontroll hos enhver som søker refusjon.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Refusjon utbetales med forbehold om korrigering etter at det er foretatt kontroll/revisjon av søknaden.</article></article><article class="legalArticle" data-lovdata-URL="LTI/forskrift/1996-03-29-312/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Finansdepartementet eller den det bestemmer, kan gi nærmere bestemmelser til presisering, utfylling og gjennomføring av forskriften.</article></article><article class="legalArticle" data-lovdata-URL="LTI/forskrift/1996-03-29-312/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Iverksettelse. Overgangsbestemmelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft 1. april 1996, og slik at det kan søkes refusjon for innbetalt CO<sub>2</sub> -avgift for mineralolje og avgift på kull og koks levert fra og med 1. april 1996.</article></article></main></body></html>