<!DOCTYPE html><html lang="no"><head><title>Forskrift om konsesjon for radiolinjesamband.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1996-10-23-1004</dd><dt class="dokid">DokumentID</dt><dd class="dokid">LTI/forskrift/1996-10-23-1004</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 20</dd><dt class="dateInForce">I kraft fra</dt><dd class="dateInForce">1996-10-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1980-06-27-9915</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§5-2</li><li>lov/1995-06-23-39/§5-3</li><li>lov/1995-06-23-39/§5-4</li><li>forskrift/1995-12-15-1032/§2</li><li>forskrift/1987-06-30-565/§1</li></ul></dd><dt class="dateOfPublication">Kunngjort</dt><dd class="dateOfPublication">1996-11-28</dd><dt class="title">Tittel</dt><dd class="title">Forskrift om konsesjon for radiolinjesamband.</dd><dt class="miscInformation">Annet om dokumentet</dt><dd class="miscInformation">Fastsatt av Statens teleforvaltning 23. oktober 1996 med hjemmel i lov av 23. juni 1995 nr. 39 om telekommunikasjon (teleloven) § 5-2, § 5-3 og § 5-4, jf. forskrift 15. desember 1995 nr. 1032 om funksjonsfordeling innen telemyndigheten § 2, samt forskrift 30. juni 1987 nr. 565 om myndighetsoverføring på telesektoren § 1 nr. 27.</dd><dt class="refid">RefID</dt><dd class="refid">forskrift/1996-10-23-1004</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjon for radiolinjesamband.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Konsesjonsmyndighet</li><li>§ 4. Tildeling av konsesjon</li><li>§ 5. Overdragelse</li><li>§ 6. Endring av navn eller adresse</li><li>§ 7. Krav til radioutstyret</li><li>§ 8. Krav til bruk av radiolinjestasjon</li><li>§ 9. Pålegg om endringer</li><li>§ 10. Beredskapssituasjoner m.v.</li><li>§ 11. Kontroll</li><li>§ 12. Konsesjonsgebyr</li><li>§ 13. Opphør av konsesjon</li><li>§ 14. Dispensasjonsadgang</li><li>§ 15. Klagemyndighet</li><li>§ 16. Straff</li><li>§ 17. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-10-23-1004" id="dokument"><h1>Forskrift om konsesjon for radiolinjesamband.</h1><article class="legalArticle" data-lovdata-URL="LTI/forskrift/1996-10-23-1004/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gir bestemmelser om konsesjon for etablering og bruk av radiolinjestasjoner med tilhørende frekvenser til samband mellom to eller flere faste punkter.</article></article><article class="legalArticle" data-lovdata-URL="LTI/forskrift/1996-10-23-1004/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1"><i>Radiolinjestasjon</i>: Sender og/eller mottaker, og annet nødvendig utstyr for overføring av radiosignaler mellom to eller flere faste punkter (stasjonspunkter).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1"><i>Stasjonspunkt</i>: Geografisk punkt der en radiolinjestasjon/senderanlegg er plassert på permanent basis.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1"><i>Radiosystemkonsesjon</i>: Konsesjon utstedt på særskilte vilkår til innehaver av radiosystem bestående av flere radiolinjehopp eller radiolinjer (se under).</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1"><i>Radiolinjehopp</i>: Radiosamband mellom to definerte faste punkter (stasjonspunkter).</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1"><i>Radiolinje</i>: Radiokommunikasjonsnett for fast samband. En radiolinje kan bestå av ett eller flere radiolinjehopp.</article></article></li></ul></article></article><article class="legalArticle" data-lovdata-URL="LTI/forskrift/1996-10-23-1004/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Konsesjonsmyndighet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Statens teleforvaltning (STF) utsteder konsesjon etter denne forskrift.</article></article><article class="legalArticle" data-lovdata-URL="LTI/forskrift/1996-10-23-1004/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tildeling av konsesjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Før en radiolinjestasjon etableres og tas i bruk, må konsesjon være utstedt av STF.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Søknad om konsesjon sendes STF på fastsatt skjema.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det kan knyttes spesielle vilkår til den enkelte konsesjonstildeling.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Krever den planlagte bruken av fast samband særskilt tillatelse, må slik tillatelse dokumenteres før konsesjon etter denne forskriften utstedes.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Konsesjonen kan gjøres tidsbegrenset.</article></article><article class="legalArticle" data-lovdata-URL="LTI/forskrift/1996-10-23-1004/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overdragelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Konsesjonen kan ikke overdras. En radiolinjestasjon kan bare overdras til forhandler registrert for omsetning av slikt utstyr, eller til den som har gyldig konsesjon eller systemkonsesjon for vedkommende type radiolinjestasjon.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Endring av eierforhold skal meldes til STF uten ugrunnet opphold.</article></article><article class="legalArticle" data-lovdata-URL="LTI/forskrift/1996-10-23-1004/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Endring av navn eller adresse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Endring av konsesjonærens navn eller adresse skal meldes til STF uten ugrunnet opphold.</article></article><article class="legalArticle" data-lovdata-URL="LTI/forskrift/1996-10-23-1004/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til radioutstyret</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Radiolinjestasjonene skal tilfredsstille kravene i èn av følgende forskrifter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Forskrift om typegodkjenning av teleterminalutstyr og radioutstyr etter særskilte nasjonale forskrifter, fastsatt av Samferdselsdepartementet 4. desember 1992 nr. 1134.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Forskrift om teleterminalutstyr og satelittjordstasjonsutstyr der det foreligger felles tekniske reguleringer under EØS, fastsatt av Samferdselsdepartementet 7. september 1994 nr. 867, endret ved forskrift av 21. september 1995 nr. 825.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Radioutstyr som krever fagmessig installasjon, skal installeres av radioinstallatør autorisert av STF.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Radiolinjestasjonene skal holdes i slik driftsteknisk stand at alle krav som følger av vilkår knyttet til den enkelte konsesjonstildeling til en hver tid er oppfylt.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Endring av radiolinjestasjon eller radiosystem i forhold til de spesifikasjoner og planer som ble lagt til grunn ved konsesjonstildelingen, krever forhåndstillatelse fra STF.</article></article><article class="legalArticle" data-lovdata-URL="LTI/forskrift/1996-10-23-1004/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til bruk av radiolinjestasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dokumenter og publikasjoner vedrørende bruk av radiolinjestasjonene, skal være tilgjengelig ved stasjonene.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Konsesjonær og bruker plikter å sørge for at uvedkommende ikke får adgang til radiolinjestasjon, eller kjennskap til innholdet av telekommunikasjon eller andres bruk av telekommunikasjon.</article></article><article class="legalArticle" data-lovdata-URL="LTI/forskrift/1996-10-23-1004/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Pålegg om endringer</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">STF kan gi pålegg om endringer av radiolinjestasjoner og frekvenser og bruk av disse dersom den tekniske utviklingen, hensynet til andre brukere av radiofrekvenser, eller andre forhold gjør dette nødvendig.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Pålegg om endring kan omfatte modifikasjon av utstyr, anskaffelse av tilleggsutstyr, endring av stasjonsplassering, endring av tildelte frekvenser, endring av bruksmåte, eller andre nødvendige tiltak.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">STF kan nekte bruk av radiolinjestasjoner dersom pålegget ikke etterkommes.</article></article><article class="legalArticle" data-lovdata-URL="LTI/forskrift/1996-10-23-1004/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Beredskapssituasjoner m.v.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Når hensynet til rikets sikkerhet, beredskapshensyn eller andre allmenne hensyn krever det, kan bruk av radiolinjestasjoner innskrenkes eller nektes, jf. teleloven § 2-5.</article></article><article class="legalArticle" data-lovdata-URL="LTI/forskrift/1996-10-23-1004/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">STF fører tilsyn med overholdelse av denne forskriften og konsesjoner gitt med hjemmel i denne, herunder kan det utføres teknisk kontroll. STF kan bemyndige andre til å foreta kontrollen.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Ved kontroll skal kontrolløren gis uhindret adgang til radiolinjestasjonene. Konsesjonsdokumentene skal være tilgjengelige, og kontrollør kan kreve at konsesjonæren eller dennes representant er tilstede.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Dersom kontrolløren finner det nødvendig, kan utstyr mot kvittering tas med for nærmere teknisk undersøkelse.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">STF kan nekte bruk av radiolinjestasjoner dersom påviste feil og mangler ikke blir rettet innen en nærmere fastsatt frist.</article></article><article class="legalArticle" data-lovdata-URL="LTI/forskrift/1996-10-23-1004/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Konsesjonsgebyr</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">For konsesjonen betales et årlig konsesjonsgebyr etter satser fastsatt av STF. Konsesjonsgebyret påløper fra og med det tidspunkt konsesjonen utstedes til og med det tidspunkt den opphører, jf. § 13.</article></article><article class="legalArticle" data-lovdata-URL="LTI/forskrift/1996-10-23-1004/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Opphør av konsesjon</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Konsesjonen gjelder inntil videre, med mindre den er gjort tidsbegrenset, jf. § 4, fjerde ledd.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Konsesjonæren kan si opp konsesjonen. Oppsigelsen skal være skriftlig og datert.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Konsesjonen kan trekkes tilbake ved gjentatte eller vesentlige brudd på bestemmelser i denne forskriften eller når STF finner at andre forhold gjør dette nødvendig.</article><article class="legalP" data-absoluteaddress="/paragraf/13/ledd/4/" id="paragraf-13-ledd-4">Dersom konsesjonen blir sagt opp eller trukket tilbake, skal radiolinjestasjonene tas ut av operativ drift. Antenneanlegg og strømforsyning skal frakobles der dette er mulig. Dersom ikke annet er bestemt, skal konsesjonsdokumentene på tydelig måte merkes «ugyldig» og oppbevares sammen med radiolinjestasjonen.</article><article class="legalP" data-absoluteaddress="/paragraf/13/ledd/5/" id="paragraf-13-ledd-5">Konsesjonæren skal gi STF skriftlig melding om at bestemmelsene i foregående ledd er oppfylt og at han ikke vil gjøre bruk av radiolinjestasjonene til konsesjonspliktige formål før ny tillatelse er gitt.</article><article class="legalP" data-absoluteaddress="/paragraf/13/ledd/6/" id="paragraf-13-ledd-6">STF kan foreta plombering av konsesjonsbelagte radiolinjestasjoner når retten til bruk bortfaller. Etterkontroll av plomberingen kan foretas i samsvar med denne forskrifts § 11.</article></article><article class="legalArticle" data-lovdata-URL="LTI/forskrift/1996-10-23-1004/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjonsadgang</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Når særlige hensyn tilsier det, kan STF i enkelttilfeller fravike bestemmelser i denne forskrift eller vilkår knyttet til den enkelte konsesjonstildeling.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">I særskilte tilfeller kan konsesjonæren tildeles radiosystemkonsesjon.</article></article><article class="legalArticle" data-lovdata-URL="LTI/forskrift/1996-10-23-1004/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Klagemyndighet</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Statens teleforvaltningsråd er klageinstans for enkeltvedtak fattet av STF etter denne forskriften.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Klagesaker av prinsipiell betydning eller telepolitisk karakter avgjøres av Samferdselsdepartementet etter at Statens teleforvaltningsråd har gitt begrunnet innstilling. Vedtak i klagesak kan ikke påklages videre, jf. forvaltningslovens § 28 første ledd, andre punktum.</article></article><article class="legalArticle" data-lovdata-URL="LTI/forskrift/1996-10-23-1004/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Overtredelse av denne forskriften, eller vilkår knyttet til den enkelte konsesjonstildeling, kan straffes med hjemmel i teleloven § 10-4.</article></article><article class="legalArticle" data-lovdata-URL="LTI/forskrift/1996-10-23-1004/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Forskriften trer i kraft straks. Fra samme tid oppheves følgende forskrift:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/17/ledd/1/punkt/1/" id="paragraf-17-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/17/ledd/1/punkt/1/ledd/1/" id="paragraf-17-ledd-1-punkt-1-ledd-1">Forskrift av 27. juni 1980 nr. 9915 om konsesjon for radiolinje eller troposfærisk spredningssamband.</article></article></li></ul></article></article></main></body></html>