<!DOCTYPE html><html lang="no"><head><title>Forskrift om finansiering av private medisinske laboratorier og røntgeninstitutt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1996-02-07-357</dd><dt class="dokid">DokumentID</dt><dd class="dokid">LTI/forskrift/1996-02-07-357</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 7</dd><dt class="dateInForce">I kraft fra</dt><dd class="dateInForce">1996-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-57/§3</li><li>lov/1969-06-19-57/§12</li></ul></dd><dt class="dateOfPublication">Kunngjort</dt><dd class="dateOfPublication">1996-05-10</dd><dt class="title">Tittel</dt><dd class="title">Forskrift om finansiering av private medisinske laboratorier og røntgeninstitutt.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 7. februar 1996 med hjemmel i lov av 19. juni 1969 nr. 57 om sykehus m.v. § 3 tredje ledd, jf. § 12 første ledd.</dd><dt class="refid">RefID</dt><dd class="refid">forskrift/1996-02-07-357</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om finansiering av private medisinske laboratorier og røntgeninstitutt.<ul class="tocSubUl"><li>Kap. I – Formål og virkeområde<ul class="tocSubUl"><li>§ 1-1.</li><li>§ 1-2.</li></ul></li><li>Kap. II – Avtale om refusjon fra fylkeskommunen<ul class="tocSubUl"><li>§ 2-1.</li></ul></li><li>Kap. III – Avtalens innhold<ul class="tocSubUl"><li>§ 3-1.</li><li>§ 3-2.</li></ul></li><li>Kap. IV – Forholdet til folketrygden<ul class="tocSubUl"><li>§ 4-1.</li><li>§ 4-2.</li></ul></li><li>Kap. V – Overgangsbestemmelser – rett til avtale<ul class="tocSubUl"><li>§ 5-1.</li></ul></li><li>Kap. VI – Ikrafttreden<ul class="tocSubUl"><li>§ 6-1.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1996-02-07-357" id="dokument"><h1>Forskrift om finansiering av private medisinske laboratorier og røntgeninstitutt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-02-07-357/KAPITTEL_1" data-partID="k1"><h2>Kap. I – Formål og virkeområde</h2><article class="legalArticle" data-lovdata-URL="LTI/forskrift/1996-02-07-357/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Fylkeskommunen skal sørge for et tilbud av laboratorie- og røntgentjenester av god kvalitet som sikrer at befolkningen får de prøver og analyser som er nødvendig for undersøkelse, diagnostikk og behandling.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Fylkeskommunen skal vurdere behovet for tjenester fra private laboratorier og røntgeninstitutt, hensett til egne institusjoners kapasitet, samt ansvaret for å sikre befolkningen nødvendige prøver og analyser.</article></article><article class="legalArticle" data-lovdata-URL="LTI/forskrift/1996-02-07-357/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Forskriften gjelder private medisinske laboratorier og røntgeninstitutt, godkjent som helseinstitusjon jfr. sykehuslovens § 3 første ledd og § 15 i og j.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-02-07-357/KAPITTEL_2" data-partID="k2"><h2>Kap. II – Avtale om refusjon fra fylkeskommunen</h2><article class="legalArticle" data-lovdata-URL="LTI/forskrift/1996-02-07-357/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Fylkeskommunen kan inngå avtale om kjøp av tjenester ved medisinske laboratorier og røntgeninstitutt som nevnt i § 1-2.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Utgifter til medisinske laboratorier og røntgeninstitutt skal refunderes av pasientens bostedsfylke, dersom det foreligger avtale mellom fylkeskommunen og det medisinske laboratoriet/røntgeninstituttet.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Fylkeskommunen skal gjøre offentlig kjent hvilke medisinske laboratorier/røntgeninstitutt fylkeskommunen har avtale med.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-02-07-357/KAPITTEL_3" data-partID="k3"><h2>Kap. III – Avtalens innhold</h2><article class="legalArticle" data-lovdata-URL="LTI/forskrift/1996-02-07-357/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Avtalen skal omfatte omfang og pris på tjenestene.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Avtalene mellom laboratorier/røntgeninstitutt og fylkeskommunen skal være toårige dersom ikke annet er avtalt mellom partene.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Gjensidig oppsigelsesfrist ut over avtaleperioden er to år dersom ikke annet er avtalt mellom partene.</article></article><article class="legalArticle" data-lovdata-URL="LTI/forskrift/1996-02-07-357/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Avtalen skal inneholde bestemmelser om betaling dersom det avtalte prøve- og analysevolum nås før avtalen utløper.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Private medisinske laboratorier og røntgeninstitutt plikter å utføre tjenester for fylkeskommuner som de har inngått avtale med, på de vilkår som er avtalt etter 1. ledd og § 2-1.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1996-02-07-357/KAPITTEL_4" data-partID="k4"><h2>Kap. IV – Forholdet til folketrygden</h2><article class="legalArticle" data-lovdata-URL="LTI/forskrift/1996-02-07-357/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Medisinske laboratorier/røntgeninstitutt som har rett til refusjon fra folketrygden ved forskriftens ikrafttreden, har fortsatt rett til slik refusjon, jfr. gjeldende forskrift om godtgjørelse av utgifter til legehjelp hos privatpraktiserende lege (herunder private laboratorier og private røntgeninstitutter). Dette gjelder for alle prøver/analyser, uavhengig av avtaleforhold.</article></article><article class="legalArticle" data-lovdata-URL="LTI/forskrift/1996-02-07-357/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Røntgeninstitutt med rett til trygderefusjon kan ikke kreve høyere egenandel fra pasienten enn det som fastsettes av departementet i forskrift om godtgjørelse av utgifter til legehjelp hos privatpraktiserende lege (herunder private laboratorier og private røntgeninstitutter).</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1996-02-07-357/KAPITTEL_5" data-partID="k5"><h2>Kap. V – Overgangsbestemmelser – rett til avtale</h2><article class="legalArticle" data-lovdata-URL="LTI/forskrift/1996-02-07-357/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Medisinske laboratorier/røntgeninstitutt har rett til avtale med fylkeskommunen i en overgangsperiode på 2 år med en oppsigelsestid på ytterligere 2 år, dersom institusjonen:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/1/ledd/1/punkt/1/" id="kapittel-5-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/paragraf/1/ledd/1/punkt/1/ledd/1/" id="kapittel-5-paragraf-1-ledd-1-punkt-1-ledd-1">har rett til refusjon fra folketrygden, og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/1/ledd/1/punkt/2/" id="kapittel-5-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/paragraf/1/ledd/1/punkt/2/ledd/1/" id="kapittel-5-paragraf-1-ledd-1-punkt-2-ledd-1">har mottatt minst kr. 60.000,- i gjennomsnittlig årlig refusjon fra fylkeskommunen for tjenester utført i 1994 og 1995.</article></article></li></ul></article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Ved inngåelse av avtale skal den avtalte betaling fra fylkeskommunen være minst 80% av fylkeskommunens gjennomsnittlige årlige refusjon for 1994 og 1995.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1996-02-07-357/KAPITTEL_6" data-partID="k6"><h2>Kap. VI – Ikrafttreden</h2><article class="legalArticle" data-lovdata-URL="LTI/forskrift/1996-02-07-357/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Forskriften trer i kraft 1. juli 1996.</article></article></section></main></body></html>