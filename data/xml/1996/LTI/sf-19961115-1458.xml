<!DOCTYPE html><html lang="no"><head><title>Kvalifikasjonskrav og tjenesteordning for kantorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1996-11-15-1458</dd><dt class="dokid">DokumentID</dt><dd class="dokid">LTI/forskrift/1996-11-15-1458</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1997-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§24</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Kvalifikasjonskrav og tjenesteordning for kantorer.</dd><dt class="miscInformation">Annet om dokumentet</dt><dd class="miscInformation">Fastsatt av Kirkemøtet 15. november 1996 med hjemmel i lov av 7. juni 1996 nr. 31 om Den norske kirke § 24 tredje ledd bokstav c.</dd><dt class="refid">RefID</dt><dd class="refid">forskrift/1996-11-15-1458</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kvalifikasjonskrav og tjenesteordning for kantorer.<ul class="tocSubUl"><li>§ 1. Hvem tjenesteordningen gjelder for</li><li>§ 2. Hovedarbeidsområder og arbeidsoppgaver</li><li>§ 3. Kvalifikasjonskrav</li><li>§ 4. Tilsettingsvilkår</li><li>§ 5. Vigsling og tilsyn</li><li>§ 6. Innsettelse/tjenestebrev</li><li>§ 7. Forholdet til kirkens ordninger</li><li>§ 8. Samarbeidsforhold</li><li>§ 9. Taushetsplikt</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-15-1458" id="dokument"><h1>Kvalifikasjonskrav og tjenesteordning for kantorer.</h1><article class="legalArticle" data-lovdata-URL="LTI/forskrift/1996-11-15-1458/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem tjenesteordningen gjelder for</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne tjenesteordning gjelder for personer som er tilsatt som kantor i Den norske kirke.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Etter nærmere bestemmelse av arbeidsgiver kan deler av tjenesteordningen også gjøres gjeldende for organister.</article></article><article class="legalArticle" data-lovdata-URL="LTI/forskrift/1996-11-15-1458/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hovedarbeidsområder og arbeidsoppgaver</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kantoren er leder for menighetens kirkemusikalske virksomhet. Kantoren skal forvalte og levendegjøre tradisjonelle og nye kirkemusikalske verdier og tilstrebe bredde og kvalitet i det kirkemusikalske arbeidet i menigheten.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kantorens hovedoppgave er knyttet til planlegging og gjennomføring av gudstjenester og kirkelige handlinger og omfatter menighetssang, orgelspill, korarbeid, konserter, musikkformidling, undervisning og rådgivning.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Kantoren gjør tjeneste ved alle forordnede gudstjenester, andre gudstjenester fastsatt i menighetens gudstjenesteprogram og ved alle kirkelige handlinger som forrettes i kirken eller i gravkapellet etter Den norske kirkes ordninger.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Kantorens tjeneste omfatter for øvrig:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/4/punkt/1/" id="paragraf-2-ledd-4-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/4/punkt/1/ledd/1/" id="paragraf-2-ledd-4-punkt-1-ledd-1">Planlegging og medvirkning ved andre gudstjenester og møter</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/4/punkt/2/" id="paragraf-2-ledd-4-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/4/punkt/2/ledd/1/" id="paragraf-2-ledd-4-punkt-2-ledd-1">Ledelse av korarbeid</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/4/punkt/3/" id="paragraf-2-ledd-4-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/4/punkt/3/ledd/1/" id="paragraf-2-ledd-4-punkt-3-ledd-1">Undervisning av konfirmanter o.a. i salmesang og liturgi</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/ledd/4/punkt/4/" id="paragraf-2-ledd-4-punkt-4"><span class="data-originalId">d.</span><article class="legalP" data-absoluteaddress="/paragraf/2/ledd/4/punkt/4/ledd/1/" id="paragraf-2-ledd-4-punkt-4-ledd-1">Planlegging og gjennomføring/medvirkning ved sang og instrumental musikk i kirken</article></article></li><li data-li-identifier="e." data-name="e."><article class="listArticle" data-absoluteaddress="/paragraf/2/ledd/4/punkt/5/" id="paragraf-2-ledd-4-punkt-5"><span class="data-originalId">e.</span><article class="legalP" data-absoluteaddress="/paragraf/2/ledd/4/punkt/5/ledd/1/" id="paragraf-2-ledd-4-punkt-5-ledd-1">Planlegging og gjennomføring/medvirkning ved musikkandakter, kirkekonserter o.l.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/2/ledd/4/punkt/6/" id="paragraf-2-ledd-4-punkt-6"><span class="data-originalId">f.</span><article class="legalP" data-absoluteaddress="/paragraf/2/ledd/4/punkt/6/ledd/1/" id="paragraf-2-ledd-4-punkt-6-ledd-1">Rådgivning for menighetsrådet i kirkemusikalske spørsmål</article></article></li><li data-li-identifier="g." data-name="g."><article class="listArticle" data-absoluteaddress="/paragraf/2/ledd/4/punkt/7/" id="paragraf-2-ledd-4-punkt-7"><span class="data-originalId">g.</span><article class="legalP" data-absoluteaddress="/paragraf/2/ledd/4/punkt/7/ledd/1/" id="paragraf-2-ledd-4-punkt-7-ledd-1">Ansvar for tilsyn og vedlikehold av kirkens orgel og øvrige instrumenter</article></article></li><li data-li-identifier="h." data-name="h."><article class="listArticle" data-absoluteaddress="/paragraf/2/ledd/4/punkt/8/" id="paragraf-2-ledd-4-punkt-8"><span class="data-originalId">h.</span><article class="legalP" data-absoluteaddress="/paragraf/2/ledd/4/punkt/8/ledd/1/" id="paragraf-2-ledd-4-punkt-8-ledd-1">Samarbeid med lokale, frivillige og offentlige instanser.</article></article></li></ul></article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Kantor ved domkirke – domkantor – kan ved instruks fra fellesrådet, pålegges oppgaven å være rådgiver og inspirator for den kirkemusikalske virksomheten i bispedømmet.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Arbeidsgiver kan i instruks fastsette nærmere bestemmelser om kantorens arbeidsoppgaver og plikter. Innenfor disse rammer har kantoren et selvstendig ansvar for den faglige utførelsen av de arbeidsoppgaver som er tillagt stillingen. Instruksen kan ikke fravike bestemmelser gitt i lov eller i medhold av lov. Før instruks blir fastsatt, skal vedkommende kantor, menighetsråd og sokneprest gis anledning til å uttale seg.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Kirkemøtet gir nærmere retningslinjer for kantorens gudstjenestlige funksjoner.</article></article><article class="legalArticle" data-lovdata-URL="LTI/forskrift/1996-11-15-1458/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvalifikasjonskrav</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Som kantor kan tilsettes person som har:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">4 års kirkemusikkutdanning (cand.mag.-grad i kirkemusikk) med 80 vekttall.<br />Eller:</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">3-års grunnutdanning i kirkemusikk samt cand.mag.-tillegg i musikk, kristendomskunnskap, kirkefag, pedagogikk eller diakoni tilsvarende 20 vekttall.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Person som er tilsatt i kantor-/organiststilling og fyller utdanningskravene på det tidspunkt tjenesteordningen trer i kraft, anses som kvalifisert og kan søke ny kantorstilling uten å ta tilleggsutdannelse, selv om vedkommende ikke fyller utdanningskravene i denne tjenesteordningen.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kirkerådet kan godkjenne at personer med annen faglig jevngod og relevant utdanning/praksis kan tilsettes som kantor.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Dersom det ved annen gangs utlysing ikke melder seg søkere som oppfyller kvalifikasjonskravene, kan arbeidsgiver tilsette organist.</article></article><article class="legalArticle" data-lovdata-URL="LTI/forskrift/1996-11-15-1458/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsettingsvilkår</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">(Spørsmål om vigsling og tjenestebrev legges frem for Kirkemøtet 1997.)</article></article><article class="legalArticle" data-lovdata-URL="LTI/forskrift/1996-11-15-1458/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vigsling og tilsyn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">(Vigsling og liturgi for vigsling legges frem for Kirkemøtet 1997.)</article></article><article class="legalArticle" data-lovdata-URL="LTI/forskrift/1996-11-15-1458/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innsettelse/tjenestebrev</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kantoren innsettes etter forordnet liturgi.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Biskopen gir tjenestebrev.</article></article><article class="legalArticle" data-lovdata-URL="LTI/forskrift/1996-11-15-1458/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forholdet til kirkens ordninger</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kantoren skal utføre sin tjeneste i samsvar med Den norske kirkes ordninger.</article></article><article class="legalArticle" data-lovdata-URL="LTI/forskrift/1996-11-15-1458/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Samarbeidsforhold</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Kantoren plikter å gå inn i et samarbeid med de øvrige stillingsinnehaverne i menigheten.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Arbeidsgiver avgjør hvem som er kantorens nærmeste overordnede.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">For de oppgaver som er nevnt under § 2 vedrørende gudstjenestlige og liturgiske oppgaver, er soknepresten kantorens nærmeste overordnede.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Ved uenighet mellom arbeidsgiver og sokneprest vedrørende kantorens ansvar og oppgaver nevnt under § 2, avgjøres saken av biskopen etter at partene har hatt anledning til å uttale seg.</article></article><article class="legalArticle" data-lovdata-URL="LTI/forskrift/1996-11-15-1458/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Kantoren har taushetsplikt etter gjeldende regler.</article></article></main></body></html>