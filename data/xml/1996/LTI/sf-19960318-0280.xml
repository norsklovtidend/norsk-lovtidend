<!DOCTYPE html><html lang="no"><head><title>Forskrift om soner for forebygging, begrensning og utrydding av sjukdommene infeksiøs hematopoietisk nekrose (IHN) og hemorrhagisk virusseptikemi (VHS).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1996-03-18-280</dd><dt class="dokid">DokumentID</dt><dd class="dokid">LTI/forskrift/1996-03-18-280</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 5</dd><dt class="dateInForce">I kraft fra</dt><dd class="dateInForce">1996-03-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-22-44/§8</li></ul></dd><dt class="dateOfPublication">Kunngjort</dt><dd class="dateOfPublication">1996-04-12</dd><dt class="title">Tittel</dt><dd class="title">Forskrift om soner for forebygging, begrensning og utrydding av sjukdommene infeksiøs hematopoietisk nekrose (IHN) og hemorrhagisk virusseptikemi (VHS).</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 18. mars 1996 med hjemmel i midlertidig lov 22. juni 1990 nr. 44 om tiltak mot sjukdom hos akvatiske organismer § 8.</dd><dt class="refid">RefID</dt><dd class="refid">forskrift/1996-03-18-280</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om soner for forebygging, begrensning og utrydding av sjukdommene infeksiøs hematopoietisk nekrose (IHN) og hemorrhagisk virusseptikemi (VHS).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Sonens utstrekning</li><li>§ 5. Forbud mot overføring</li><li>§ 6. Dispensasjon</li><li>§ 7. Straff</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-18-280" id="dokument"><h1>Forskrift om soner for forebygging, begrensning og utrydding av sjukdommene infeksiøs hematopoietisk nekrose (IHN) og hemorrhagisk virusseptikemi (VHS).</h1><article class="legalArticle" data-lovdata-URL="LTI/forskrift/1996-03-18-280/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskrift er å hindre introduksjon av sjukdommene infeksiøs hematopoietisk nekrose (IHN) og hemorrhagisk virusseptikemi (VHS) til Norge.</article></article><article class="legalArticle" data-lovdata-URL="LTI/forskrift/1996-03-18-280/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder for akvatiske organismer tilhørende familien laksefisk (Salmonidae), herunder harr (Thymallus thymallus) og sik/lagesild (Coregonus lavaretus og Coregonus albula), samt gjedde (Esox lucius) og piggvar (Scophtalmus maximus).</article></article><article class="legalArticle" data-lovdata-URL="LTI/forskrift/1996-03-18-280/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I denne forskrift menes med:</article><article class="defaultP"><i>Nedslagsfelt</i> – den del av et fastlandsområde som dreneres til et vassdrag eller vassdragssystem.</article><article class="defaultP"><i>Kystområde</i> – saltvanns- og brakkvannsområdet innenfor Norges økonomiske sone.</article></article><article class="legalArticle" data-lovdata-URL="LTI/forskrift/1996-03-18-280/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sonens utstrekning</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">IHN/VHS-buffersone – de norske delene av nedslagsfeltene til Grense Jakobselv og Pasvikvassdraget og de mellomliggende vassdrag, samt kystområdene utenfor.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">IHN/VHS-fri sone – de øvrige deler av fastlands-Norge, samt kystområdene utenfor.</article></article><article class="legalArticle" data-lovdata-URL="LTI/forskrift/1996-03-18-280/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot overføring</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbud å overføre til IHN/VHS-fri sone, levende fisk, melke, rogn og usløyd fisk som er oppdrettet eller fanget i IHN/VHS-buffersone.</article></article><article class="legalArticle" data-lovdata-URL="LTI/forskrift/1996-03-18-280/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Landbruksdepartementet kan dispensere fra bestemmelsene i denne forskrift, og sette vilkår for dispensasjonen.</article></article><article class="legalArticle" data-lovdata-URL="LTI/forskrift/1996-03-18-280/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Overtredelse av denne forskrift er straffbar, jfr. midlertidig lov av 22. juni 1990 nr. 44 om tiltak mot sjukdom hos akvatiske organismer § 11.</article></article><article class="legalArticle" data-lovdata-URL="LTI/forskrift/1996-03-18-280/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks.</article></article></main></body></html>