<!DOCTYPE html><html lang="no"><head><title>Forskrift om eksamen ved Høgskolen i Molde.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1996-06-04-589</dd><dt class="dokid">DokumentID</dt><dd class="dokid">LTI/forskrift/1996-06-04-589</dd><dt class="ministry">Departement</dt><dd class="ministry"><ul><li>Kirke- og kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 11</dd><dt class="dateInForce">I kraft fra</dt><dd class="dateInForce">1996-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">1996-07-19</dd><dt class="title">Tittel</dt><dd class="title">Forskrift om eksamen ved Høgskolen i Molde.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Molde 4. juni 1996 med hjemmel i lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/1996-06-04-589</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen ved Høgskolen i Molde.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Adgang til eksamen</li><li>§ 4. Utsatt og ny eksamen</li><li>§ 5. Oppmelding til eksamen</li><li>§ 6. Eksamensform og omfang</li><li>§ 7. Fritak fra eksamen</li><li>§ 8. Bruk av hjelpemidler under eksamen</li><li>§ 9. Eksamen under særlige vilkår</li><li>§ 10. Vurdering – Karaktersystem</li><li>§ 11. Sensur</li><li>§ 12. Klage over formelle feil ved eksamen</li><li>§ 13. Begrunnelse for og klage over karakterfastsetting</li><li>§ 14. Vitnemål og karakterutskrift</li><li>§ 15. Utfyllende bestemmelser</li><li>§ 16. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-06-04-589" id="dokument"><h1>Forskrift om eksamen ved Høgskolen i Molde.</h1><article class="legalArticle" data-lovdata-URL="LTI/forskrift/1996-06-04-589/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Eksamensforskriften omfatter alle eksamener, skriftlig, muntlig eller praktiske prøver som gir grunnlag for fastsettelse av karakter på vitnemålet. Forskriften gjelder alle eksamener i fag eller emner som inngår i studiene ved Høgskolen i Molde.</article></article><article class="legalArticle" data-lovdata-URL="LTI/forskrift/1996-06-04-589/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="defaultP"><i>Rammeplan</i></article><article class="legalP" data-absoluteaddress="/paragraf/2/ledd/1/" id="paragraf-2-ledd-1">Rammeplan er en nasjonal plan som beskriver mål, innhold og organisering av yrkesrettede studier. Rammeplaner fastsettes av departementet. Begrepet benyttes også for planer for mindre omfattende studier eller fag der departementet finner det ønskelig eller nødvendig å fastsette felles rammer.</article> <article class="defaultP" margin-top="true"><i>Fagplan</i></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fagplan brukes som betegnelse for en plan med nærmere beskrivelse av innholdet i og organiseringen av utdanninger som er regulert av rammeplaner.</article> <article class="defaultP" margin-top="true"><i>Studieplan</i></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Studieplan er betegnelse for en plan som utarbeides for høgskoleutdanninger som ikke har sentralt fastsatte rammeplaner.</article> <article class="defaultP" margin-top="true"><i>Studium</i></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Et studium fører fram til en grad eller kandidateksamen med eget vitnemål.</article> <article class="defaultP" margin-top="true"><i>Fag, kurs, emne</i></article><article class="legalP" data-absoluteaddress="/paragraf/2/ledd/5/" id="paragraf-2-ledd-5">I denne forskrift er begrepene synonymer, og brukes om studieenheter av varierende omfang som inngår som en del av en grad eller et kandidatstudium.</article> <article class="defaultP" margin-top="true"><i>Ordinær eksamen</i></article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Den første eksamen som holdes når undervisningen i et studium, fag, kurs eller emne er avsluttet.</article> <article class="defaultP" margin-top="true"><i>Utsatt og ny eksamen</i></article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Utsatt eksamen er en eksamen som arrangeres for studenter som har vært sykmeldt eller hatt annet gyldig fravær ved ordinær eksamen.</article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Ny eksamen er en eksamen som arrangeres for studenter som ikke har bestått eksamen.</article> <article class="defaultP" margin-top="true"><i>Privatist</i></article><article class="legalP" data-absoluteaddress="/paragraf/2/ledd/9/" id="paragraf-2-ledd-9">En student som avlegger eksamen ved høgskolen uten å være opptatt på et fag eller studium.</article></article><article class="legalArticle" data-lovdata-URL="LTI/forskrift/1996-06-04-589/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Adgang til eksamen</span></h2><article class="numberedLegalP" data-numerator="1" data-absoluteaddress="/paragraf/3/nummer/1/" id="paragraf-3-nummer-1">1. Ordinær eksamen avholdes ved utgangen av det semesteret undervisningen i faget, emnet eller kurset avsluttes. Avdelingsstyret kan etter særskilt vurdering gjøre unntak fra dette.</article><article class="numberedLegalP" data-numerator="2" data-absoluteaddress="/paragraf/3/nummer/2/" id="paragraf-3-nummer-2">2. Retten til å gå opp til eksamen er fastsatt i § 40 i lov om universiteter og høgskoler.<article class="legalP" data-absoluteaddress="/paragraf/3/nummer/2/ledd/1/" id="paragraf-3-nummer-2-ledd-1">Privatister har rett til å gå opp til eksamen etter nærmere regler når de fyller generelle og spesielle opptakskrav. Styret gir nærmere regler om hvilke studier eller fag privatister ikke har adgang til å avlegge eksamen i.</article><article class="legalP" data-absoluteaddress="/paragraf/3/nummer/2/ledd/2/" id="paragraf-3-nummer-2-ledd-2">Privatister som avlegger eksamen må betale semesteravgift i henhold til lov og forskrifter, og eksamensgebyr i henhold til de satser som er vedtatt av styret for høgskolen.</article></article><article class="numberedLegalP" data-numerator="3" data-absoluteaddress="/paragraf/3/nummer/3/" id="paragraf-3-nummer-3">3. Retten til å fortsette ved et studium kan reguleres ved særskilte krav for hvert enkelt studium. Slike krav fastsettes av avdelingsstyret og skal framgå av studie- og fagplan.</article><article class="numberedLegalP" data-numerator="4" data-absoluteaddress="/paragraf/3/nummer/4/" id="paragraf-3-nummer-4">4. En student har ikke rett til å framstille seg til eksamen i samme fag mer enn tre ganger. For praksisstudier er det bare anledning til å framstille seg to ganger. I særlige tilfeller kan avdelingsstyret gjøre unntak fra disse bestemmelsene.<article class="legalP" data-absoluteaddress="/paragraf/3/nummer/4/ledd/1/" id="paragraf-3-nummer-4-ledd-1">Når en student har avlagt eksamen på nytt, gjelder den beste karakteren.</article></article><article class="numberedLegalP" data-numerator="5" data-absoluteaddress="/paragraf/3/nummer/5/" id="paragraf-3-nummer-5">5. En kandidat som har gjennomført et studium har rett til å framstille seg til eksamen inntil ett år etter normert studietid uten å betale eksamensgebyr som privatist. Dersom studieplan eller fagplan er endret i mellomtiden, kan ikke kandidaten kreve å få avlegge eksamen etter tidligere gjeldende bestemmelser eller pensum. Når et fag endres eller går ut kan det arrangeres kun en ny eksamen inntil ett år etter siste ordinære eksamen etter gammel ordning.</article></article><article class="legalArticle" data-lovdata-URL="LTI/forskrift/1996-06-04-589/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utsatt og ny eksamen</span></h2><article class="numberedLegalP" data-numerator="1" data-absoluteaddress="/paragraf/4/nummer/1/" id="paragraf-4-nummer-1">1. Det arrangeres utsatt eksamen for studenter som har gyldig fravær ved ordinær eksamen. Sykdom eller andre tungtveiende forhold regnes som gyldig fravær. Fravær må dokumenteres skriftlig til høgskolen umiddelbart, eller så snart slik dokumentasjon kan framskaffes.</article><article class="numberedLegalP" data-numerator="2" data-absoluteaddress="/paragraf/4/nummer/2/" id="paragraf-4-nummer-2">2. Det arrangeres ny eksamen for studenter som har strøket til ordinær eksamen når minimum 3 kandidater krever det.</article><article class="numberedLegalP" data-numerator="3" data-absoluteaddress="/paragraf/4/nummer/3/" id="paragraf-4-nummer-3">3. Utsatt og ny eksamen er åpen kun for kandidater med gyldig fravær og kandidater som har strøket. Utsatt og ny eksamen kan arrangeres samtidig i påfølgende semester etter ordinær eksamensperiode.</article></article><article class="legalArticle" data-lovdata-URL="LTI/forskrift/1996-06-04-589/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppmelding til eksamen</span></h2><article class="numberedLegalP" data-numerator="1" data-absoluteaddress="/paragraf/5/nummer/1/" id="paragraf-5-nummer-1">1. Studenter som er registrert og har betalt semesteravgift ved høgskolen kan melde seg opp til eksamen. Betaling av semesteravgift og eksamensoppmelding må skje innen fastsatte frister.</article><article class="numberedLegalP" data-numerator="2" data-absoluteaddress="/paragraf/5/nummer/2/" id="paragraf-5-nummer-2">2. Ved studier som ikke har automatisk oppmelding, skal det være individuell, skriftlig oppmelding.</article><article class="numberedLegalP" data-numerator="3" data-absoluteaddress="/paragraf/5/nummer/3/" id="paragraf-5-nummer-3">3. Den enkelte student er ansvarlig for at han/hun er oppmeldt til eksamen, og må selv kontrollere at eksamensmeldingen er korrekt registrert.</article><article class="numberedLegalP" data-numerator="4" data-absoluteaddress="/paragraf/5/nummer/4/" id="paragraf-5-nummer-4">4. Trekk fra eksamen må skje skriftlig senest en uke før eksamen. Hvis fristen ikke overholdes og kandidaten ikke møter, regnes eksamen som ikke bestått, med mindre kandidaten kan dokumentere sykdom eller andre tungtveiende grunner for fravær.</article></article><article class="legalArticle" data-lovdata-URL="LTI/forskrift/1996-06-04-589/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamensform og omfang</span></h2><article class="numberedLegalP" data-numerator="1" data-absoluteaddress="/paragraf/6/nummer/1/" id="paragraf-6-nummer-1">1. Eksamensform og omfang skal være angitt i ramme-, fag-, eller studieplaner.</article><article class="numberedLegalP" data-numerator="2" data-absoluteaddress="/paragraf/6/nummer/2/" id="paragraf-6-nummer-2">2. Det kan benyttes følgende eksamensformer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/nummer/2/punkt/1/" id="paragraf-6-nummer-2-punkt-1"><span class="data-originalId">-</span><article class="legalP" data-absoluteaddress="/paragraf/6/nummer/2/punkt/1/ledd/1/" id="paragraf-6-nummer-2-punkt-1-ledd-1">skriftlig eksamen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/nummer/2/punkt/2/" id="paragraf-6-nummer-2-punkt-2"><span class="data-originalId">-</span><article class="legalP" data-absoluteaddress="/paragraf/6/nummer/2/punkt/2/ledd/1/" id="paragraf-6-nummer-2-punkt-2-ledd-1">muntlig eksamen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/nummer/2/punkt/3/" id="paragraf-6-nummer-2-punkt-3"><span class="data-originalId">-</span><article class="legalP" data-absoluteaddress="/paragraf/6/nummer/2/punkt/3/ledd/1/" id="paragraf-6-nummer-2-punkt-3-ledd-1">hjemmeeksamen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/nummer/2/punkt/4/" id="paragraf-6-nummer-2-punkt-4"><span class="data-originalId">-</span><article class="legalP" data-absoluteaddress="/paragraf/6/nummer/2/punkt/4/ledd/1/" id="paragraf-6-nummer-2-punkt-4-ledd-1">gruppeeksamen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/nummer/2/punkt/5/" id="paragraf-6-nummer-2-punkt-5"><span class="data-originalId">-</span><article class="legalP" data-absoluteaddress="/paragraf/6/nummer/2/punkt/5/ledd/1/" id="paragraf-6-nummer-2-punkt-5-ledd-1">kombinasjoner av ovenfornevnte evalueringsformer</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/nummer/2/punkt/6/" id="paragraf-6-nummer-2-punkt-6"><span class="data-originalId">-</span><article class="legalP" data-absoluteaddress="/paragraf/6/nummer/2/punkt/6/ledd/1/" id="paragraf-6-nummer-2-punkt-6-ledd-1">praktiske prøver og arbeider</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/nummer/2/punkt/7/" id="paragraf-6-nummer-2-punkt-7"><span class="data-originalId">-</span><article class="legalP" data-absoluteaddress="/paragraf/6/nummer/2/punkt/7/ledd/1/" id="paragraf-6-nummer-2-punkt-7-ledd-1">framlegging av prosjekt el.l.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/nummer/2/punkt/8/" id="paragraf-6-nummer-2-punkt-8"><span class="data-originalId">-</span><article class="legalP" data-absoluteaddress="/paragraf/6/nummer/2/punkt/8/ledd/1/" id="paragraf-6-nummer-2-punkt-8-ledd-1">utført laboratoriearbeid, prosjektarbeid, praksisrapport, seminararbeid, rapporter eller annen dokumentasjon som inngår i sluttevalueringen i et fag, emne, kurs eller gir grunnlag for fastsettelse av selvstendig karakter på vitnemålet.</article></article></li></ul></article><article class="numberedLegalP" data-numerator="3" data-absoluteaddress="/paragraf/6/nummer/3/" id="paragraf-6-nummer-3">3. Avdelingsstyret kan godkjenne andre eksamensformer.</article></article><article class="legalArticle" data-lovdata-URL="LTI/forskrift/1996-06-04-589/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak fra eksamen</span></h2><article class="numberedLegalP" data-numerator="1" data-absoluteaddress="/paragraf/7/nummer/1/" id="paragraf-7-nummer-1">1. En student skal få fritak fra eksamen eller prøver når det godtgjøres at tilsvarende eksamen eller prøve er avlagt ved samme eller annen institusjon.</article><article class="numberedLegalP" data-numerator="2" data-absoluteaddress="/paragraf/7/nummer/2/" id="paragraf-7-nummer-2">2. Avdelingsstyret avgjør saker om fritak etter uttalelse fra fagmiljøet.</article></article><article class="legalArticle" data-lovdata-URL="LTI/forskrift/1996-06-04-589/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bruk av hjelpemidler under eksamen</span></h2><article class="numberedLegalP" data-numerator="1" data-absoluteaddress="/paragraf/8/nummer/1/" id="paragraf-8-nummer-1">1. Hjelpemidler under eksamen kan omfatte alle skrevne og trykte hjelpemidler, tegneutstyr og kalkulator. Kalkulator skal utgjøre en enkelt gjenstand, minne skal være tomt. Det tillates heller ikke utstyr for tilkobling til lysnett, magnetkort, bånd/utskriftsenhet eller andre kalkulatorer.</article><article class="numberedLegalP" data-numerator="2" data-absoluteaddress="/paragraf/8/nummer/2/" id="paragraf-8-nummer-2">2. Oversikt over tillatte hjelpemidler ved ulike eksamener skal kunngjøres ved oppslag før eksamen, i tillegg til at det skal påføres eksamensoppgaven.</article><article class="numberedLegalP" data-numerator="3" data-absoluteaddress="/paragraf/8/nummer/3/" id="paragraf-8-nummer-3">3. Overtredelse av bestemmelsene om hjelpemidler betraktes som fusk.</article></article><article class="legalArticle" data-lovdata-URL="LTI/forskrift/1996-06-04-589/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Eksamen under særlige vilkår</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Kandidater som av medisinske eller andre tungtveiende grunner har behov for spesiell tilrettelegging under eksamen, kan få dette etter søknad. Behovet må dokumenteres med legeattester eller attester fra andre sakkyndige.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Søknad må om mulig leveres samtidig med eksamensoppmelding, eller minimum 1 måned før eksamen ved automatisk eksamensoppmelding.</article></article><article class="legalArticle" data-lovdata-URL="LTI/forskrift/1996-06-04-589/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Vurdering – Karaktersystem</span></h2><article class="numberedLegalP" data-numerator="1" data-absoluteaddress="/paragraf/10/nummer/1/" id="paragraf-10-nummer-1">1. Ved eksamen, prøver eller annen vurderingsform skal det normalt benyttes karakterer med en skala fra 1.0 til 6.0 med 1.0 som beste karakter. Det benyttes intervaller på 0.1 med mindre rammeplanen bestemmer en annen gradering.<article class="legalP" data-absoluteaddress="/paragraf/10/nummer/1/ledd/1/" id="paragraf-10-nummer-1-ledd-1">Det kreves karakteren 4.0 eller bedre for at eksamen skal være bestått. Kandidater som ikke oppnår 4.0 eller bedre får oppgitt «Ikke bestått».</article></article><article class="numberedLegalP" data-numerator="2" data-absoluteaddress="/paragraf/10/nummer/2/" id="paragraf-10-nummer-2">2. Karakterbetegnelsen Bestått/Ikke bestått kan benyttes på eksamener, laboratorie- og prosjektarbeid, seminararbeid og praksisrapporter som inngår i grunnlaget for en selvstendig karakter, men bare i et omfang som samlet ikke overstiger halve fageksamen, eventuelt halvparten av de eksamener som gir grunnlag for en grad.</article><article class="numberedLegalP" data-numerator="3" data-absoluteaddress="/paragraf/10/nummer/3/" id="paragraf-10-nummer-3">3. Regler for beregning av endelig karakter for fageksamen som består av mer enn en emneeksamen, fastsettes av avdelingsstyret og tas inn i fagplaner, studieplaner og studiehåndboka.</article></article><article class="legalArticle" data-lovdata-URL="LTI/forskrift/1996-06-04-589/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Sensur</span></h2><article class="numberedLegalP" data-numerator="1" data-absoluteaddress="/paragraf/11/nummer/1/" id="paragraf-11-nummer-1">1. Regler om sensur framgår av lovens § 50 nr. 2, 4, og 5.</article><article class="numberedLegalP" data-numerator="2" data-absoluteaddress="/paragraf/11/nummer/2/" id="paragraf-11-nummer-2">2. Avdelingsstyret selv oppnevner eksterne sensorer.<article class="legalP" data-absoluteaddress="/paragraf/11/nummer/2/ledd/1/" id="paragraf-11-nummer-2-ledd-1">Ekstern sensor må ha minst en av følgende kvalifikasjoner:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/11/nummer/2/ledd/1/punkt/1/" id="paragraf-11-nummer-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/11/nummer/2/ledd/1/punkt/1/ledd/1/" id="paragraf-11-nummer-2-ledd-1-punkt-1-ledd-1">være ansatt på høgskolelektor-/amanuensisnivå eller høgere nivå ved universitet, høgskole eller annen forskningsinstitusjon</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/nummer/2/ledd/1/punkt/2/" id="paragraf-11-nummer-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/11/nummer/2/ledd/1/punkt/2/ledd/1/" id="paragraf-11-nummer-2-ledd-1-punkt-2-ledd-1">på annen måte ha dokumentert kompetanse på samme nivå</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/nummer/2/ledd/1/punkt/3/" id="paragraf-11-nummer-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/11/nummer/2/ledd/1/punkt/3/ledd/1/" id="paragraf-11-nummer-2-ledd-1-punkt-3-ledd-1">ha erfaring som sensor i vedkommende fag ved universitet/høgskole</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/nummer/2/ledd/1/punkt/4/" id="paragraf-11-nummer-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/11/nummer/2/ledd/1/punkt/4/ledd/1/" id="paragraf-11-nummer-2-ledd-1-punkt-4-ledd-1">gjennom yrkespraksis være særlig kvalifisert innen vedkommende fag.</article></article></li></ul></article></article><article class="numberedLegalP" data-numerator="3" data-absoluteaddress="/paragraf/11/nummer/3/" id="paragraf-11-nummer-3">3. Kravet om ekstern sensur gjelder ikke ved vurdering av forprøver og praksis.</article><article class="numberedLegalP" data-numerator="4" data-absoluteaddress="/paragraf/11/nummer/4/" id="paragraf-11-nummer-4">4. Sensur skal foreligge innen tre uker dersom ikke særskilte grunner gjør det nødvendig å bruke mer tid.</article><article class="numberedLegalP" data-numerator="5" data-absoluteaddress="/paragraf/11/nummer/5/" id="paragraf-11-nummer-5">5. Sensur kunngjøres ved oppslag.</article></article><article class="legalArticle" data-lovdata-URL="LTI/forskrift/1996-06-04-589/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klage over formelle feil ved eksamen</span></h2><article class="numberedLegalP" data-numerator="1" data-absoluteaddress="/paragraf/12/nummer/1/" id="paragraf-12-nummer-1">1. Klage over formelle feil ved eksamen skal behandles av høgskolens klagenemnd, jfr. lovens § 51.</article><article class="numberedLegalP" data-numerator="2" data-absoluteaddress="/paragraf/12/nummer/2/" id="paragraf-12-nummer-2">2. Begrunnet klage sendes til høgskolens administrasjon som legger den fram for klagenemnda.</article></article><article class="legalArticle" data-lovdata-URL="LTI/forskrift/1996-06-04-589/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Begrunnelse for og klage over karakterfastsetting</span></h2><article class="numberedLegalP" data-numerator="1" data-absoluteaddress="/paragraf/13/nummer/1/" id="paragraf-13-nummer-1">1. Kandidaten har rett til å få en begrunnelse for karakterfastsettingen av sine prestasjoner. Begrunnelsen skal gis muntlig eller skriftlig etter sensors valg. Krav om begrunnelse må settes fram innen 2 uker etter at sensuren er kunngjort.</article><article class="numberedLegalP" data-numerator="2" data-absoluteaddress="/paragraf/13/nummer/2/" id="paragraf-13-nummer-2">2. En kandidat har rett til å levere en skriftlig klage over karakteren for sin prestasjon innen tre uker etter at karakteren er kunngjort. Klagen bør begrunnes. Ny sensurering skal da foretas. Ny sensur kan skje til gunst eller ugunst for klageren. En bestått karakter kan endres til ikke bestått, og omvendt. Karakter for muntlig besvarelse kan ikke påklages.</article><article class="numberedLegalP" data-numerator="3" data-absoluteaddress="/paragraf/13/nummer/3/" id="paragraf-13-nummer-3">3. Resultatet etter ny sensur er endelig.</article></article><article class="legalArticle" data-lovdata-URL="LTI/forskrift/1996-06-04-589/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Vitnemål og karakterutskrift</span></h2><article class="numberedLegalP" data-numerator="1" data-absoluteaddress="/paragraf/14/nummer/1/" id="paragraf-14-nummer-1">1. Studenter som oppfyller de samlede utdanningskrav til en grad eller yrkesutdanning kan få utstedt vitnemål. For eksamener som utgjør en del av en grad utstedes det en karakterutskrift.</article><article class="numberedLegalP" data-numerator="2" data-absoluteaddress="/paragraf/14/nummer/2/" id="paragraf-14-nummer-2">2. Vitnemål utstedes normalt bare dersom minst halvparten av vekttallene er tatt ved Høgskolen i Molde.</article><article class="numberedLegalP" data-numerator="3" data-absoluteaddress="/paragraf/14/nummer/3/" id="paragraf-14-nummer-3">3. Vitnemål skal gi opplysninger om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/14/nummer/3/punkt/1/" id="paragraf-14-nummer-3-punkt-1"><span class="data-originalId">-</span><article class="legalP" data-absoluteaddress="/paragraf/14/nummer/3/punkt/1/ledd/1/" id="paragraf-14-nummer-3-punkt-1-ledd-1">hvilken utdanning som er gjennomført</article></article></li><li data-li-identifier="-" data-name="-"><article class="listArticle" data-absoluteaddress="/paragraf/14/nummer/3/punkt/2/" id="paragraf-14-nummer-3-punkt-2"><span class="data-originalId">-</span><article class="legalP" data-absoluteaddress="/paragraf/14/nummer/3/punkt/2/ledd/1/" id="paragraf-14-nummer-3-punkt-2-ledd-1">tidspunkt for fullført utdanning</article></article></li><li data-li-identifier="-" data-name="-"><article class="listArticle" data-absoluteaddress="/paragraf/14/nummer/3/punkt/3/" id="paragraf-14-nummer-3-punkt-3"><span class="data-originalId">-</span><article class="legalP" data-absoluteaddress="/paragraf/14/nummer/3/punkt/3/ledd/1/" id="paragraf-14-nummer-3-punkt-3-ledd-1">hvilken tittel eller grad som er oppnådd</article></article></li><li data-li-identifier="-" data-name="-"><article class="listArticle" data-absoluteaddress="/paragraf/14/nummer/3/punkt/4/" id="paragraf-14-nummer-3-punkt-4"><span class="data-originalId">-</span><article class="legalP" data-absoluteaddress="/paragraf/14/nummer/3/punkt/4/ledd/1/" id="paragraf-14-nummer-3-punkt-4-ledd-1">navn og vekttall for kurs/fag med avsluttende vurdering</article></article></li><li data-li-identifier="-" data-name="-"><article class="listArticle" data-absoluteaddress="/paragraf/14/nummer/3/punkt/5/" id="paragraf-14-nummer-3-punkt-5"><span class="data-originalId">-</span><article class="legalP" data-absoluteaddress="/paragraf/14/nummer/3/punkt/5/ledd/1/" id="paragraf-14-nummer-3-punkt-5-ledd-1">tidspunkt (semester/år) for avlagt eksamen i de enkelte kurs som inngår i studiet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/14/nummer/3/punkt/6/" id="paragraf-14-nummer-3-punkt-6"><span class="data-originalId">-</span><article class="legalP" data-absoluteaddress="/paragraf/14/nummer/3/punkt/6/ledd/1/" id="paragraf-14-nummer-3-punkt-6-ledd-1">hvilke kurs/fag kandidaten har fått fritak/godkjenning for på grunnlag av tidligere utdanning</article></article></li><li data-li-identifier="-" data-name="-"><article class="listArticle" data-absoluteaddress="/paragraf/14/nummer/3/punkt/7/" id="paragraf-14-nummer-3-punkt-7"><span class="data-originalId">-</span><article class="legalP" data-absoluteaddress="/paragraf/14/nummer/3/punkt/7/ledd/1/" id="paragraf-14-nummer-3-punkt-7-ledd-1">tittel på større skriftlige oppgaver</article></article></li><li data-li-identifier="-" data-name="-"><article class="listArticle" data-absoluteaddress="/paragraf/14/nummer/3/punkt/8/" id="paragraf-14-nummer-3-punkt-8"><span class="data-originalId">-</span><article class="legalP" data-absoluteaddress="/paragraf/14/nummer/3/punkt/8/ledd/1/" id="paragraf-14-nummer-3-punkt-8-ledd-1">karaktersystemet.</article></article></li></ul></article><article class="numberedLegalP" data-numerator="4" data-absoluteaddress="/paragraf/14/nummer/4/" id="paragraf-14-nummer-4">4. Dersom studenten tar eksamen i fag, emner eller kurs som delvis dekker hverandre, skal vekttall reduseres. Slik vekttallsreduksjon avgjøres av avdelingsstyret etter tilråding fra det aktuelle fagmiljøet. Vekttallsreduksjonen skal foretas i det faget, emnet eller kurset som gir det gunstigste resultatet for studenten.</article><article class="numberedLegalP" data-numerator="5" data-absoluteaddress="/paragraf/14/nummer/5/" id="paragraf-14-nummer-5">5. Studenter som har avlagt eksamen i enkelte emner eller kurs kan få karakterutskrift for dette. Det er ikke anledning til å stryke enkeltkurs eller fag fra karakterutskriften.</article></article><article class="legalArticle" data-lovdata-URL="LTI/forskrift/1996-06-04-589/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Det enkelte avdelingsstyre kan vedta utfyllende regler til denne forskrift om særlige bestemmelser for eksamener i bestemte studier.</article></article><article class="legalArticle" data-lovdata-URL="LTI/forskrift/1996-06-04-589/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Denne forskrift trer i kraft 1. august 1996.</article></article></main></body></html>