<!DOCTYPE html><html lang="no"><head><title>Forskrift om enhetskvoteordning for den konsesjonspliktige ringnotflåten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1996-06-14-584</dd><dt class="dokid">DokumentID</dt><dd class="dokid">LTI/forskrift/1996-06-14-584</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 10</dd><dt class="dateInForce">I kraft fra</dt><dd class="dateInForce">1996-06-14 – 1998-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§5a</li></ul></dd><dt class="dateOfPublication">Kunngjort</dt><dd class="dateOfPublication">1996-07-05</dd><dt class="title">Tittel</dt><dd class="title">Forskrift om enhetskvoteordning for den konsesjonspliktige ringnotflåten.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 14. juni 1996 med hjemmel i lov av 3. juni 1983 nr. 40 om saltvannsfiske m.v. § 5a. Fremmet av Fiskeridepartementet.</dd><dt class="refid">RefID</dt><dd class="refid">forskrift/1996-06-14-584</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om enhetskvoteordning for den konsesjonspliktige ringnotflåten.<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Enhetskvote</li><li>§ 4. Samarbeidende rederier/sammenslutninger</li><li>§ 5. Vilkår for tildeling av enhetskvote for fartøy tatt ut av fisket</li><li>§ 6. Tildeling av enhetskvote</li><li>§ 7. Avkorting</li><li>§ 8. Delegasjon</li><li>§ 9. Ikrafttredelse m.v.</li></ul></li></ul></dd></dl></header><main class="documentBody" data-lovdata-URL="LTI/forskrift/1996-06-14-584" id="dokument"><h1>Forskrift om enhetskvoteordning for den konsesjonspliktige ringnotflåten.</h1><article class="legalArticle" data-lovdata-URL="LTI/forskrift/1996-06-14-584/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for fartøy med adgang til å delta i fisket etter § 2 i forskrift av 2. mars 1979 nr. 1 om adgang til å delta i fisket med ringnot (ringnotforskriften).</article></article><article class="legalArticle" data-lovdata-URL="LTI/forskrift/1996-06-14-584/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriftens formål er å tilpasse fangstkapasiteten for flåten som nevnt i § 1 til ressursgrunnlaget.</article></article><article class="legalArticle" data-lovdata-URL="LTI/forskrift/1996-06-14-584/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Enhetskvote</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">De årlige totalkvotene for fiske etter sild, makrell, lodde og brisling for fartøy som nevnt i § 1, kan deles i kvoter utfra deltagende fartøy i 1995 i samsvar med saltvannsfiskeloven § 5a.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Enhetskvoten er det uttatte fartøyets kvote utregnet på grunnlag av fartøyets basiskvote, avkortet etter denne forskrifts § 7.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fartøyets basiskvote fastsettes i de årlige reguleringsforskrifter.</article></article><article class="legalArticle" data-lovdata-URL="LTI/forskrift/1996-06-14-584/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Samarbeidende rederier/sammenslutninger</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Sammenslutning mellom to eller flere rederier er et eierfellesskap der rederiene deler samme administrasjon og styringsorgan.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Samarbeidende rederier er to eller flere rederier som har etablert et eierfellesskap uten å dele styringsorgan og administrasjon.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeridirektoratet kan sette vilkår for samarbeidsformene nevnt i første og annet ledd.</article></article><article class="legalArticle" data-lovdata-URL="LTI/forskrift/1996-06-14-584/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for tildeling av enhetskvote for fartøy tatt ut av fisket</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Enhetskvote eller deler av en enhetskvote kan tildeles når:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">rederiet, sammenslutningen eller de samarbeidende rederier melder fartøy som ble tildelt kvote i 1995, ut av merkeregisteret og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">alle konsesjoner på det utmeldte fartøy blir oppgitt samtidig og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">det blir tinglyst i skipsregisteret at fartøyet eller fartøyene ikke kan nyttes i fiske under norsk fiskerijurisdiksjon.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Enhetskvoten kan tildeles årlig i inntil 13 år.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Fiskeridirektoratet fastsetter fra hvilket tidspunkt det enkelte rederi skal få tildelt enhetskvote. Rederi, sammenslutning eller samarbeidende rederier med fartøy som ikke ble tildelt kvote som nevnt i første ledd bokstav a, som følge av engasjement i kystvakten eller annen virksomhet, og som har dispensasjon fra aktivitetskravet uten at konsesjonen er trukket tilbake, kan melde fartøy som nevnt ut av merkeregisteret og tildeles enhetskvote såfremt fartøyet er satt inn i aktivt fiske under norsk fiskerijurisdiksjon før utmelding av merkeregisteret. Enhetskvote kan tildeles uten at tilleggskonsesjoner på det utmeldte fartøyet oppgis som nevnt i første ledd bokstav b. Ved avgjørelsen skal det legges vekt på om oppgivelse av tilleggskonsesjoner vil stride mot tungtveiende samfunnsmessige hensyn. Fiskeridirektoratet fastsetter nærmere vilkår for tildeling av enhetskvote.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Tildeles enhetskvote kommer § 5 i forskrift av 2. mars 1979 nr. 1 om adgang til å delta i fiske med ringnot ikke til anvendelse.</article></article><article class="legalArticle" data-lovdata-URL="LTI/forskrift/1996-06-14-584/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tildeling av enhetskvote</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Et rederi som eier eller blir eier av to fartøy, jfr. § 4 første ledd og som i 1995 hadde konsesjon som nevnt i § 1, kan etter søknad tildeles enhetskvote eller deler av en enhetskvote.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">To eller flere rederier som disponerer fartøy som nevnt i § 1 og inngår avtale om samarbeid, jf. § 4 annet ledd, kan tildeles enhetskvote på samme måte som flerbåtsrederier etter første ledd.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Antall fartøy som tas ut i medhold av § 5 regnes med i tillegg til de faktisk deltagende fartøyer ved de årlige kvotetildelinger.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Et rederi som nevnt i første og annet ledd kan ikke disponere mer enn en kvote tilsvarende en basiskvote på 650 tonn for det enkelte fiskeslag på et enkelt fartøy.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Enhetskvoten kan ikke overdras.</article></article><article class="legalArticle" data-lovdata-URL="LTI/forskrift/1996-06-14-584/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avkorting</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landet deles i to regioner. Fylkene Finnmark, Troms, Nordland, Nord-Trøndelag og Sør-Trøndelag utgjør region A. De øvrige fylker utgjør region B.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Før det tildeles enhetskvote eller deler av en enhetskvote, skal det foretas avkorting i den kvoten som ville blitt tildelt rederi med fartøy som tas ut av fisket med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/ledd/2/punkt/1/" id="paragraf-7-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/7/ledd/2/punkt/1/ledd/1/" id="paragraf-7-ledd-2-punkt-1-ledd-1">5%, dersom det uttatte og det gjenværende fartøy er hjemmehørende i region A.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/ledd/2/punkt/2/" id="paragraf-7-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/7/ledd/2/punkt/2/ledd/1/" id="paragraf-7-ledd-2-punkt-2-ledd-1">25%, dersom det uttatte og det gjenværende fartøy er hjemmehørende i region B.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/7/ledd/2/punkt/3/" id="paragraf-7-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/7/ledd/2/punkt/3/ledd/1/" id="paragraf-7-ledd-2-punkt-3-ledd-1">5%, dersom det uttatte fartøy er hjemmehørende i region B og det gjenværende fartøy er hjemmehørende i region A.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/7/ledd/2/punkt/4/" id="paragraf-7-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/7/ledd/2/punkt/4/ledd/1/" id="paragraf-7-ledd-2-punkt-4-ledd-1">50%, dersom det uttatte fartøy er hjemmehørende i region A og det gjenværende er hjemmehørende i region B.</article></article></li></ul></article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Avkorting av kvoten til det fartøy som tas ut av fiske, går inn i gruppekvoten.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Et fartøy anses i forhold til denne forskrift, hjemmehørende der hvor fartøyet er registrert pr. 1. januar 1996, jf. lov av 5. desember 1917 nr. 1 om registrering og merking av fiskefartøyer.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Avkortingsregelen i annet ledd bokstav d kommer til anvendelse på rederi med fartøy som har fått tildelt enhetskvote som hjemmehørende i region A, når fartøyet overføres fra region A til region B.</article><article class="legalP" data-absoluteaddress="/paragraf/7/ledd/6/" id="paragraf-7-ledd-6">Fiskeridirektoratet kan i særlige tilfeller gjøre unntak fra bestemmelsene i fjerde og femte ledd.</article></article><article class="legalArticle" data-lovdata-URL="LTI/forskrift/1996-06-14-584/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Delegasjon</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektoratet fatter vedtak etter denne forskrift.</article></article><article class="legalArticle" data-lovdata-URL="LTI/forskrift/1996-06-14-584/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse m.v.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks og gjelder til og med 31. desember 1998.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Fartøy tatt ut senest 31. desember 1998, kan tildeles enhetskvote til og med 31. desember 2011.</article></article></main></body></html>