<!DOCTYPE html><html lang="no"><head><title>Lov om skatt til Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">LOV-1996-11-29-68</dd><dt class="dokid">DokumentID</dt><dd class="dokid">LTI/lov/1996-11-29-68</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 22</dd><dt class="dateInForce">I kraft fra</dt><dd class="dateInForce">1998-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1925-07-15</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-12-19</dd><dt class="titleShort">Korttittel</dt><dd class="titleShort">Svalbardskatteloven</dd><dt class="title">Tittel</dt><dd class="title">Lov om skatt til Svalbard.</dd><dt class="miscInformation">Annet om dokumentet</dt><dd class="miscInformation">Ot.prp.nr.32 (1995–1996), Innst.O.nr.2 (1996–1997), Besl.O.nr.1 (1996–1997). Odels- og lagtingsvedtak hhv. 18. oktober og 15. november 1996. Fremmet av Finans- og tolldepartementet.</dd><dt class="refid">RefID</dt><dd class="refid">lov/1996-11-29-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om skatt til Svalbard.<ul class="tocSubUl"><li>Kapittel 1 – Alminnelige bestemmelser<ul class="tocSubUl"><li>§ 1-1. Lovens virkeområde</li><li>§ 1-2. Skattesatser</li><li>§ 1-3. Skattesubjekter</li><li>§ 1-4. Fritak for skatt</li><li>§ 1-5. Fullmaktshjemmel</li></ul></li><li>Kapittel 2 – Skatteplikt til Svalbard<ul class="tocSubUl"><li>§ 2-1. Alminnelig skatteplikt for personer</li><li>§ 2-2. Begrenset skatteplikt for personer</li><li>§ 2-3. Alminnelig skatteplikt for selskaper</li><li>§ 2-4. Begrenset skatteplikt for selskaper</li></ul></li><li>Kapittel 3 – Skatt av formue og inntekt<ul class="tocSubUl"><li>§ 3-1. Skattlegging ved ligning</li><li>§ 3-2. Skattlegging ved lønnstrekk</li></ul></li><li>Kapittel 4 – Ligningsforvaltning<ul class="tocSubUl"><li>§ 4-1. Bestemmelsenes virkeområde</li><li>§ 4-2. Ligningsmyndigheter</li><li>§ 4-3. Gjennomføring av ligning og lønnstrekk</li><li>§ 4-4. Selvangivelsesplikt</li><li>§ 4-5. Kontrollopplysninger og ligningsoppgaver fra tredjemann</li><li>§ 4-6. Kontroll m.v. av lønnstrekk</li><li>§ 4-7. Endring av ligning og lønnstrekk</li><li>§ 4-8. Regnskapskontroll</li><li>§ 4-9. Særlige bestemmelser for visse grupper skattytere</li></ul></li><li>Kapittel 5 – Betaling og innkreving av skatt<ul class="tocSubUl"><li>§ 5-1. Skatt fastsatt ved ligning</li><li>§ 5-2. Skatt fastsatt ved lønnstrekk</li><li>§ 5-3. Skatteoppkrever</li><li>§ 5-4. Forskjellige bestemmelser</li></ul></li><li>Kapittel 6 – Ikrafttredelse og overgangsbestemmelser<ul class="tocSubUl"><li>§ 6-1. Ikrafttredelse</li><li>§ 6-2. Overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1996-11-29-68" id="dokument"><h1>Lov om skatt til Svalbard.</h1><article class="defaultP" data-text-size="small">Opphevelse av følgende lov:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 15. juli 1925 om skatt til Svalbard på formue og inntekt.</article></article></li></ul></article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1996-11-29-68/KAPITTEL_1" data-partID="k1"><h2>Kapittel 1 – Alminnelige bestemmelser</h2><article class="legalArticle" data-lovdata-URL="LTI/lov/1996-11-29-68/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Lovens virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne lov gjelder skatt til Svalbard av formue og inntekt, herunder ligning, betaling og innkreving av slik skatt.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Svalbard omfatter de områder av kongeriket Norge som er nevnt i lov om Svalbard av 17. juli 1925 nr. 11 § 1 annet ledd.</article></article><article class="legalArticle" data-lovdata-URL="LTI/lov/1996-11-29-68/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Skattesatser</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Stortinget fastsetter for hver budsjettermin skattesatsene etter denne lov.</article></article><article class="legalArticle" data-lovdata-URL="LTI/lov/1996-11-29-68/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Skattesubjekter</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Med person menes i denne lov fysiske personer samt boer etter slike.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Med selskap menes aksjeselskap samt likestilt selskap og sammenslutning som nevnt i selskapsskatteloven av 20. juli 1991 nr. 65 samt boer etter slike.</article></article><article class="legalArticle" data-lovdata-URL="LTI/lov/1996-11-29-68/§1-4" data-name="§1-4" data-partID="§1-4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Fritak for skatt</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Formues- og inntektsskatt etter denne lov kan ikke pålegges institusjoner m.v. som omfattes av skatteloven av 18. august 1911 nr. 8 § 26 bokstavene b, h, i og k.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Den norske stat er likevel skattepliktig for formue og inntekt knyttet til statens bergverksdrift på Svalbard.</article></article><article class="legalArticle" data-lovdata-URL="LTI/lov/1996-11-29-68/§1-5" data-name="§1-5" data-partID="§1-5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Fullmaktshjemmel</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Kongen kan gi forskrifter til utfylling og gjennomføring av denne lov.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1996-11-29-68/KAPITTEL_2" data-partID="k2"><h2>Kapittel 2 – Skatteplikt til Svalbard</h2><article class="legalArticle" data-lovdata-URL="LTI/lov/1996-11-29-68/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Alminnelig skatteplikt for personer</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Personer som er bosatt på Svalbard skal svare skatt av hele sin formue og inntekt når ikke annet følger av denne lov. En person anses som bosatt på Svalbard når vedkommende har tatt varig opphold der. Opphold av minst 12 måneders varighet regnes som bosettelse fra begynnelsen av oppholdet. Skatteplikten etter bestemmelsene i dette ledd faller bort når den skattepliktige tar opphold utenfor Svalbard og vedkommende blir skattepliktig som bosatt på fastlandet eller i fremmed stat.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Lønn og annen godtgjørelse for arbeid utført utenfor Svalbard er unntatt fra skatteplikten dersom det godtgjøres at inntekten er skattepliktig ved annen norsk ligning eller i fremmed stat.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Det samme gjelder inntekt vunnet ved næringsvirksomhet som er utøvet utenfor Svalbard.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Skatt skal ikke svares av formue i fast eiendom eller anlegg med tilbehør som ligger utenfor Svalbard.</article></article><article class="legalArticle" data-lovdata-URL="LTI/lov/1996-11-29-68/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Begrenset skatteplikt for personer</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Personer som tar midlertidig opphold på Svalbard og der utfører arbeid eller utøver næringsvirksomhet, skal svare skatt til Svalbard av inntekt vunnet ved slikt arbeid eller virksomhet dersom oppholdet varer sammenhengende i minst 30 dager.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Personer som tar midlertidig opphold på Svalbard og der mottar ytelser som nevnt i skatteloven § 55 første ledd nr. 2 skal svare skatt til Svalbard av ytelsene dersom oppholdet varer sammenhengende i minst 30 dager, og vedkommende var i aktivt arbeid på Svalbard da retten til utbetaling oppstod. Kongen kan gi forskrift om at skatteplikten til Svalbard skal bestå ved midlertidig opphold utenfor Svalbard.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Personer hjemmehørende utenfor Svalbard skal svare skatt av formue i og inntekt av fast eiendom og anlegg med tilbehør som ligger på Svalbard. Det kan kreves fradrag for gjeld stiftet til erverv av slik formue og renter av denne gjelden.</article></article><article class="legalArticle" data-lovdata-URL="LTI/lov/1996-11-29-68/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Alminnelig skatteplikt for selskaper</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Selskaper som er hjemmehørende på Svalbard skal svare skatt av hele sin inntekt når ikke annet følger av denne lov. Et selskap anses som hjemmehørende på Svalbard dersom det har kontor på Svalbard og selskapet ledes derfra.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Inntekt av næringsvirksomhet utøvet utenfor Svalbard unntas fra skatteplikt dersom det godtgjøres at inntekten er skattepliktig ved annen norsk ligning eller i fremmed stat.</article></article><article class="legalArticle" data-lovdata-URL="LTI/lov/1996-11-29-68/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Begrenset skatteplikt for selskaper</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Selskaper som er hjemmehørende utenfor Svalbard skal svare skatt av inntekt vunnet ved virksomhet utøvet på Svalbard, dersom virksomheten varer sammenhengende i minst 30 dager. § 2-2 tredje ledd gjelder tilsvarende.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1996-11-29-68/KAPITTEL_3" data-partID="k3"><h2>Kapittel 3 – Skatt av formue og inntekt</h2><article class="legalArticle" data-lovdata-URL="LTI/lov/1996-11-29-68/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Skattlegging ved ligning</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Formue og inntekt av annen art enn nevnt i § 3-2 skattlegges etter reglene i skatteloven av 18. august 1911 nr. 8 og selskapsskatteloven av 20. juli 1991 nr. 65, med mindre annet er bestemt.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">I skatteloven unntas fra anvendelse bestemmelsene om vilkår for skatteplikt til riket, om fordeling av beskatningsretten mellom kommuner samt bestemmelsene om sambeskatning av ektefeller. Videre unntas § 26, § 44 første ledd bokstav g og h, annet til åttende ledd, ellevte ledd, femtende og syttende ledd, samt femte kapittel om ligningen.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">I selskapsskatteloven unntas fra anvendelse bestemmelsene om fordeling av beskatningsretten mellom kommuner og bestemmelsene om beregning av gevinst og tap ved realisasjon av aksjer m.v.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Departementet kan gi nærmere regler om at forretningsbygg på Svalbard og bygg med kort levetid kan avskrives med inntil dobbel prosentsats.</article></article><article class="legalArticle" data-lovdata-URL="LTI/lov/1996-11-29-68/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Skattlegging ved lønnstrekk</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Skatt av lønn, pensjoner og annen ytelse som nevnt i skatteloven § 55 første ledd nr. 1 og 2 beregnes med en prosentvis fastsatt del av ytelsens bruttoverdi, jf. § 5-2.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1996-11-29-68/KAPITTEL_4" data-partID="k4"><h2>Kapittel 4 – Ligningsforvaltning</h2><article class="legalArticle" data-lovdata-URL="LTI/lov/1996-11-29-68/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Bestemmelsenes virkeområde</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dette kapittelet gjelder utligning av skatt og trygdeavgift til Svalbard samt gjennomføring av lønnstrekk etter § 3-2.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Forvaltningsloven skal, med unntak for kapittel VII om forskrifter, ikke gjelde for behandlingen av saker som omfattes av dette kapittelet.</article></article><article class="legalArticle" data-lovdata-URL="LTI/lov/1996-11-29-68/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Ligningsmyndigheter</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Kongen bestemmer hvilke organer som skal være ligningsmyndigheter for Svalbard, herunder ligningskontor for Svalbard.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Kongen kan fastsette nærmere regler om organiseringen av ligningsforvaltningen for Svalbard, herunder om hvilke funksjoner ulike ligningsmyndigheter skal ha.</article></article><article class="legalArticle" data-lovdata-URL="LTI/lov/1996-11-29-68/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Gjennomføring av ligning og lønnstrekk</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Ved gjennomføring av ligning gjelder ligningsloven kapittel 3 til 12 med mindre annet er særskilt bestemt eller følger av denne lov. I ligningsloven unntas fra anvendelse kapittel 5 om regnskapsplikt, §§ 7-3 og 7-4 om takstutvalg i kommunen og fylket, § 8-5 om særskilt avgjørelsesmyndighet samt § 8-6 om stedet for ligning.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Ved gjennomføring av lønnstrekk får ligningslovens alminnelige bestemmelser om saksbehandlingen, skattyters og arbeidsgivers opplysningsplikt, takseringsregler og sanksjoner tilsvarende anvendelse.</article></article><article class="legalArticle" data-lovdata-URL="LTI/lov/1996-11-29-68/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Selvangivelsesplikt</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Selvangivelse skal leveres av personer og selskaper som er skattepliktige til Svalbard for formue eller inntekt som nevnt i § 3-1. Ligningskontoret kan pålegge andre å levere selvangivelse.</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Selvangivelse med vedlegg leveres til ligningskontoret for Svalbard innen utgangen av februar året etter inntektsåret. For den som ligningskontoret pålegger å levere selvangivelse kan en senere frist fastsettes.</article><article class="legalP" data-absoluteaddress="/kapittel/4/paragraf/4/ledd/3/" id="kapittel-4-paragraf-4-ledd-3">Departementet kan fastsette nærmere regler om plikt til å levere selvangivelse, herunder om omfanget av oppgaveplikten og tid og sted for levering.</article></article><article class="legalArticle" data-lovdata-URL="LTI/lov/1996-11-29-68/§4-5" data-name="§4-5" data-partID="§4-5" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Kontrollopplysninger og ligningsoppgaver fra tredjemann</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Lønnsoppgave leveres til skatteoppkreveren for Svalbard innen utgangen av januar året etter inntektsåret. Andre kontrollopplysninger og ligningsoppgaver som nevnt i ligningsloven kapittel 6 leveres til ligningskontoret for Svalbard innen utgangen av februar året etter inntektsåret.</article><article class="legalP" data-absoluteaddress="/kapittel/4/paragraf/5/ledd/2/" id="kapittel-4-paragraf-5-ledd-2">Departementet kan fastsette nærmere regler om levering av oppgaver som nevnt i første ledd, herunder om omfanget av oppgaveplikten og tid og sted for levering.</article></article><article class="legalArticle" data-lovdata-URL="LTI/lov/1996-11-29-68/§4-6" data-name="§4-6" data-partID="§4-6" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Kontroll m.v. av lønnstrekk</span></h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Ligningskontoret for Svalbard foretar kontroll av fastsatt lønnstrekk og beregner pensjonsgivende inntekt for kalenderåret. Fastsettelsen skjer etter ligningskontorets skjønn når fristen for levering av lønnsoppgave er oversittet.</article><article class="legalP" data-absoluteaddress="/kapittel/4/paragraf/6/ledd/2/" id="kapittel-4-paragraf-6-ledd-2">Ligningskontoret kan fravike opplysningene i lønnsoppgaven når det er grunn til å anta at de er uriktige. Før opplysningene fravikes, skal arbeidsgiver og arbeidstaker gis en passende frist for uttalelse.</article><article class="legalP" data-absoluteaddress="/kapittel/4/paragraf/6/ledd/3/" id="kapittel-4-paragraf-6-ledd-3">Skatteliste, jf. ligningsloven § 8-8, skal også inneholde opplysning om skatt og trygdeavgift fastsatt ved lønnstrekk. Samtidig med utleggingen av skattelisten sendes melding til skattyteren om skatt, trygdeavgift og pensjonspoeng.</article><article class="legalP" data-absoluteaddress="/kapittel/4/paragraf/6/ledd/4/" id="kapittel-4-paragraf-6-ledd-4">Departementet kan fastsette nærmere regler om gjennomføring av lønnstrekkordningen, herunder om lønnstrekk i naturalytelser og utgiftsgodtgjørelser.</article></article><article class="legalArticle" data-lovdata-URL="LTI/lov/1996-11-29-68/§4-7" data-name="§4-7" data-partID="§4-7" data-absoluteaddress="/kapittel/4/paragraf/7/" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Endring av ligning og lønnstrekk</span></h3><article class="legalP" data-absoluteaddress="/kapittel/4/paragraf/7/ledd/1/" id="kapittel-4-paragraf-7-ledd-1">Klage etter ligningsloven §§ 9-2 og 9-3 leveres ligningskontoret for Svalbard.</article><article class="legalP" data-absoluteaddress="/kapittel/4/paragraf/7/ledd/2/" id="kapittel-4-paragraf-7-ledd-2">Bestemmelsene om endring av ligning i ligningsloven kapittel 9 gjelder tilsvarende ved endring av skatt og trygdeavgift fastsatt ved lønnstrekk.</article></article><article class="legalArticle" data-lovdata-URL="LTI/lov/1996-11-29-68/§4-8" data-name="§4-8" data-partID="§4-8" data-absoluteaddress="/kapittel/4/paragraf/8/" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Regnskapskontroll</span></h3><article class="legalP" data-absoluteaddress="/kapittel/4/paragraf/8/ledd/1/" id="kapittel-4-paragraf-8-ledd-1">Ligningsmyndighetene kan ved to registrerte eller statsautoriserte revisorer foreta en nærmere granskning av en skattyters regnskaper. Skattyteren skal gi revisorene adgang til å foreta de nødvendige undersøkelser, og gi de opplysninger og den bistand som kreves for å utføre oppdraget.</article></article><article class="legalArticle" data-lovdata-URL="LTI/lov/1996-11-29-68/§4-9" data-name="§4-9" data-partID="§4-9" data-absoluteaddress="/kapittel/4/paragraf/9/" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Særlige bestemmelser for visse grupper skattytere</span></h3><article class="legalP" data-absoluteaddress="/kapittel/4/paragraf/9/ledd/1/" id="kapittel-4-paragraf-9-ledd-1">Departementet kan fastsette nærmere regler om omfanget av oppgaveplikten etter dette kapittelet for grupper av skattytere. Departementet kan også i forskrift fastsette nærmere krav til bokføringen eller årsoppgjøret for næringsdrivende og selskaper, eller for grupper av slike.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1996-11-29-68/KAPITTEL_5" data-partID="k5"><h2>Kapittel 5 – Betaling og innkreving av skatt</h2><article class="legalArticle" data-lovdata-URL="LTI/lov/1996-11-29-68/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Skatt fastsatt ved ligning</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Skattebetalingsloven får med unntak av kapittel II, §§ 3 og 39 til 45 tilsvarende anvendelse for betaling og innkreving av skatt fastsatt etter § 3-1.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">De funksjoner som etter skattebetalingsloven tilligger fylkesskattesjefen eller ligningssjefen i kommunen skal tilligge ligningssjefen ved ligningskontoret for Svalbard. De funksjoner som etter skattebetalingsloven tilligger skatteoppkreveren i kommunen skal tilligge skatteoppkreveren for Svalbard.</article></article><article class="legalArticle" data-lovdata-URL="LTI/lov/1996-11-29-68/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Skatt fastsatt ved lønnstrekk</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Ved utbetaling av lønn og annen godtgjørelse for arbeid skal arbeidsgiver gjøre fradrag i ytelsens verdi for skatt fastsatt etter § 3-2.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Når den ansatte mottar naturalytelser gjøres fradrag for skatt så langt kontante ytelser rekker. Resterende skattebeløp skal innbetales fra den ansatte til arbeidsgiveren på ytelsestidspunktet.</article><article class="legalP" data-absoluteaddress="/kapittel/5/paragraf/2/ledd/3/" id="kapittel-5-paragraf-2-ledd-3">Skattebetalingsloven § 11 nr. 4 gjelder tilsvarende.</article><article class="legalP" data-absoluteaddress="/kapittel/5/paragraf/2/ledd/4/" id="kapittel-5-paragraf-2-ledd-4">Arbeidsgiveren skal innbetale lønnstrekk til skatteoppkreveren for Svalbard i halvårlige terminer. Terminene begynner 1. januar og 1. juli. Lønnstrekk innbetales senest 30 dager etter terminens slutt. Ved fristoversittelse påløper renter etter en sats som departementet fastsetter.</article><article class="legalP" data-absoluteaddress="/kapittel/5/paragraf/2/ledd/5/" id="kapittel-5-paragraf-2-ledd-5">Er lønnstrekket for lavt skal arbeidsgiver innbetale differansen. Arbeidsgiver som dekker en ansatts skatt etter foregående punktum kan motregne regresskravet i lønn og annen godtgjørelse til den ansatte. Den ansatte kan holdes ansvarlig for beløpet når kravet i forhold til arbeidsgiver må anses som uerholdelig. Er lønnstrekket for høyt skal differansen tilbakebetales den ansatte.</article><article class="legalP" data-absoluteaddress="/kapittel/5/paragraf/2/ledd/6/" id="kapittel-5-paragraf-2-ledd-6">Krav på skatt etter denne bestemmelse er tvangsgrunnlag for utlegg.</article><article class="legalP" data-absoluteaddress="/kapittel/5/paragraf/2/ledd/7/" id="kapittel-5-paragraf-2-ledd-7">Bestemmelsene i denne paragraf gjelder tilsvarende ved utbetaling av andre ytelser som nevnt i § 3-2.</article></article><article class="legalArticle" data-lovdata-URL="LTI/lov/1996-11-29-68/§5-3" data-name="§5-3" data-partID="§5-3" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Skatteoppkrever</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Kongen bestemmer hvilke organer som skal være skatteoppkrever for Svalbard, og kan fastsette nærmere regler om organiseringen av skatteoppkrevingen.</article></article><article class="legalArticle" data-lovdata-URL="LTI/lov/1996-11-29-68/§5-4" data-name="§5-4" data-partID="§5-4" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Forskjellige bestemmelser</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Departementet kan nedsette eller ettergi skatt i samsvar med skattebetalingsloven § 41.</article><article class="legalP" data-absoluteaddress="/kapittel/5/paragraf/4/ledd/2/" id="kapittel-5-paragraf-4-ledd-2">Ved søksmål m.v. i saker om skatt til Svalbard gjelder skattebetalingsloven § 48 tilsvarende.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1996-11-29-68/KAPITTEL_6" data-partID="k6"><h2>Kapittel 6 – Ikrafttredelse og overgangsbestemmelser</h2><article class="legalArticle" data-lovdata-URL="LTI/lov/1996-11-29-68/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Denne lov trer i kraft med virkning fra 1. januar 1998. Samtidig oppheves lov av 15. juli 1925 om skatt til Svalbard på formue og inntekt.</article></article><article class="legalArticle" data-lovdata-URL="LTI/lov/1996-11-29-68/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Overgangsbestemmelser</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Departementet kan i forskrift fastsette overgangsregler til denne lov.</article></article></section></main></body></html>