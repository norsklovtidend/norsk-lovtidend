<!DOCTYPE html><html lang="no"><head><title>Forskrift om verdipapirforetaks handel for egen regning som ledd i foretakets alminnelige kapitalforvaltning, herunder om melding av slik handel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1996-09-26-948</dd><dt class="dokid">DokumentID</dt><dd class="dokid">LTI/forskrift/1996-09-26-948</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 19</dd><dt class="dateInForce">I kraft fra</dt><dd class="dateInForce">1996-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§4-5</li></ul></dd><dt class="dateOfPublication">Kunngjort</dt><dd class="dateOfPublication">1996-11-08</dd><dt class="title">Tittel</dt><dd class="title">Forskrift om verdipapirforetaks handel for egen regning som ledd i foretakets alminnelige kapitalforvaltning, herunder om melding av slik handel.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 26. september 1996 med hjemmel i lov av 14. juni 1985 nr. 61 om verdipapirhandel (verdipapirhandelloven) § 4-5 annet ledd.</dd><dt class="refid">RefID</dt><dd class="refid">forskrift/1996-09-26-948</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om verdipapirforetaks handel for egen regning som ledd i foretakets alminnelige kapitalforvaltning, herunder om melding av slik handel.<ul class="tocSubUl"><li>§ 1. Anvendelsesområde</li><li>§ 2. Alminnelig kapitalforvaltning</li><li>§ 3. Journal over handel for egen regning</li><li>§ 4. Melding til Kredittilsynet</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-09-26-948" id="dokument"><h1>Forskrift om verdipapirforetaks handel for egen regning som ledd i foretakets alminnelige kapitalforvaltning, herunder om melding av slik handel.</h1><article class="legalArticle" data-lovdata-URL="LTI/forskrift/1996-09-26-948/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for verdipapirforetak som ikke er kredittinstitusjon og som kjøper, selger eller tegner finansielle instrumenter for egen regning som ledd i foretakets alminnelige kapitalforvaltning.</article></article><article class="legalArticle" data-lovdata-URL="LTI/forskrift/1996-09-26-948/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Alminnelig kapitalforvaltning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Verdipapirforetaket skal utarbeide interne retningslinjer som angir vilkårene for når de enkelte handler foretatt for egen regning inngår i foretakets alminnelige kapitalforvaltning.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Foretaket skal innrette virksomheten slik at det oppbevarer finansielle instrumenter handlet for egen regning som ledd i alminnelig kapitalforvaltning, adskilt fra instrumenter handlet for egen regning som ledd i investeringstjenestevirksomhet.</article></article><article class="legalArticle" data-lovdata-URL="LTI/forskrift/1996-09-26-948/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Journal over handel for egen regning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Verdipapirforetaket skal for alle handler omfattet av forskriften her føre journal som minst inneholder dato, klokkeslett for ordreutførelse, navn og betegnelse på finansielt instrument, antall enheter og kurs, samt om handelen gjelder kjøp, salg eller tegning. De samme opplysninger med tillegg av dato og klokkeslett for ordremottak skal i journal eller på annen måte fremgå samlet for alle gjeldende kundeordrer foretaket har i de samme finansielle instrumenter.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Opplysninger som nevnt i første ledd kan inngå som del av foretakets ordre- og omsetningsjournaler dersom opplysningene kan presenteres i separate journaler etter første ledd.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Foretaket plikter å utarbeide interne kontrollrutiner med sikte på å forhindre at det foretas handler for egen regning som ledd i foretakets alminnelige kapitalforvaltning i strid med verdipapirhandelloven § 5-3 første ledd.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Journaler som nevnt i første ledd skal oppbevares i 10 år.</article></article><article class="legalArticle" data-lovdata-URL="LTI/forskrift/1996-09-26-948/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding til Kredittilsynet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Verdipapirforetaket skal etter krav fra Kredittilsynet kunne fremlegge på en oversiktlig måte den dokumentasjon som følger av § 3 første ledd.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tilsvarende skal foretaket kunne dokumentere at handler for egen regning i tilfeller som nevnt i verdipapirhandelloven § 5-3 første ledd ikke er foretatt.</article></article><article class="legalArticle" data-lovdata-URL="LTI/forskrift/1996-09-26-948/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 31. desember 1996.</article></article></main></body></html>