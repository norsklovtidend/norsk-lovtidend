<!DOCTYPE html><html lang="no"><head><title>Forskrift om endring i forskrift om ordningen av påtalemyndigheten (Påtaleinstruksen).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1996-03-01-228</dd><dt class="dokid">DokumentID</dt><dd class="dokid">LTI/forskrift/1996-03-01-228</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 4</dd><dt class="dateInForce">I kraft fra</dt><dd class="dateInForce">1996-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li><li>lov/1981-05-22-25/§67</li></ul></dd><dt class="dateOfPublication">Kunngjort</dt><dd class="dateOfPublication">1996-03-21</dd><dt class="title">Tittel</dt><dd class="title">Forskrift om endring i forskrift om ordningen av påtalemyndigheten (Påtaleinstruksen).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 1. mars 1996 med hjemmel i lov av 22. mai 1981 nr. 25 om rettergangsmåten i straffesaker § 62 og § 67. Fremmet av Justis- og politidepartementet.</dd><dt class="refid">RefID</dt><dd class="refid">forskrift/1996-03-01-228</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ordningen av påtalemyndigheten (Påtaleinstruksen).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-01-228" id="dokument"><h1>Forskrift om endring i forskrift om ordningen av påtalemyndigheten (Påtaleinstruksen).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-03-01-228/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 28. juni 1985 nr. 1679 om ordningen av påtalemyndigheten (Påtaleinstruksen) gjøres følgende endringer:</article> <article class="defaultP" margin-top="true">Kap 34 overskriften skal lyde:</article><article class="defaultP"><i>Kap 34. Saker som etterforskes under ledelse av de særskilte etterforskingsorganene</i></article> <article class="defaultP" margin-top="true">§ 34-1 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I saker som gjelder spørsmålet om en ansatt i politiet eller påtalemyndigheten har begått en straffbar handling i tjenesten, skal etterforskingen ledes av et særskilt etterforskingsorgan. Det samme gjelder saker uten mistanke om straffbar handling i tilfeller som nevnt i § 34-4 første ledd. Ved slik etterforsking har etterforskingsorganet den myndighet og de oppgaver som ellers tilligger politimesteren. Etterforskingsorganet kan derunder beslutte bruk av tvangsmidler og begjære rettergangsskritt. Etterforskingsorganet trer ikke i virksomhet i saker som avgjøres med forenklet forelegg etter vegtrafikkloven § 31 b eller tolloven § 68, eller som behandles av overvåkingstjenesten, jf overvåkingsinstruksen gitt ved forskrift 25. november 1977 nr. 7.</article> <article class="defaultP" margin-top="true">§ 34-1 annet ledd nytt siste punktum skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Lederen for etterforskingsorganet kan etter behov tilkalle varamedlemmer til å behandle saker i organet.</article> <article class="defaultP" margin-top="true">§ 34-1 nytt fjerde ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Med politi menes i dette kapittel også politihøyskolestudenter under praksis og innkalte mannskaper fra politireserven.</article> <article class="defaultP" margin-top="true">§ 34-2 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Reglene i straffeprosessloven og i påtaleinstruksen kap 1 til 30 og kap 33 får tilsvarende anvendelse i saker der etterforskingen ledes av et særskilt etterforskingsorgan, så langt de passer eller ikke annet følger av reglene i dette kapitlet.</article> <article class="defaultP" margin-top="true">§ 34-3 tredje ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Lederen for etterforskingsorganet eller det medlem han gir fullmakt skal i saker etter § 34-4 første ledd første punktum på egenhånd avgi innstilling etter § 34-6 første ledd om å henlegge en sak uten at det foretas etterforskning, når det er klart at det anmeldte forhold ikke straffbart eller ikke er gjenstand for offentlig påtale eller anmeldelsen må anses åpenbart grunnløs. Lederen kan ellers avgi innstilling om henleggelse i saker hvor det ikke påvises rimelig grunn til å iverksette etterforsking.</article> <article class="defaultP" margin-top="true">§ 34-4 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Etterforsking iverksettes når det som følge av anmeldelse eller andre omstendigheter er rimelig grunn til å undersøke om en ansatt i politiet eller påtalemyndigheten har begått en straffbar handling i tjenesten. Etterforsking skal som regel iverksettes når det begjæres av en ansatt som det er framsatt mistanke mot. Selv om det ikke er grunn til mistanke om en straffbar handling, skal etterforsking settes i verk dersom noen dør eller blir alvorlig skadet som følge av politiets eller påtalemyndighetens tjenesteutøvelse, eller noen dør eller blir alvorlig skadet mens de er tatt hånd om av politiet eller påtalemyndigheten.</article> <article class="defaultP" margin-top="true">§ 34-4 fjerde ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Etterforskingsorganet kan selv foreta etterforskingsskritt. Det skal såvidt mulig selv foreta utenrettslig avhør. Bruk av egenrapporter fra anmeldt, mistenkt eller vitne bør unngås. Når det etter sakens eller avhørets art anses ubetenkelig, kan avhøret foretas av ett medlem alene.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-03-01-228/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>