<!DOCTYPE html><html lang="no"><head><title>Forskrift om norske kredittinstitusjoners virksomhet i annen stat i Det europeiske økonomiske samarbeidsområde.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1996-06-28-678</dd><dt class="dokid">DokumentID</dt><dd class="dokid">LTI/forskrift/1996-06-28-678</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 12</dd><dt class="dateInForce">I kraft fra</dt><dd class="dateInForce">1996-06-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-07-1/§4</li><li>lov/1988-06-10-40/§1-3</li><li>lov/1988-06-10-40/§2a-1</li></ul></dd><dt class="dateOfPublication">Kunngjort</dt><dd class="dateOfPublication">1996-07-26</dd><dt class="title">Tittel</dt><dd class="title">Forskrift om norske kredittinstitusjoners virksomhet i annen stat i Det europeiske økonomiske samarbeidsområde.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 28. juni 1996 med hjemmel i lov 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (Kredittilsynet) § 4 nr. 4 og lov 10. juni 1988 nr. 40 om finansieringsvirksomhet og finansinstitusjoner § 1-3 annet ledd og § 2a-1 annet ledd. Jf. EØS-avtalen vedlegg IX punktene 15, 16, 20 og 22 (Rdir 77/780/EØF, Rdir 83/350/EØF, Rdir 86/635/EØF, Rdir 89/117/EØF og Rdir 89/646/EØF).</dd><dt class="refid">RefID</dt><dd class="refid">forskrift/1996-06-28-678</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om norske kredittinstitusjoners virksomhet i annen stat i Det europeiske økonomiske samarbeidsområde.<ul class="tocSubUl"><li>§ 1. Anvendelsesområde</li><li>§ 2. Definisjoner</li><li>§ 3. Etablering av filial</li><li>§ 4. Grenseoverskridende tjenesteytelser</li><li>§ 5. Språk</li><li>§ 6. Unntaksregler</li><li>§ 7. Foretak eiet av en eller flere kredittinstitusjoner</li><li>§ 8. Ikrafttredelse</li><li>Vedlegg: Liste over virksomhet som omfattes av gjensidig anerkjennelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-06-28-678" id="dokument"><h1>Forskrift om norske kredittinstitusjoners virksomhet i annen stat i Det europeiske økonomiske samarbeidsområde.</h1><article class="legalArticle" data-lovdata-URL="LTI/forskrift/1996-06-28-678/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder adgangen for forretningsbanker, sparebanker og finansieringsforetak med hovedsete her i riket, med tillatelse fra og under tilsyn av norske myndigheter, til å etablere filial og tilby tjenester i annen stat i Det europeiske økonomiske samarbeidsområde. Forskriften gjelder også for foretak som ikke er kredittinstitusjon, jf. lov 10. juli 1988 nr. 40 om finansieringsvirksomhet og finansinstitusjoner § 1-5 nr. 3, når vilkårene i forskriftens § 7 er oppfylt.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder bare virksomhet som nevnt i vedlegget til forskriften. Vedlegget anses som del av forskriften.</article></article><article class="legalArticle" data-lovdata-URL="LTI/forskrift/1996-06-28-678/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift betyr:</article><article class="defaultP"><i>Filial:</i> Etablert forretningssted i annen stat i Det europeiske økonomiske samarbeidsområde.</article><article class="defaultP"><i>Vertsstat:</i> Stat der kredittinstitusjonen har til hensikt å etablere filial og/eller tilby tjenester.</article></article><article class="legalArticle" data-lovdata-URL="LTI/forskrift/1996-06-28-678/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Etablering av filial</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">En kredittinstitusjon kan ikke uten tillatelse gitt av Kredittilsynet etablere filial i annen stat i Det europeiske økonomiske samarbeidsområde.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søknaden om tillatelse skal innholde opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">i hvilken stat kredittinstitusjonen har til hensikt å etablere filial</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">en virksomhetsplan som blant annet skal angi hvilken virksomhet som skal drives gjennom filialen, og filialens organisatoriske oppbygging</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">filialens navn og adresse samt navn på de ansvarlige personer i filialens ledelse</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">størrelsen på kredittinstitusjonens ansvarlige kapital og kapitaldekning.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kredittilsynet skal gi tillatelse med mindre det er grunn til å betvile at kredittinstitusjonens administrative struktur eller finansielle situasjon er god nok, tatt i betraktning den virksomhet som er planlagt. Dersom vilkårene er oppfylt, skal tillatelse gis innen tre måneder etter at søknaden er mottatt.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Kredittilsynet skal i slike tilfeller innen samme frist sende opplysningene fra kredittinstitusjonen til vertsstatens tilsynsmyndigheter. Kredittilsynet skal samtidig oversende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/1/" id="paragraf-3-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/1/ledd/1/" id="paragraf-3-ledd-4-punkt-1-ledd-1">bekreftelse på at den planlagte virksomhet er omfattet av kredittinstitusjonens tillatelse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/4/punkt/2/" id="paragraf-3-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/4/punkt/2/ledd/1/" id="paragraf-3-ledd-4-punkt-2-ledd-1">opplysninger om den innskuddsgarantiordning som filialen vil omfattes av.</article></article></li></ul></article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Kredittinstitusjonen skal samtidig underrettes om oversendelsen.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Kredittilsynet skal meddele kredittinstitusjonen om eventuelt avslag innen tre måneder fra mottakelsen av søknaden. Avslaget kan påklages til Finansdepartementet i samsvar med forvaltningslovens regler.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Kredittinstitusjonen har plikt til å gi melding til Kredittilsynet og vertsstatens tilsynsmyndigheter om enhver endring i forhold som er opplyst i henhold til bestemmelsene i annet ledd nr. 2 og 3 samt om endringer i den innskuddsgarantiordning filialen er omfattet av. Melding skal gis minst en måned før endringen foretas.</article></article><article class="legalArticle" data-lovdata-URL="LTI/forskrift/1996-06-28-678/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grenseoverskridende tjenesteytelser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">En kredittinstitusjon som har til hensikt å tilby tjenester i annen stat i Det europeiske økonomiske samarbeidsområde, skal gi Kredittilsynet melding om dette. Meldeplikten gjelder også dersom virksomheten skal drives fra filial i annen stat i Det europeiske økonomiske samarbeidsområde.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Meldingen skal inneholde opplysninger om i hvilken stat kredittinstitusjonen eller filial av denne har til hensikt å tilby tjenester og hvilke tjenester den skal tilby.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Kredittilsynet skal innen en måned etter at meldingen er mottatt oversende denne til tilsynsmyndighetene i vertsstaten.</article></article><article class="legalArticle" data-lovdata-URL="LTI/forskrift/1996-06-28-678/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Språk</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kredittilsynet kan kreve at de opplysninger som skal gis til Kredittilsynet i henhold til forskriften, skal være oversatt til vertsstatens språk av godkjent translatør.</article></article><article class="legalArticle" data-lovdata-URL="LTI/forskrift/1996-06-28-678/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntaksregler</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Lov 10. juni 1988 nr. 40 om finansieringsvirksomhet og finansinstitusjoner §§ 2-11 til og med 2-14 og § 2-17 gjelder ikke for virksomhet som retter seg mot andre enn kunder bosatt i Norge.</article></article><article class="legalArticle" data-lovdata-URL="LTI/forskrift/1996-06-28-678/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Foretak eiet av en eller flere kredittinstitusjoner</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften gjelder tilsvarende for foretak som ikke er kredittinstitusjon, men som driver virksomhet som nevnt i vedlegget til forskriften, dersom følgende vilkår er oppfylt:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">foretaket eies av en eller flere kredittinstitusjoner,</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">kredittinstitusjonen(e) eier til sammen 90 pst. eller mer av stemmerettighetene som er knyttet til aksjene eller andelene i foretaket,</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/7/ledd/1/punkt/3/" id="paragraf-7-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/7/ledd/1/punkt/3/ledd/1/" id="paragraf-7-ledd-1-punkt-3-ledd-1">kredittinstitusjonene har erklært at de hefter solidarisk for foretakets forpliktelser og Kredittilsynet har samtykket i at slik erklæring avgis,</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/7/ledd/1/punkt/4/" id="paragraf-7-ledd-1-punkt-4"><span class="data-originalId">4)</span><article class="legalP" data-absoluteaddress="/paragraf/7/ledd/1/punkt/4/ledd/1/" id="paragraf-7-ledd-1-punkt-4-ledd-1">foretaket er omfattet av konsolidert tilsyn med kredittinstitusjonen, eller med hver enkelt kredittinstitusjon, i samsvar med det som gjelder for stater som er omfattet av Det europeiske økonomiske samarbeidsområde. Spesielt gjelder dette beregningen av kapitaldekningen, kontrollen av store engasjement med enkeltkunder, og bestemmelser om eierandeler i andre foretak,</article></article></li><li data-li-identifier="5)" data-name="5)"><article class="listArticle" data-absoluteaddress="/paragraf/7/ledd/1/punkt/5/" id="paragraf-7-ledd-1-punkt-5"><span class="data-originalId">5)</span><article class="legalP" data-absoluteaddress="/paragraf/7/ledd/1/punkt/5/ledd/1/" id="paragraf-7-ledd-1-punkt-5-ledd-1">kredittinstitusjonen(e) tilfredsstiller de krav som stilles av hjemlandet til forsvarlig ledelse av foretaket,</article></article></li><li data-li-identifier="6)" data-name="6)"><article class="listArticle" data-absoluteaddress="/paragraf/7/ledd/1/punkt/6/" id="paragraf-7-ledd-1-punkt-6"><span class="data-originalId">6)</span><article class="legalP" data-absoluteaddress="/paragraf/7/ledd/1/punkt/6/ledd/1/" id="paragraf-7-ledd-1-punkt-6-ledd-1">kredittinstitusjonen(e) har fått tillatelse som kredittinstitusjon i stat hvis lovgivning foretaket er underlagt,</article></article></li><li data-li-identifier="7)" data-name="7)"><article class="listArticle" data-absoluteaddress="/paragraf/7/ledd/1/punkt/7/" id="paragraf-7-ledd-1-punkt-7"><span class="data-originalId">7)</span><article class="legalP" data-absoluteaddress="/paragraf/7/ledd/1/punkt/7/ledd/1/" id="paragraf-7-ledd-1-punkt-7-ledd-1">foretaket har vedtekter som tillater at slik virksomhet utøves,</article></article></li><li data-li-identifier="8)" data-name="8)"><article class="listArticle" data-absoluteaddress="/paragraf/7/ledd/1/punkt/8/" id="paragraf-7-ledd-1-punkt-8"><span class="data-originalId">8)</span><article class="legalP" data-absoluteaddress="/paragraf/7/ledd/1/punkt/8/ledd/1/" id="paragraf-7-ledd-1-punkt-8-ledd-1">de aktuelle virksomheter som utøves her i riket utøves også på kredittinstitusjonens territorium.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">I tillegg til opplysninger som nevnt i § 3 annet ledd, må søknad om filialetablering opplyse om størrelsen på datterselskapets ansvarlige kapital og konsernets konsoliderte ansvarlige kapital.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Ved oversendelse av opplysninger i henhold til § 3 fjerde ledd og § 4 tredje ledd, skal kredittilsynet vedlegge en bekreftelse på at vilkårene i første ledd er oppfylt.</article></article><article class="legalArticle" data-lovdata-URL="LTI/forskrift/1996-06-28-678/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft straks.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-06-28-678/KAPITTEL_1" data-partID="k1"><h2>Vedlegg: Liste over virksomhet som omfattes av gjensidig anerkjennelse</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Mottak av innskudd og andre midler som skal tilbakebetales</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Utlånsvirksomhet<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Finansiell leasing</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Betalingsformidling</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/punkt/5/" id="kapittel-1-punkt-5"><span class="data-originalId">5.</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Utstedelse og forvaltning av betalingsmidler (kredittkort, reisesjekker, bankremisser)</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/punkt/6/" id="kapittel-1-punkt-6"><span class="data-originalId">6.</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Garantier og sikkerhetsstillelse</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/punkt/7/" id="kapittel-1-punkt-7"><span class="data-originalId">7.</span><article class="legalP" data-absoluteaddress="/kapittel/1/punkt/7/ledd/1/" id="kapittel-1-punkt-7-ledd-1">Transaksjoner for institusjonens egen regning eller for kundenes regning i:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/punkt/7/ledd/1/punkt/1/" id="kapittel-1-punkt-7-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/punkt/7/ledd/1/punkt/1/ledd/1/" id="kapittel-1-punkt-7-ledd-1-punkt-1-ledd-1">pengemarkedsinstrumenter (sjekker, veksler, innskuddsbevis osv.)</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/punkt/7/ledd/1/punkt/2/" id="kapittel-1-punkt-7-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/punkt/7/ledd/1/punkt/2/ledd/1/" id="kapittel-1-punkt-7-ledd-1-punkt-2-ledd-1">valuta</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/punkt/7/ledd/1/punkt/3/" id="kapittel-1-punkt-7-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/punkt/7/ledd/1/punkt/3/ledd/1/" id="kapittel-1-punkt-7-ledd-1-punkt-3-ledd-1">finansielle omsettelige terminkontrakter og opsjoner</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/punkt/7/ledd/1/punkt/4/" id="kapittel-1-punkt-7-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/punkt/7/ledd/1/punkt/4/ledd/1/" id="kapittel-1-punkt-7-ledd-1-punkt-4-ledd-1">valuta- og renteinstrumenter</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/punkt/7/ledd/1/punkt/5/" id="kapittel-1-punkt-7-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/punkt/7/ledd/1/punkt/5/ledd/1/" id="kapittel-1-punkt-7-ledd-1-punkt-5-ledd-1">omsettelige verdipapirer</article></article></li></ul></article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/punkt/8/" id="kapittel-1-punkt-8"><span class="data-originalId">8.</span><article class="legalP" data-absoluteaddress="/kapittel/1/punkt/8/ledd/1/" id="kapittel-1-punkt-8-ledd-1">Deltakelse i aksjeemisjoner og tjenesteytelser i forbindelse med disse</article></article></li><li data-li-identifier="9." data-name="9."><article class="listArticle" data-absoluteaddress="/kapittel/1/punkt/9/" id="kapittel-1-punkt-9"><span class="data-originalId">9.</span><article class="legalP" data-absoluteaddress="/kapittel/1/punkt/9/ledd/1/" id="kapittel-1-punkt-9-ledd-1">Rådgivning til foretak angående kapitalstruktur og foretaksstrategi og beslektede spørsmål, rådgivning og tjenester angående fusjoner og oppkjøp av foretak</article></article></li><li data-li-identifier="10." data-name="10."><article class="listArticle" data-absoluteaddress="/kapittel/1/punkt/10/" id="kapittel-1-punkt-10"><span class="data-originalId">10.</span><article class="legalP" data-absoluteaddress="/kapittel/1/punkt/10/ledd/1/" id="kapittel-1-punkt-10-ledd-1">Pengemekling</article></article></li><li data-li-identifier="11." data-name="11."><article class="listArticle" data-absoluteaddress="/kapittel/1/punkt/11/" id="kapittel-1-punkt-11"><span class="data-originalId">11.</span><article class="legalP" data-absoluteaddress="/kapittel/1/punkt/11/ledd/1/" id="kapittel-1-punkt-11-ledd-1">Porteføljeforvaltning og -rådgivning</article></article></li><li data-li-identifier="12." data-name="12."><article class="listArticle" data-absoluteaddress="/kapittel/1/punkt/12/" id="kapittel-1-punkt-12"><span class="data-originalId">12.</span><article class="legalP" data-absoluteaddress="/kapittel/1/punkt/12/ledd/1/" id="kapittel-1-punkt-12-ledd-1">Depotvirksomhet</article></article></li><li data-li-identifier="13." data-name="13."><article class="listArticle" data-absoluteaddress="/kapittel/1/punkt/13/" id="kapittel-1-punkt-13"><span class="data-originalId">13.</span><article class="legalP" data-absoluteaddress="/kapittel/1/punkt/13/ledd/1/" id="kapittel-1-punkt-13-ledd-1">Kredittopplysningsvirksomhet</article></article></li><li data-li-identifier="14." data-name="14."><article class="listArticle" data-absoluteaddress="/kapittel/1/punkt/14/" id="kapittel-1-punkt-14"><span class="data-originalId">14.</span><article class="legalP" data-absoluteaddress="/kapittel/1/punkt/14/ledd/1/" id="kapittel-1-punkt-14-ledd-1">Utleie av bankbokser.</article></article></li></ul><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Omfatter blant annet:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/14/ledd/1/punkt/1/" id="kapittel-1-punkt-14-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/14/ledd/1/punkt/1/ledd/1/" id="kapittel-1-punkt-14-ledd-1-punkt-1-ledd-1">forbrukslån,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/14/ledd/1/punkt/2/" id="kapittel-1-punkt-14-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/14/ledd/1/punkt/2/ledd/1/" id="kapittel-1-punkt-14-ledd-1-punkt-2-ledd-1">pantelån,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/14/ledd/1/punkt/3/" id="kapittel-1-punkt-14-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/punkt/14/ledd/1/punkt/3/ledd/1/" id="kapittel-1-punkt-14-ledd-1-punkt-3-ledd-1">factoring med eller uten ansvar,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/14/ledd/1/punkt/4/" id="kapittel-1-punkt-14-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/punkt/14/ledd/1/punkt/4/ledd/1/" id="kapittel-1-punkt-14-ledd-1-punkt-4-ledd-1">finansiering av forretningstransaksjoner (herunder forfeitering)</article></article></li></ul></article></footer></section></main></body></html>