<!DOCTYPE html><html lang="no"><head><title>Forskrift om tilskudd til miljørettet omlegging i kornområder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1996-12-04-1465</dd><dt class="dokid">DokumentID</dt><dd class="dokid">LTI/forskrift/1996-12-04-1465</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1998 Nr. 15</dd><dt class="dateInForce">I kraft fra</dt><dd class="dateInForce">1996-01-01 – 1999-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1998-09-14</dd><dt class="title">Tittel</dt><dd class="title">Forskrift om tilskudd til miljørettet omlegging i kornområder.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 4. desember 1996 med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/1996-12-04-1465</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til miljørettet omlegging i kornområder.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Generelle vilkår</li><li>§ 5. Spesielle vilkår</li><li>§ 6. Økonomisk støtte</li><li>§ 7. Saksbehandling</li><li>§ 8. Utbetaling</li><li>§ 9. Kontroll</li><li>§ 10. Tilbakebetaling</li><li>§ 11. Dispensasjon</li><li>§ 12. Klage</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-12-04-1465" id="dokument"><h1>Forskrift om tilskudd til miljørettet omlegging i kornområder.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-12-04-1465/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1996-12-04-1465/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Hovedformålet er redusert erosjon fra erosjonsutsatte arealer i kornområdene. Formålet med tilskuddsordningen er å gi grunnlag for å prøve ut og utvikle miljøvennlig og ekstensiv planteproduksjon på erosjonsutsatte arealer som i dag brukes til korndyrking eller annen produksjon med åpen åker.</article></article><article class="legalArticle" data-lovdata-URL="LTI/forskrift/1996-12-04-1465/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Ordningen gjelder for arealer i kornområder som er utsatt for erosjon eller arealavrenning og som har lav avkastningsevne i kornproduksjon.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Ordningen omfatter etablering og drift av beiter og arealer for produksjon av høy, frø, vekster for bioenergi eller andre vekster som gir god beskyttelse mot erosjon.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Ordningen omfatter ikke tilplanting av skog, produksjon av juletrær eller pyntegrønt.</article></article><article class="legalArticle" data-lovdata-URL="LTI/forskrift/1996-12-04-1465/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Med <i>ekstensivering</i> menes her en overgang fra åpen åker til annen planteproduksjon med mer varig plantedekke som i betydelig grad fører til redusert erosjonsrisiko og hvor bruken av gjødsel og plantevernmidler er begrenset ut fra miljøhensyn.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Med <i>åpen åker</i> menes åker med planteproduksjon med årlig jordarbeiding/tilsåing.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Med <i>omlagt areal</i> menes fulldyrka areal som legges om fra åpen åker til ekstensiv drift i samsvar med kravene i denne forskrift, jf § 5. Dette areal kan gis årlig arealtillegg for ekstensiv planteproduksjon. Omlagt areal omfatter ikke tilgrensende areal.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Med <i>tilgrensende areal</i> menes fulldyrka-, overflatedyrka areal og beite som drives sammen med omlagt areal med ekstensiv drift i samsvar med kravene i denne forskrift. Omstillingsstøtte kan gis til investeringer som omfatter både omlagt areal og tilgrensende areal.</article></article><article class="legalArticle" data-lovdata-URL="LTI/forskrift/1996-12-04-1465/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle vilkår</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det kan gis støtte til gårdsbruk i drift hvor brukeren og bruket fyller vilkårene i den generelle forskriften for produksjonstillegg i jordbruket, § 3. Gårdsbruk i offentlig eie kan gis støtte til miljørettet omlegging. Det er et vilkår at søkeren overholder kravene til bevaring av kulturlandskap som er gitt i forskrift om areal- og kulturlandskapstillegg. Minsteareal for inngåelse av kontrakt er 10 daa.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Dersom søkeren ikke eier bruket, må det gis skriftlig samtykke fra eieren for å gjennomføre investeringsarbeider. Den som mottar omstillingsstøtte til investeringsarbeider forplikter seg til å gjennomføre arbeidet i samsvar med godkjent plan/kontrakt og til å vedlikeholde anlegget i minst 10 år.</article></article><article class="legalArticle" data-lovdata-URL="LTI/forskrift/1996-12-04-1465/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Spesielle vilkår</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Følgende vilkår må være oppfylt:</article> <article class="defaultP" margin-top="true"><i>A Produksjon</i><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/5/ledd/1/punkt/1/" id="kapittel-1-paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/5/ledd/1/punkt/1/ledd/1/" id="kapittel-1-paragraf-5-ledd-1-punkt-1-ledd-1"><i> Økonomi.</i> Omlegging må representere et økonomisk alternativ til korndyrking.</article></article></li><li data-li-identifier="2.>" data-name="2.>"><article class="listArticle" data-absoluteaddress="/kapittel/1/paragraf/5/ledd/1/punkt/2/" id="kapittel-1-paragraf-5-ledd-1-punkt-2"><span class="data-originalId">2.&gt;</span><article class="legalP" data-absoluteaddress="/kapittel/1/paragraf/5/ledd/1/punkt/2/ledd/1/" id="kapittel-1-paragraf-5-ledd-1-punkt-2-ledd-1">2.<i> Jordarbeiding.</i> Årlig jordarbeiding skal normalt ikke skje. Ved eventuell jordarbeiding må gjensåing skje så tidlig at det er godt etablert plantedekke om høsten. Jordarbeiding og gjensåing må normalt ikke skje senere enn 1. august.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/5/ledd/1/punkt/3/" id="kapittel-1-paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/5/ledd/1/punkt/3/ledd/1/" id="kapittel-1-paragraf-5-ledd-1-punkt-3-ledd-1"><i> Gjødsling.</i> Bruken av gjødsel, handelsgjødsel, husdyrgjødsel o.a., begrenses til inntil 70% av normnivå for den aktuelle veksten på det aktuelle arealet. Planlagt gjødsling må dokumenteres med gjødselplan. Kalking kan skje etter behov.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/5/ledd/1/punkt/4/" id="kapittel-1-paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/5/ledd/1/punkt/4/ledd/1/" id="kapittel-1-paragraf-5-ledd-1-punkt-4-ledd-1"><i> Plantevernmidler.</i> Kjemiske plantevernmidler skal ikke brukes i kontraktsperioden med mindre dette er en del av et godkjent skjøtselsopplegg og inngår i kontrakten.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/5/ledd/1/punkt/5/" id="kapittel-1-paragraf-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/5/ledd/1/punkt/5/ledd/1/" id="kapittel-1-paragraf-5-ledd-1-punkt-5-ledd-1"><i> Høsting.</i> Arealene skal høstes. Beiting regnes som høsting.</article></article></li></ul><p class="leddfortsettelse"><i> B Forvaltning</i></p><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/5/ledd/1/punkt/6/" id="kapittel-1-paragraf-5-ledd-1-punkt-6"><span class="data-originalId">1.</span><article class="legalP" data-absoluteaddress="/kapittel/1/paragraf/5/ledd/1/punkt/6/ledd/1/" id="kapittel-1-paragraf-5-ledd-1-punkt-6-ledd-1"><i> Kontrakt.</i> Søkeren må inngå kontrakt med fylkesmannen med betingelser om ekstensiv drift. Det er en forutsetning for støtten at vilkårene blir fulgt i kontraktsperioden. Kontraktsperioden skal være 3 – 5 år.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/5/ledd/1/punkt/7/" id="kapittel-1-paragraf-5-ledd-1-punkt-7"><span class="data-originalId">2.</span><article class="legalP" data-absoluteaddress="/kapittel/1/paragraf/5/ledd/1/punkt/7/ledd/1/" id="kapittel-1-paragraf-5-ledd-1-punkt-7-ledd-1"><i> Opplysninger.</i> Den som mottar støtte plikter å stille opplysninger til rådighet for fylkesmannen for evaluering av tiltaket og ordningen.</article></article></li></ul></article></article><article class="legalArticle" data-lovdata-URL="LTI/forskrift/1996-12-04-1465/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Økonomisk støtte</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Driftsomlegging kan fremmes ved omstillingsstøtte, årlig arealstøtte og støtte til utviklingstiltak;<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/6/ledd/1/punkt/1/" id="kapittel-1-paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/6/ledd/1/punkt/1/ledd/1/" id="kapittel-1-paragraf-6-ledd-1-punkt-1-ledd-1"><i>Omstillingsstøtte.</i> Dette er en engangsstøtte som kan gis til enkeltbruk og til fellestiltak mellom flere brukere. Støtten gis til nedskriving av investeringskostnader knyttet til driftsomlegging, på omlagt og tilgrensende arealer. Engangsstøtten kan være inntil 70% av godkjent tilskuddsgrunnlag. I tilskuddsgrunnlaget kan tas med kostnader til gjerding, drikkeplasser og tilplantinger for å skaffe ly og skygge for beitedyra, herunder utforming av hamnehager. Tilskuddsgrunnlaget for omstillingsstøtten begrenses oppad til kr 500 pr dekar omlagt areal (jf § 3) Frist for utførelse av investeringsarbeider blir gitt i kontrakten, normalt 1 år.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/6/ledd/1/punkt/2/" id="kapittel-1-paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/6/ledd/1/punkt/2/ledd/1/" id="kapittel-1-paragraf-6-ledd-1-punkt-2-ledd-1"><i> Årlig arealtillegg.</i> Dette tillegget skal kompensere for økte driftsutgifter, reduserte inntekter og skal stimulere til omlegging. Arealtillegget er på kr 100 pr dekar pr år for godkjent omlagt areal og kommer i tillegg til ordinært AK-tillegg som vedkommende areal har krav på. Tilskudd til miljørettet omlegging kan ikke gis til arealer som mottar tilskudd til økologisk produksjon.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/6/ledd/1/punkt/3/" id="kapittel-1-paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/6/ledd/1/punkt/3/ledd/1/" id="kapittel-1-paragraf-6-ledd-1-punkt-3-ledd-1"><i>Støtte til utviklingstiltak.</i> Støtte til utviklingstiltak kan gis til tiltak/prosjekter som skal utvikle og styrke produksjoner basert på ekstensiv planteproduksjon. Fylkesmannen fastsetter størrelsen på støtten til utviklingstiltak i hver enkelt sak.</article></article></li></ul></article></article><article class="legalArticle" data-lovdata-URL="LTI/forskrift/1996-12-04-1465/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Saksbehandling</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Landbruksdepartementet kan utarbeide søknadsskjema for ordningen. Fylkesmannen kan fastsette søknadsfrist i sitt fylke.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Søknad sendes til kommunen. Det skal gis opplysninger om omfang og beliggenhet av areal som ønskes omlagt, dagens produksjon og planlagt ekstensiv produksjon. Det må lages arbeidsplan med kostnadsoverslag for tilskuddsberettigete investeringer. Utsnitt av økonomisk kartverk e.l. som viser arealer og planlagte investeringer må følge søknaden.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Kommunen sender saken med sin uttalelse til fylkesmannen for avgjørelse.</article><article class="legalP" data-absoluteaddress="/kapittel/1/paragraf/7/ledd/4/" id="kapittel-1-paragraf-7-ledd-4">Fylkesmannen kan ut fra spesielle miljøhensyn stille tilleggsvilkår til miljørettet omlegging. Tilleggsvilkår må inngå i kontrakten.</article><article class="legalP" data-absoluteaddress="/kapittel/1/paragraf/7/ledd/5/" id="kapittel-1-paragraf-7-ledd-5">Løyving av tilskudd forutsetter godkjent kontrakt som er undertegnet av søkeren og fylkesmannen.</article></article><article class="legalArticle" data-lovdata-URL="LTI/forskrift/1996-12-04-1465/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utbetaling</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Fylkesmannen utbetaler tilskudd.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Omstillingsstøtten utbetales når arbeidet er utført og det foreligger ferdigattest. Dersom løyvd tilskudd er over 10.000,- kr kan det foretas delutbetaling etter hvert som arbeidet utføres. Minst 25% av tilskuddet holdes tilbake til arbeidet er fullført. Fylkesmannen eller den fylkesmannen gir fullmakt utsteder ferdigattest.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Årlig arealtillegg utbetales en gang i året.</article><article class="legalP" data-absoluteaddress="/kapittel/1/paragraf/8/ledd/4/" id="kapittel-1-paragraf-8-ledd-4">Støtte til utviklingstiltak/prosjekter kan utbetales etter hvert som prosjektet gjennomføres. Minst 25% av tilskuddet holdes tilbake til arbeidet er sluttført.</article></article><article class="legalArticle" data-lovdata-URL="LTI/forskrift/1996-12-04-1465/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Fylkesmannen, eller den fylkesmannen gir fullmakt skal føre kontroll med og følge opp de tiltak som får omstillingsstøtte og påse at vilkår i forskrift og i kontrakt er oppfylt før utbetaling av årlig arealtillegg. Mottaker av tilskudd må godta kontroll og er forpliktet til å gi nødvendige opplysninger for kontrollen. Landbruksdepartementet kan gi nærmere retningslinjer for kontrollen.</article></article><article class="legalArticle" data-lovdata-URL="LTI/forskrift/1996-12-04-1465/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tilbakebetaling</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Tilskudd kan kreves tilbakebetalt, helt eller delvis, dersom det avdekkes forhold som er i strid med forutsetningene for støtten. Fylkesmannen kan gi pålegg om tilleggsarbeid og utbedringer for å gi tiltaket tilfredsstillende utforming. Krav om tilbakebetaling rettes mot den bruker som har mottatt tilskuddet.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Vedtak om krav om tilbakebetaling treffes av fylkesmannen. Når vedtak om tilbakebetaling er framsatt, kan kravet motregnes i produksjonstillegg eller andre tilskudd som mottakeren har krav på, eller inndrives etter vanlige rettsregler. Det kan kreves morarenter av det beløp som skal tilbakebetales, jf lov av 17. desember 1976 nr 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/1996-12-04-1465/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Fylkesmannen kan fravike bestemmelsene i denne forskriften når særlige grunner tilsier det. Dispensasjonen kan ikke gå ut over formålet med ordningen.</article></article><article class="legalArticle" data-lovdata-URL="LTI/forskrift/1996-12-04-1465/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Klage</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Vedtak som er truffet i medhold av denne forskriften kan påklages etter lov av 10. februar 1967 om behandlingsmåten i forvaltningssaker (forvaltningsloven) kap VI. Klagefristen er 3 uker fra melding om avgjørelsen er mottatt. Klagen sendes om fylkesmannen til Landbruksdepartementet som er klageinstans.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-12-04-1465/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften gjelder fra 1. januar 1996 til 31. desember 1999.</article></section></main></body></html>