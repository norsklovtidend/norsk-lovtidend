<!DOCTYPE html><html lang="no"><head><title>Instruks for kaninkjøttkontroll.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1996-04-15-393</dd><dt class="dokid">DokumentID</dt><dd class="dokid">LTI/forskrift/1996-04-15-393</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 8</dd><dt class="dateInForce">I kraft fra</dt><dd class="dateInForce">1996-04-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1957-04-12-2</li><li>forskrift/1996-02-02-132/§14</li></ul></dd><dt class="dateOfPublication">Kunngjort</dt><dd class="dateOfPublication">1996-06-03</dd><dt class="title">Tittel</dt><dd class="title">Instruks for kaninkjøttkontroll.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 15. april 1996 med hjemmel i forskrift 2. februar 1996 nr. 132 om hygiene og kontroll m.v. ved produksjon og frambud m.v. av kaninkjøtt § 14, jf. EØS-avtalens vedlegg I, del I, nr. 34 (Rdir. 91/495/EØF).</dd><dt class="refid">RefID</dt><dd class="refid">forskrift/1996-04-15-393</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for kaninkjøttkontroll.<ul class="tocSubUl"><li>1. Tilsyn med virksomheter</li><li>2. Ante-mortem undersøkelse</li><li>3. Post-mortem undersøkelse</li><li>4. Kassasjon</li><li>5. Stempelmerking</li><li>6. Stempelmerkets utforming</li><li>7. Stempelmerkets plassering m.v.</li><li>8. Rapportering</li><li>9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-04-15-393" id="dokument"><h1>Instruks for kaninkjøttkontroll.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-04-15-393/KAPITTEL_1" data-partID="k1"><h2>1. Tilsyn med virksomheter</h2><article class="marginIdArticle" data-partID="a1.1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">1.1</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">I autoriserte virksomheter skal tilsynsveterinæren være til stede mens post-mortem undersøkelsen pågår.</article></article><article class="marginIdArticle" data-partID="a1.2" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">1.2</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">I autoriserte nedskjæringsvirksomheter skal tilsynsveterinær/kontrolltekniker jevnlig føre tilsyn med de hygieniske forhold og med registreringene av ferskt kjøtt som tas inn i eller sendes ut fra virksomheten.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-04-15-393/KAPITTEL_2" data-partID="k2"><h2>2. Ante-mortem undersøkelse</h2><article class="marginIdArticle" data-partID="a2.1" data-absoluteaddress="/kapittel/2/punkt/1/" id="kapittel-2-punkt-1"><span class="data-marginOriginalId">2.1</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Ante-mortem undersøkelse kan som hovedregel skje i besetningen og skal omfatte undersøkelse av:</article></article><article class="marginIdArticle" data-partID="a2.1.1" data-absoluteaddress="/kapittel/2/punkt/2/" id="kapittel-2-punkt-2"><span class="data-marginOriginalId">2.1.1</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">om dyrene lider av sjukdom som kan overføres til mennesker eller dyr og om symptomer eller allmenntilstand gir grunn til å frykte utbrudd av en slik sjukdom.</article></article><article class="marginIdArticle" data-partID="a2.1.2" data-absoluteaddress="/kapittel/2/punkt/3/" id="kapittel-2-punkt-3"><span class="data-marginOriginalId">2.1.2</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">om det foreligger symptomer på sjukdommer eller plager som berører dyrenes allmenntilstand og som kan gjøre kjøttet uegnet til folkemat.</article></article><article class="marginIdArticle" data-partID="a2.2" data-absoluteaddress="/kapittel/2/punkt/4/" id="kapittel-2-punkt-4"><span class="data-marginOriginalId">2.2</span><article class="legalP" data-absoluteaddress="/kapittel/2/punkt/4/ledd/1/" id="kapittel-2-punkt-4-ledd-1">Foretas ante-mortem undersøkelse i besetningen mindre enn 24 timer før transport til slakteriet og dyrene anses som friske kan kontrollen på slakteriet begrenses til påvisning av skader påført under transport samt undersøkelse av dyrenes identitet.</article></article><article class="marginIdArticle" data-partID="a2.3" data-absoluteaddress="/kapittel/2/punkt/5/" id="kapittel-2-punkt-5"><span class="data-marginOriginalId">2.3</span><article class="legalP" data-absoluteaddress="/kapittel/2/punkt/5/ledd/1/" id="kapittel-2-punkt-5-ledd-1">Foretas ante-mortem undersøkelse på slakteriet skal dette skje innen 24 timer etter ankomst. Går det over 24 timer før slakting skal undersøkelsen gjentas.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-04-15-393/KAPITTEL_3" data-partID="k3"><h2>3. Post-mortem undersøkelse</h2><article class="marginIdArticle" data-partID="a3.1" data-absoluteaddress="/kapittel/3/punkt/1/" id="kapittel-3-punkt-1"><span class="data-marginOriginalId">3.1</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Slaktede dyr skal undersøkes straks etter slakting.</article></article><article class="marginIdArticle" data-partID="a3.2" data-absoluteaddress="/kapittel/3/punkt/2/" id="kapittel-3-punkt-2"><span class="data-marginOriginalId">3.2</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Post-mortem undersøkelsen skal omfatte:</article></article><article class="marginIdArticle" data-partID="a3.2.1" data-absoluteaddress="/kapittel/3/punkt/3/" id="kapittel-3-punkt-3"><span class="data-marginOriginalId">3.2.1</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">visuell undersøkelse av slaktet,</article></article><article class="marginIdArticle" data-partID="a3.2.2" data-absoluteaddress="/kapittel/3/punkt/4/" id="kapittel-3-punkt-4"><span class="data-marginOriginalId">3.2.2</span><article class="legalP" data-absoluteaddress="/kapittel/3/punkt/4/ledd/1/" id="kapittel-3-punkt-4-ledd-1">palpering, og om nødvendig innsnitt i lunger, lever, milt, nyrer og deler av skrotten som har gjennomgått en forandring,</article></article><article class="marginIdArticle" data-partID="a3.2.3" data-absoluteaddress="/kapittel/3/punkt/5/" id="kapittel-3-punkt-5"><span class="data-marginOriginalId">3.2.3</span><article class="legalP" data-absoluteaddress="/kapittel/3/punkt/5/ledd/1/" id="kapittel-3-punkt-5-ledd-1">undersøkelse for avvik i konsistens, farge, lukt og eventuelt smak,</article></article><article class="marginIdArticle" data-partID="a3.2.4" data-absoluteaddress="/kapittel/3/punkt/6/" id="kapittel-3-punkt-6"><span class="data-marginOriginalId">3.2.4</span><article class="legalP" data-absoluteaddress="/kapittel/3/punkt/6/ledd/1/" id="kapittel-3-punkt-6-ledd-1">laboratorieundersøkelser, dersom det anses nødvendig.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1996-04-15-393/KAPITTEL_4" data-partID="k4"><h2>4. Kassasjon</h2><article class="marginIdArticle" data-partID="a4.1" data-absoluteaddress="/kapittel/4/punkt/1/" id="kapittel-4-punkt-1"><span class="data-marginOriginalId">4.1</span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">Slakt skal kasseres dersom tilsynsveterinæren påviser:</article></article><article class="marginIdArticle" data-partID="a4.1.1" data-absoluteaddress="/kapittel/4/punkt/2/" id="kapittel-4-punkt-2"><span class="data-marginOriginalId">4.1.1</span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">sjukdommer som kan overføres til mennesker eller dyr.</article></article><article class="marginIdArticle" data-partID="a4.1.2" data-absoluteaddress="/kapittel/4/punkt/3/" id="kapittel-4-punkt-3"><span class="data-marginOriginalId">4.1.2</span><article class="legalP" data-absoluteaddress="/kapittel/4/punkt/3/ledd/1/" id="kapittel-4-punkt-3-ledd-1">maligne eller multiple tumorer eller multiple abcesser.</article></article><article class="marginIdArticle" data-partID="a4.1.3" data-absoluteaddress="/kapittel/4/punkt/4/" id="kapittel-4-punkt-4"><span class="data-marginOriginalId">4.1.3</span><article class="legalP" data-absoluteaddress="/kapittel/4/punkt/4/ledd/1/" id="kapittel-4-punkt-4-ledd-1">omfattende parasittangrep i underhud eller muskelvev.</article></article><article class="marginIdArticle" data-partID="a4.1.4" data-absoluteaddress="/kapittel/4/punkt/5/" id="kapittel-4-punkt-5"><span class="data-marginOriginalId">4.1.4</span><article class="legalP" data-absoluteaddress="/kapittel/4/punkt/5/ledd/1/" id="kapittel-4-punkt-5-ledd-1">forekomst av restmengder av forbudte stoffer, herunder stoffer med farmakologisk virkning, eller av restmengder over tillatte nivåer.</article></article><article class="marginIdArticle" data-partID="a4.1.5" data-absoluteaddress="/kapittel/4/punkt/6/" id="kapittel-4-punkt-6"><span class="data-marginOriginalId">4.1.5</span><article class="legalP" data-absoluteaddress="/kapittel/4/punkt/6/ledd/1/" id="kapittel-4-punkt-6-ledd-1">forgiftning.</article></article><article class="marginIdArticle" data-partID="a4.1.6" data-absoluteaddress="/kapittel/4/punkt/7/" id="kapittel-4-punkt-7"><span class="data-marginOriginalId">4.1.6</span><article class="legalP" data-absoluteaddress="/kapittel/4/punkt/7/ledd/1/" id="kapittel-4-punkt-7-ledd-1">omfattende skader eller omfattende oppsuging av blod eller serum.</article></article><article class="marginIdArticle" data-partID="a4.1.7" data-absoluteaddress="/kapittel/4/punkt/8/" id="kapittel-4-punkt-8"><span class="data-marginOriginalId">4.1.7</span><article class="legalP" data-absoluteaddress="/kapittel/4/punkt/8/ledd/1/" id="kapittel-4-punkt-8-ledd-1">avvik i farge, lukt eller smak.</article></article><article class="marginIdArticle" data-partID="a4.1.8" data-absoluteaddress="/kapittel/4/punkt/9/" id="kapittel-4-punkt-9"><span class="data-marginOriginalId">4.1.8</span><article class="legalP" data-absoluteaddress="/kapittel/4/punkt/9/ledd/1/" id="kapittel-4-punkt-9-ledd-1">avvik i konsistens, særlig ødemer eller sterk avmagring.</article></article><article class="marginIdArticle" data-partID="a4.2" data-absoluteaddress="/kapittel/4/punkt/10/" id="kapittel-4-punkt-10"><span class="data-marginOriginalId">4.2</span><article class="legalP" data-absoluteaddress="/kapittel/4/punkt/10/ledd/1/" id="kapittel-4-punkt-10-ledd-1">Påviser tilsynsveterinæren lokale lesjoner eller lokal forurensing som ikke berører resten av slaktet foretas lokal kassasjon.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1996-04-15-393/KAPITTEL_5" data-partID="k5"><h2>5. Stempelmerking</h2><article class="marginIdArticle" data-partID="a5.1" data-absoluteaddress="/kapittel/5/punkt/1/" id="kapittel-5-punkt-1"><span class="data-marginOriginalId">5.1</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Stempelmerking skal foretas på tilsynsveterinærens ansvar.</article></article><article class="marginIdArticle" data-partID="a5.2" data-absoluteaddress="/kapittel/5/punkt/2/" id="kapittel-5-punkt-2"><span class="data-marginOriginalId">5.2</span><article class="legalP" data-absoluteaddress="/kapittel/5/punkt/2/ledd/1/" id="kapittel-5-punkt-2-ledd-1">Tilsynsveterinæren skal oppbevare stempelmerket, etiketter og innpakningsmateriale med stempelmerke. Stempelmerket skal bare utleveres til hjelpepersonale for den tid som er nødvendig for å foreta stempelmerking. Etiketter og innpakningsmateriale utleveres i det antall som er nødvendig for gjennomføring av arbeidet.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1996-04-15-393/KAPITTEL_6" data-partID="k6"><h2>6. Stempelmerkets utforming</h2><article class="marginIdArticle" data-partID="a6.1" data-absoluteaddress="/kapittel/6/punkt/1/" id="kapittel-6-punkt-1"><span class="data-marginOriginalId">6.1</span><article class="legalP" data-absoluteaddress="/kapittel/6/punkt/1/ledd/1/" id="kapittel-6-punkt-1-ledd-1">Stempelmerket skal være ovalt og inneholde følgende opplysninger:</article></article><article class="marginIdArticle" data-partID="a6.1.1" data-absoluteaddress="/kapittel/6/punkt/2/" id="kapittel-6-punkt-2"><span class="data-marginOriginalId">6.1.1</span><article class="legalP" data-absoluteaddress="/kapittel/6/punkt/2/ledd/1/" id="kapittel-6-punkt-2-ledd-1">i øverste del skal NORGE angis med store bokstaver.</article></article><article class="marginIdArticle" data-partID="a6.1.2" data-absoluteaddress="/kapittel/6/punkt/3/" id="kapittel-6-punkt-3"><span class="data-marginOriginalId">6.1.2</span><article class="legalP" data-absoluteaddress="/kapittel/6/punkt/3/ledd/1/" id="kapittel-6-punkt-3-ledd-1">i midten virksomhetsnummeret.</article></article><article class="marginIdArticle" data-partID="a6.1.3" data-absoluteaddress="/kapittel/6/punkt/4/" id="kapittel-6-punkt-4"><span class="data-marginOriginalId">6.1.3</span><article class="legalP" data-absoluteaddress="/kapittel/6/punkt/4/ledd/1/" id="kapittel-6-punkt-4-ledd-1">nederst skal EFTA angis med store bokstaver.</article></article><article class="marginIdArticle" data-partID="a6.2" data-absoluteaddress="/kapittel/6/punkt/5/" id="kapittel-6-punkt-5"><span class="data-marginOriginalId">6.2</span><article class="legalP" data-absoluteaddress="/kapittel/6/punkt/5/ledd/1/" id="kapittel-6-punkt-5-ledd-1">På små stempelmerker skal alle bokstaver og tall være 0,2 cm høye.</article></article><article class="marginIdArticle" data-partID="a6.3" data-absoluteaddress="/kapittel/6/punkt/6/" id="kapittel-6-punkt-6"><span class="data-marginOriginalId">6.3</span><article class="legalP" data-absoluteaddress="/kapittel/6/punkt/6/ledd/1/" id="kapittel-6-punkt-6-ledd-1">På store stempelmerker til bruk på store emballasjer skal alle bokstaver være 0,8 cm og alle tall 1,1 cm høye.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1996-04-15-393/KAPITTEL_7" data-partID="k7"><h2>7. Stempelmerkets plassering m.v.</h2><article class="marginIdArticle" data-partID="a7.1" data-absoluteaddress="/kapittel/7/punkt/1/" id="kapittel-7-punkt-1"><span class="data-marginOriginalId">7.1</span><article class="legalP" data-absoluteaddress="/kapittel/7/punkt/1/ledd/1/" id="kapittel-7-punkt-1-ledd-1">Små stempelmerker skal påføres på eller lett synlig under innpakningsmaterialet eller annen emballasje for innpakkede skrotter, deler av skrotter eller biprodukter pakket i små pakker. På uinnpakkede skrotter skal stempelmerket påføres skrotten eller et stempelmerke i form av et segl eller lignende.</article></article><article class="marginIdArticle" data-partID="a7.2" data-absoluteaddress="/kapittel/7/punkt/2/" id="kapittel-7-punkt-2"><span class="data-marginOriginalId">7.2</span><article class="legalP" data-absoluteaddress="/kapittel/7/punkt/2/ledd/1/" id="kapittel-7-punkt-2-ledd-1">Store stempelmerker skal påføres på store emballasjer.</article></article><article class="marginIdArticle" data-partID="a7.3" data-absoluteaddress="/kapittel/7/punkt/3/" id="kapittel-7-punkt-3"><span class="data-marginOriginalId">7.3</span><article class="legalP" data-absoluteaddress="/kapittel/7/punkt/3/ledd/1/" id="kapittel-7-punkt-3-ledd-1">Stempelmerket skal påføres slik at det er lett leselig og materialet som benyttes skal være hygienisk tilfredsstillende.</article></article><article class="marginIdArticle" data-partID="a7.4" data-absoluteaddress="/kapittel/7/punkt/4/" id="kapittel-7-punkt-4"><span class="data-marginOriginalId">7.4</span><article class="legalP" data-absoluteaddress="/kapittel/7/punkt/4/ledd/1/" id="kapittel-7-punkt-4-ledd-1">Stempelmerket skal påføres innpakningsmaterialet eller emballasjen slik at det blir ødelagt ved åpning av innpakningen eller emballasjen, unntatt når denne er forseglet slik at den ikke kan gjenbrukes.</article></article></section><section class="section" data-name="kap8" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1996-04-15-393/KAPITTEL_8" data-partID="k8"><h2>8. Rapportering</h2><article class="marginIdArticle" data-partID="a8.1" data-absoluteaddress="/kapittel/8/punkt/1/" id="kapittel-8-punkt-1"><span class="data-marginOriginalId">8.1</span><article class="legalP" data-absoluteaddress="/kapittel/8/punkt/1/ledd/1/" id="kapittel-8-punkt-1-ledd-1">Tilsynsveterinæren skal kvartalsvis rapportere resultatet av kjøttkontrollens undersøkelser til Statens næringsmiddeltilsyn på fastsatt skjema.</article></article><article class="marginIdArticle" data-partID="a8.2" data-absoluteaddress="/kapittel/8/punkt/2/" id="kapittel-8-punkt-2"><span class="data-marginOriginalId">8.2</span><article class="legalP" data-absoluteaddress="/kapittel/8/punkt/2/ledd/1/" id="kapittel-8-punkt-2-ledd-1">Ved påvisning av eller mistanke om rapportpliktig dyresjukdom eller forhold som kan gi mistanke om brudd på dyrevernbestemmelsene skal dette rapporteres i samsvar med Landbruksdepartementets bestemmelser.</article></article><article class="marginIdArticle" data-partID="a8.3" data-absoluteaddress="/kapittel/8/punkt/3/" id="kapittel-8-punkt-3"><span class="data-marginOriginalId">8.3</span><article class="legalP" data-absoluteaddress="/kapittel/8/punkt/3/ledd/1/" id="kapittel-8-punkt-3-ledd-1">Påvises det zoonoser eller zoonotiske agens rapporteres disse i samsvar med nærmere bestemmelser fra Statens næringsmiddeltilsyn.</article></article><article class="marginIdArticle" data-partID="a8.4" data-absoluteaddress="/kapittel/8/punkt/4/" id="kapittel-8-punkt-4"><span class="data-marginOriginalId">8.4</span><article class="legalP" data-absoluteaddress="/kapittel/8/punkt/4/ledd/1/" id="kapittel-8-punkt-4-ledd-1">Innen utgangen av februar måned skal tilsynsveterinæren sende årsrapport for det foregående år på fastsatt skjema til Statens næringsmiddeltilsyn.</article></article></section><section class="section" data-name="kap9" data-section-type="default" data-absoluteaddress="/kapittel/9/" id="kapittel-9" data-lovdata-URL="LTI/forskrift/1996-04-15-393/KAPITTEL_9" data-partID="k9"><h2>9. Ikrafttredelse</h2><article class="marginIdArticle" data-partID="a9.1" data-absoluteaddress="/kapittel/9/punkt/1/" id="kapittel-9-punkt-1"><span class="data-marginOriginalId">9.1</span><article class="legalP" data-absoluteaddress="/kapittel/9/punkt/1/ledd/1/" id="kapittel-9-punkt-1-ledd-1">Instruksen trer i kraft straks.</article></article></section></main></body></html>