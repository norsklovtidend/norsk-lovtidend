<main class="docMain" id="main-content">
<script type="text/javascript">
		var documentURL = "/dokument/LTI/forskrift/1996-09-13-909";
	</script>
<section aria-labelledby="toolHeader">
<h1 class="sr-only" id="toolHeader">Verktøylinje</h1>
<div class="fixed-header">
<div class="dropdown-wrap">
<div class="bgcDoc">
<p aria-hidden="true">Forskrift om endring i forskrift om registrering av skip i norsk internasjonalt skipsregister</p>
</div>
</div>
<a class="open-meta-list open-meta-list-dropdown"><i class="ss-icon ss-symbolicons-block"></i></a>
<ul class="meta-list">
<li>
<a aria-label="Skriv ut" class="tooltip-parent" data-placement="bottom" data-toggle="tooltip" href="javascript:print()" role="button" title="Skriv ut"><i aria-hidden="true" class="ss-icon ss-symbolicons-block">⎙</i></a>
</li>
<li>
<a aria-label="Del dokument" class="tooltip-parent share-dokument" data-id="https://lovdata.no/LTI/forskrift/1996-09-13-909" data-placement="bottom" data-toggle="tooltip" role="button" tabindex="0" title="Del dokument"><i aria-hidden="true" class="ss-icon ss-symbolicons-block"></i></a>
</li>
</ul>
<ul class="meta-list-dropdown">
<li class="mobile-only"><a><i class="ss-icon ss-symbolicons-block">⎙</i>Skriv ut</a></li>
<li><a class="share-dokument" data-id="https://lovdata.no/LTI/forskrift/1996-09-13-909" role="button" tabindex="0"><i aria-hidden="true" class="ss-icon ss-symbolicons-block"></i>Del dokument</a></li>
</ul>
</div>
</section>
<div class="outer-main-content specialDoc gazetteBorder">
<div class="docStatusBanner gazette"><p>Opprinnelig kunngjort versjon</p></div>
<div class="printDocStatusBanner gazette"><p>Opprinnelig kunngjort versjon</p></div>
<div class="lt-inner-main-content main-content">
<div class="header inner-max-width">
<p class="hjemmel small gray"></p>
</div>
<div class="map" id="map"></div>
<div id="maincolOneColumn"><div class="commentWidget desktop" id="lovdataDocument"><div class="lt-ajour-varsel"><a class="btn btn-default docView" href="/xml/LTI/sf-19960913-0909.xml" role="button" target="blank"><img alt="Dokument-ikon" class="freeBtnIcon" src="/resources/images/blue-document-node.png"/>XML-versjon</a></div><div class="metaWrapper" id="documentMeta"><table class="metaTitle" style="width:100%"><tr><td class="metaTitleEmblem mediumIcons lightgray"><img alt="Norsk Lovtidend logo" src="/resources/images/document/lovtidend-skjold.png" style="background-size: 100%" width="40"/></td><td class="metaTitleText"><h1 aria-labelledby="docStatus">Forskrift om endring i forskrift om registrering av skip i norsk internasjonalt skipsregister.</h1></td></tr></table><table class="meta" style="width:100%"><tbody><tr class="odd"><th class="metafieldLabel">Dato</th><td class="metavalue morTableAlignLeft morTableVerticalAlignTop" id="metaField_dato">FOR-1996-09-13-909</td></tr><tr class="even"><th class="metafieldLabel">Departement</th><td class="metavalue morTableAlignLeft morTableVerticalAlignTop" id="metaField_departement">Utenriksdepartementet</td></tr><tr class="odd"><th class="metafieldLabel">Publisert</th><td class="metavalue morTableAlignLeft morTableVerticalAlignTop" id="metaField_publisert">Avd I 1996 Nr. 17</td></tr><tr class="even"><th class="metafieldLabel">Ikrafttredelse</th><td class="metavalue morTableAlignLeft morTableVerticalAlignTop" id="metaField_ikraft">13.09.1996</td></tr><tr class="odd"><th class="metafieldLabel">Endrer</th><td class="metavalue morTableAlignLeft morTableVerticalAlignTop" id="metaField_endrer"><a class="reference" data-id="forskrift/1992-07-30-592" href="/forskrift/1992-07-30-592">FOR-1992-07-30-592</a></td></tr><tr class="even"><th class="metafieldLabel">Gjelder for</th><td class="metavalue morTableAlignLeft morTableVerticalAlignTop" id="metaField_gjelder">Norge</td></tr><tr class="odd"><th class="metafieldLabel">Hjemmel</th><td class="metavalue morTableAlignLeft morTableVerticalAlignTop" id="metaField_hjemmel"><a class="reference" data-id="lov/1987-06-12-48/§2" href="/lov/1987-06-12-48/%C2%A72">LOV-1987-06-12-48-§2</a>, <a class="reference" data-id="lov/1987-06-12-48/§3" href="/lov/1987-06-12-48/%C2%A73">LOV-1987-06-12-48-§3</a>, <a class="reference" data-id="lov/1987-06-12-48/§5" href="/lov/1987-06-12-48/%C2%A75">LOV-1987-06-12-48-§5</a>, <a class="reference" data-id="lov/1987-06-12-48/§9" href="/lov/1987-06-12-48/%C2%A79">LOV-1987-06-12-48-§9</a>, <a class="reference" data-id="lov/1994-06-24-39/§13" href="/lov/1994-06-24-39/%C2%A713">LOV-1994-06-24-39-§13</a>, <a class="reference" data-id="lov/1994-06-24-39/§14" href="/lov/1994-06-24-39/%C2%A714">LOV-1994-06-24-39-§14</a>, <a class="reference" data-id="lov/1994-06-24-39/§15" href="/lov/1994-06-24-39/%C2%A715">LOV-1994-06-24-39-§15</a>, <a class="reference" data-id="lov/1994-06-24-39/§38" href="/lov/1994-06-24-39/%C2%A738">LOV-1994-06-24-39-§38</a></td></tr><tr class="even"><th class="metafieldLabel">Kunngjort</th><td class="metavalue morTableAlignLeft morTableVerticalAlignTop" id="metaField_kunngjort">10.10.1996</td></tr></tbody></table></div><div class="metaBottom"></div><hr class="red"/><div id="documentBody"><p class="morTag_mf small no-text-indent marg" data-uid="0">Fastsatt ved kgl.res. 13. september 1996 med hjemmel i <a class="reference" data-id="lov/1987-06-12-48" href="/lov/1987-06-12-48">lov av 12. juni 1987 nr. 48</a> om norsk internasjonalt skipsregister <a class="reference" data-id="lov/1987-06-12-48/§2" href="/lov/1987-06-12-48/%C2%A72">§ 2</a>, <a class="reference" data-id="lov/1987-06-12-48/§3" href="/lov/1987-06-12-48/%C2%A73">§ 3</a>, <a class="reference" data-id="lov/1987-06-12-48/§5" href="/lov/1987-06-12-48/%C2%A75">§ 5</a> og <a class="reference" data-id="lov/1987-06-12-48/§9" href="/lov/1987-06-12-48/%C2%A79">§ 9</a> samt <a class="reference" data-id="lov/1994-06-24-39" href="/lov/1994-06-24-39">lov av 24. juni 1994 nr. 39</a> om sjøfarten <a class="reference" data-id="lov/1994-06-24-39/§13" href="/lov/1994-06-24-39/%C2%A713">§ 13</a>, <a class="reference" data-id="lov/1994-06-24-39/§14" href="/lov/1994-06-24-39/%C2%A714">§ 14</a>, <a class="reference" data-id="lov/1994-06-24-39/§15" href="/lov/1994-06-24-39/%C2%A715">§ 15</a> og <a class="reference" data-id="lov/1994-06-24-39/§38" href="/lov/1994-06-24-39/%C2%A738">§ 38</a>. Fremmet av Utenriksdepartementet.</p><a class="namedAnchor" name="kapI"></a><a class="namedAnchor" name="kapi"></a><div class="morTag_bz center kapittel" data-id="KAPITTEL_1" data-level="1" data-refid="kapI" id="KAPITTEL_1"><h2 class="">I</h2><p class="morTag_a avsnitt" data-uid="0">I <a class="reference" data-id="forskrift/1992-07-30-592" href="/forskrift/1992-07-30-592">forskrift av 30. juli 1992 nr. 592</a> om registrering av skip i norsk internasjonalt skipsregister gjøres følgende endringer:<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§2" href="/forskrift/1992-07-30-592/%C2%A72">§ 2</a> skal lyde:</p><p class="morTag_a avsnitt" data-uid="0">Sjølovens regler, herunder reglene om registrering av skip, får anvendelse for skip i norsk internasjonalt skipsregister med mindre annet er bestemt. Følgende bestemmelser får ikke anvendelse for skip registrert i norsk internasjonalt skipsregister:</p><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft"><a class="reference" data-id="lov/1994-06-24-39" href="/lov/1994-06-24-39">lov av 24. juni 1994 nr. 39</a> (sjøloven) <a class="reference" data-id="lov/1994-06-24-39/§8" href="/lov/1994-06-24-39/%C2%A78">§ 8</a> tredje ledd, <a class="reference" data-id="lov/1994-06-24-39/§11" href="/lov/1994-06-24-39/%C2%A711">§ 11</a> første ledd første og annet punktum og sjette ledd, <a class="reference" data-id="lov/1994-06-24-39/§12" href="/lov/1994-06-24-39/%C2%A712">§ 12</a> og <a class="reference" data-id="lov/1994-06-24-39/§28" href="/lov/1994-06-24-39/%C2%A728">§ 28</a> første ledd første punktum for så vidt gjelder tredje slettingsalternativ om at et skip ikke lenger er å anse som norsk, <a class="reference" data-id="lov/1994-06-24-39/§31" href="/lov/1994-06-24-39/%C2%A731">§ 31</a>, <a class="reference" data-id="lov/1994-06-24-39/§32" href="/lov/1994-06-24-39/%C2%A732">§ 32</a> og <a class="reference" data-id="lov/1994-06-24-39/§33" href="/lov/1994-06-24-39/%C2%A733">§ 33</a>.</td></tr></table><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft"><a class="reference" data-id="forskrift/1992-07-30-593" href="/forskrift/1992-07-30-593">forskrift av 30. juli 1992 nr. 593</a> om registrering av skip i norsk ordinært skipsregister.</td></tr></table><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft"><a class="reference" data-id="lov/1893-07-20-1/§2" href="/lov/1893-07-20-1/%C2%A72">sjølovens § 2</a> og § <a class="reference" data-id="lov/1893-07-20-1/§3" href="/lov/1893-07-20-1/%C2%A73">3</a> vil ikke komme til anvendelse for skip registrert i medhold av lov om norsk internasjonalt skipsregister <a class="reference" data-id="lov/1893-07-20-1/§1" href="/lov/1893-07-20-1/%C2%A71">§ 1</a> første ledd nr. 2 og 3.</td></tr></table><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft">frivillig stiftet panterett i skip i norsk internasjonalt skipsregister kan bare få rettsvern ved registrering av retten i samsvar med reglene i sjølovens kapittel 2 og disse forskrifter, jfr. <a class="reference" data-id="lov/1893-07-20-1/§41" href="/lov/1893-07-20-1/%C2%A741">sjølovens § 41</a>.<span class="break"> </span></td></tr></table><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§3" href="/forskrift/1992-07-30-592/%C2%A73">§ 3</a> skal lyde:</p><p class="morTag_a avsnitt" data-uid="0">Boreplattformer og andre flyttbare innretninger er å anse som skip i disse forskrifter.</p><p class="morTag_a avsnitt" data-uid="0">Registrering av luftputefartøyer i norsk internasjonalt skipsregister, foretas etter reglene i sjøloven og disse forskrifter.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§5" href="/forskrift/1992-07-30-592/%C2%A75">§ 5</a> skal lyde:</p><p class="morTag_a avsnitt" data-uid="0">Skipsregisteret er et sentralt EDB-basert register over dokumenter som gjelder skip eller rettigheter i skip, jfr. <a class="reference" data-id="lov/1893-07-20-1/§13" href="/lov/1893-07-20-1/%C2%A713">sjølovens § 13</a> og § <a class="reference" data-id="lov/1893-07-20-1/§20" href="/lov/1893-07-20-1/%C2%A720">20</a>.</p><p class="morTag_a avsnitt" data-uid="0">Videre registreres hvilket vilkår skipet er registrert etter i lov om norsk internasjonalt skipsregister <a class="reference" data-id="forskrift/1992-07-30-592/§1" href="/forskrift/1992-07-30-592/%C2%A71">§ 1</a>.</p><p class="morTag_a avsnitt" data-uid="0">Foruten de opplysninger som er nevnt i <a class="reference" data-id="lov/1893-07-20-1/§13" href="/lov/1893-07-20-1/%C2%A713">sjølovens § 13</a>, skal registeret inneholde følgende opplysninger, jfr. lov om norsk internasjonalt skipsregister:</p><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft">for skip registrert etter <a class="reference" data-id="forskrift/1992-07-30-592/§1" href="/forskrift/1992-07-30-592/%C2%A71">§ 1</a>, første ledd, nr. 2a, navn og adresse på eiers hovedkontor.</td></tr></table><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft">for skip registrert etter <a class="reference" data-id="forskrift/1992-07-30-592/§1" href="/forskrift/1992-07-30-592/%C2%A71">§ 1</a>, første ledd, nr. 2b, navn og adresse på bestyrende reder.</td></tr></table><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft">for skip registrert etter <a class="reference" data-id="forskrift/1992-07-30-592/§1" href="/forskrift/1992-07-30-592/%C2%A71">§ 1</a>, første ledd, nr. 3,</td></tr></table><table class="morTag_nn leftMargin_2 listeItem avsnitt no-text-indent" data-level="2" style="width:100%"><tr><td class="morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10" data-level="2">a)</td><td class="morTableVerticalAlignTop morTableAlignLeft">eiers navn, med angivelse av firma, selskapsform og registreringssted</td></tr></table><table class="morTag_nn leftMargin_2 listeItem avsnitt no-text-indent" data-level="2" style="width:100%"><tr><td class="morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10" data-level="2">b)</td><td class="morTableVerticalAlignTop morTableAlignLeft">adresse for eierens hovedkontor</td></tr></table><table class="morTag_nn leftMargin_2 listeItem avsnitt no-text-indent" data-level="2" style="width:100%"><tr><td class="morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10" data-level="2">c)</td><td class="morTableVerticalAlignTop morTableAlignLeft">dersom eieren er et ansvarlig selskap: navn, adresse og fødselsdato på alle ansvarlige deltakere, og dersom en deltaker er et kommandittselskap eller aksjeselskap eller annet selskap med begrenset ansvar, også de opplysninger som skal gis for slike selskaper etter pkt. d) og e) nedenfor</td></tr></table><table class="morTag_nn leftMargin_2 listeItem avsnitt no-text-indent" data-level="2" style="width:100%"><tr><td class="morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10" data-level="2">d)</td><td class="morTableVerticalAlignTop morTableAlignLeft">dersom eieren er et kommandittselskap eller aksjeselskap eller annet selskap med begrenset ansvar: selskapskapital og hvor mye av den som er innbetalt, og er selskapskapitalen ikke fulltegnet, kan bare den tegnede kapital angis som selskapets kapital</td></tr></table><table class="morTag_nn leftMargin_2 listeItem avsnitt no-text-indent" data-level="2" style="width:100%"><tr><td class="morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10" data-level="2">e)</td><td class="morTableVerticalAlignTop morTableAlignLeft">dersom eieren er et selskap: navn, adresse og fødselsdato på styremedlemmer og daglig leder, og hvem som er signaturberettiget</td></tr></table><table class="morTag_nn leftMargin_2 listeItem avsnitt no-text-indent" data-level="2" style="width:100%"><tr><td class="morTag_nn leftMargin_2 listeitemNummer morTableVerticalAlignTop morTableAlignRight morTableWidthPercent10" data-level="2">f)</td><td class="morTableVerticalAlignTop morTableAlignLeft">navn og adresse på representanten.</td></tr></table><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft">for skip registrert etter <a class="reference" data-id="forskrift/1992-07-30-592/§1" href="/forskrift/1992-07-30-592/%C2%A71">§ 1</a> første ledd nr. 2 og 3, skal registeret i tillegg inneholde navn og adresse på hovedkontoret til det rederi som forestår driften av skipet.</td></tr></table><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft">for skip hvor det inngås tariffavtale med utenlandsk fagforening, skal registeret inneholde navn og adresse på den utenlandske avtalepart.</td></tr></table><p class="morTag_a avsnitt" data-uid="0">For alle skip, skal registeret inneholde byggeverkstedets navn og adresse, og om mulig byggenummer.</p><p class="morTag_a avsnitt" data-uid="0">Registeret føres forøvrig på den måte departementet til enhver tid bestemmer.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§8" href="/forskrift/1992-07-30-592/%C2%A78">§ 8</a> skal lyde:</p><p class="morTag_a avsnitt" data-uid="0">Innføring i registeret skjer etter melding fra skipets eier til registerføreren. Eies skipet av et partrederi, herunder partrederi etter lov om norsk internasjonalt skipsregister <a class="reference" data-id="forskrift/1992-07-30-592/§1" href="/forskrift/1992-07-30-592/%C2%A71">§ 1</a>, første ledd, nr. 2b, skal meldingen gis av bestyrende reder. I selskaper ellers gis melding av forretningsfører eller av styremedlem som kan tegne selskapets firma.</p><p class="morTag_a avsnitt" data-uid="0">Eies skipet av eier som nevnt i lov om norsk internasjonalt skipsregister <a class="reference" data-id="forskrift/1992-07-30-592/§1" href="/forskrift/1992-07-30-592/%C2%A71">§ 1</a>, første ledd, nr. 3, gis melding av eiers representant i Norge.</p><p class="morTag_a avsnitt" data-uid="0">Meldingen skal skrives på blankett fastsatt av Utenriksdepartementet.</p><p class="morTag_a avsnitt" data-uid="0">Med meldingen skal følge gjenpart av skipets målebrev utstedt eller godkjent av Sjøfartsdirektoratet eller den det bemyndiger, navneattest utstedt av Sjøfartsdirektoratet, og bilbrev (byggebevis), skjøte eller annet hjemmelsdokument som viser eierens adkomst til skipet. Det skal fremlegges erklæring på blankett fastsatt av Utenriksdepartementet som viser at nasjonalitetsvilkårene er oppfylt, jfr. <a class="reference" data-id="lov/1893-07-20-1/§1" href="/lov/1893-07-20-1/%C2%A71">sjølovens § 1</a> og § <a class="reference" data-id="lov/1893-07-20-1/§4" href="/lov/1893-07-20-1/%C2%A74">4</a>.</p><p class="morTag_a avsnitt" data-uid="0">Valg av hjemsted, jfr. <a class="reference" data-id="lov/1893-07-20-1/§8" href="/lov/1893-07-20-1/%C2%A78">sjølovens § 8</a>, skjer ved melding etter <a class="reference" data-id="lov/1893-07-20-1/§13" href="/lov/1893-07-20-1/%C2%A713">sjølovens § 13</a>. For skip registrert etter lov om norsk internasjonalt skipsregister <a class="reference" data-id="lov/1893-07-20-1/§1" href="/lov/1893-07-20-1/%C2%A71">§ 1</a>, første ledd, nr. 2 og 3, meddeles eiers valg av hjemsted av det rederi som forestår driften av skipet, jfr. lov om norsk internasjonalt skipsregister <a class="reference" data-id="lov/1893-07-20-1/§1" href="/lov/1893-07-20-1/%C2%A71">§ 1</a>, annet ledd.</p><p class="morTag_a avsnitt" data-uid="0">For skip som overføres fra utlandet, skal vedlegges slettingsattest eller annen attest fra utenlandsk register som nevnt i <a class="reference" data-id="lov/1893-07-20-1/§13" href="/lov/1893-07-20-1/%C2%A713">sjølovens § 13</a>, siste punktum. Er målebrevet utstedt av eller på vegne av utenlandsk myndighet, skal det godkjennes av Sjøfartsdirektoratet eller den det bemyndiger. Er det midlertidige nasjonalitetsbeviset begrenset til bare å gjelde fart til annen havn, vil det ikke kunne benyttes ved innføring i norsk skipsregister. Har skipet ikke midlertidig nasjonalitetsbevis skal det legges ved erklæring fra Sjøfartsdirektoratet eller den det bemyndiger om at skipet har gyldig klasse og at det etter endt besiktelse vil være innrettet og utrustet i henhold til sjødyktighetslovens bestemmelser.</p><p class="morTag_a avsnitt" data-uid="0">For skip som overføres fra norsk ordinært skipsregister, herunder skipsbyggingsregisteret, vedlegges slettingsattest. Videre vedlegges bekreftet utskrift fra registeret. Alle registrerte heftelser i skip registrert i norsk ordinært skipsregister kan, med rettighetshavernes samtykke, overføres til norsk internasjonalt skipsregister samtidig som skipet registreres i dette register og slettes i det norske ordinære skipsregister.</p><p class="morTag_a avsnitt" data-uid="0">EØS-avtalens vedlegg XIII nr. 56 (rådsforordning (EØF) nr. 613/91) om overføring av skip fra et register til et annet gjelder som norsk lovgivning, med de presiseringer og begrensninger som følger av protokoll 1 til avtalen og avtalen forøvrig.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§9" href="/forskrift/1992-07-30-592/%C2%A79">§ 9</a> skal lyde:</p><p class="morTag_a avsnitt" data-uid="0">Ethvert selskap som har til formål å drive rederivirksomhet og hvor medlemmene hefter ubegrenset for selskapets forpliktelser, enten solidarisk eller i forhold til sine andeler i selskapet, skal i skipsregisteret innføres som partrederi, jfr. <a class="reference" data-id="lov/1893-07-20-1/§101" href="/lov/1893-07-20-1/%C2%A7101">sjølovens § 101</a>.</p><p class="morTag_a avsnitt" data-uid="0">Et partrederi kan registreres som eier av flere skip når eier- og partsforholdene er de samme for skipene.</p><p class="morTag_a avsnitt" data-uid="0">Eierne skal gi partrederiet navn. Navnet skal ikke kunne forveksles med navn på annet partrederi i registeret. Ved melding til registerføreren skal partrederiets navn oppgis.</p><p class="morTag_a avsnitt" data-uid="0">Partrederiet anmerkes i registeret som hjemmelshaver til skipet.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§12" href="/forskrift/1992-07-30-592/%C2%A712">§ 12</a> skal lyde:</p><p class="morTag_a avsnitt" data-uid="0">Når det blir satt frist for retting etter <a class="reference" data-id="lov/1893-07-20-1/§16" href="/lov/1893-07-20-1/%C2%A716">sjølovens § 16</a>, annet ledd og når registreringsnekting blir påklaget, skal dokumentet føres foreløpig inn i registeret. Det skal anmerkes at innføringen er foreløpig. I registreringsattester, pantattester og utskrifter skal det gjøres oppmerksom på dokument som bare er foreløpig ført inn i registeret, jfr. reglene i <a class="reference" data-id="forskrift/1992-07-30-592/§28" href="/forskrift/1992-07-30-592/%C2%A728">§ 28</a>.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§16" href="/forskrift/1992-07-30-592/%C2%A716">§ 16</a> skal lyde:</p><p class="morTag_a avsnitt" data-uid="0">Et dokument til registrering skal ha tydelig skrift. Det skal dessuten være så klart formulert at det er utvilsomt hva rettsstiftelsen omfatter og hvor den skal innføres. Dokumentet bør være kort og så vidt mulig bare inneholde opplysninger som kan registreres, jfr. <a class="reference" data-id="lov/1893-07-20-1/§20" href="/lov/1893-07-20-1/%C2%A720">sjølovens § 20</a>. Inneholder dokumentet opplysninger som ikke kan registreres, bør disse stå samlet for seg til slutt i dokumentet. Er dokumentet ikke redigert slik, kan det forlanges at rekvirenten erstatter det med et nytt dokument.</p><p class="morTag_a avsnitt" data-uid="0">Partene skal være entydig identifisert. For personer tildelt norsk fødselsnummer (fødselsdato + personnummer) skal dette oppgis. For personer som ikke er tildelt norsk fødselsnummer, skal det oppgis fødselsår, dato og nasjonalitet.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§18" href="/forskrift/1992-07-30-592/%C2%A718">§ 18</a> skal lyde:</p><p class="morTag_a avsnitt" data-uid="0">I de tilfeller hvor en underskrift skal være bekreftet, jfr. <a class="reference" data-id="lov/1893-07-20-1/§15" href="/lov/1893-07-20-1/%C2%A715">sjølovens § 15</a>, annet ledd, kan bekreftelse gis av to myndige vitner bosatt i Norge, eller av norsk</p><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft">dommer eller dommerfullmektig,</td></tr></table><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft">advokat eller autorisert advokatfullmektig,</td></tr></table><table class="morTag_n leftMargin_1 listeItem avsnitt no-text-indent" data-level="1" style="width:100%"><tr><td class="morTag_n leftMargin_1 listeitemNummer morTableVerticalAlignTop morTableAlignRight morTableWidthPercent5" data-level="1">-</td><td class="morTableVerticalAlignTop morTableAlignLeft">notarius publicus.</td></tr></table><p class="morTag_a avsnitt" data-uid="0">Bekreftelsen kan også gis av utenlandsk notarius publicus.</p><p class="morTag_a avsnitt" data-uid="0">Norsk notarius publicus omfatter også norsk utenrikstjenestemann i utlandet, for så vidt han er kompetent til å utføre notarialforretninger, jfr. <a class="reference" data-id="lov/1958-07-18-1" href="/lov/1958-07-18-1">lov av 18. juli 1958 nr. 1</a> om utenrikstjenesten <a class="reference" data-id="lov/1958-07-18-1/§20" href="/lov/1958-07-18-1/%C2%A720">§ 20</a>. For utenlandsk notarius publicus beror det på vedkommende lands lovgivning hvilke stedlige myndigheter som er tillagt notarialfunksjoner.</p><p class="morTag_a avsnitt" data-uid="0">I tilfelle underskrift på vegne av utenlandsk selskap, organisasjon eller annen juridisk person, skal notaren også bekrefte at den eller de som underskriver har myndighet til å forplikte vedkommende selskap mv.</p><p class="morTag_a avsnitt" data-uid="0">Når det gjelder utenlandsk notar, bør hans underskrift i alminnelighet legaliseres av norsk utenrikstjenestemann.</p><p class="morTag_a avsnitt" data-uid="0">Utstederen kan ikke bekrefte sin egen underskrift. Heller ikke den som erverver en rett ved dokumentet eller dennes ektefelle, foreldre, barn eller søsken eller en ansatt hos erververen kan bekrefte utstederens underskrift. Hvis dokumentet utstedes til norsk bank eller forsikringsselskap kan likevel bankens eller forsikringsselskapets funksjonærer bekrefte utstederens underskrift. Tilsvarende gjelder offentlige tjenestemenn når dokumentet er utstedt til staten eller en kommune.</p><p class="morTag_a avsnitt" data-uid="0">Finner registerføreren det ubetenkelig, kan han godta et dokument til registrering selv om underskriften ikke er bekreftet på foreskreven måte.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§19" href="/forskrift/1992-07-30-592/%C2%A719">§ 19</a> skal lyde:</p><p class="morTag_a avsnitt" data-uid="0">Gjenpart kan bestå av gjennomslag, duplikat, avskrift e.l. Gjenparten skal være en arkivbestandig, korrekt og godt lesbar gjengivelse av originaldokumentet eller den del av det som registreres. Kopien må være av normal god kvalitet.</p><p class="morTag_a avsnitt" data-uid="0">Inneholder et dokument opplysninger som ikke kan registreres, jfr. <a class="reference" data-id="lov/1893-07-20-1/§20" href="/lov/1893-07-20-1/%C2%A720">sjølovens § 20</a>, kan det forlanges at disse opplysninger ikke blir tatt med i gjenparten.</p><p class="morTag_a avsnitt" data-uid="0">Er dokumentet satt opp eller innlevert av kredittinstitusjon under offentlig tilsyn, offentlig bank eller offentlig fond, eller praktiserende advokat, skal disse i påtegningen bekrefte at gjenparten er en korrekt gjengivelse av det dokument eller den del av dokumentet som blir registrert. Tilsvarende gjelder når dokument utstedes av det offentlige.</p><p class="morTag_a avsnitt" data-uid="0">Er gjenparten bekreftet av noen av de som er nevnt i tredje ledd, eller av notarius publicus, behøver registerføreren ikke kontrollere at gjenparten er riktig med mindre han finner spesiell grunn til det.</p><p class="morTag_a avsnitt" data-uid="0">Registerføreren må forvisse seg om at gjenpart som ikke er bekreftet er en korrekt gjengivelse av det dokument eller den del av det som blir registrert. Er gjenpart som skulle vært bekreftet likevel ikke bekreftet, kan registerføreren istedet forlange innlevert bekreftet gjenpart.</p><p class="morTag_a avsnitt" data-uid="0">Lider gjenparten av feil eller mangler som ikke hensiktsmessig kan rettes ved registreringskontoret, kan registerføreren forlange ny gjenpart, eller, om han finner grunn til det, selv ta ny gjenpart. Det samme gjelder hvis det ikke følger gjenpart med.</p><p class="morTag_a avsnitt" data-uid="0">Gjelder dokumentet flere skip, kan registerføreren kreve en gjenpart for hvert.</p><p class="morTag_a avsnitt" data-uid="0">Med mindre registerføreren finner grunn til å kreve det, er det ikke nødvendig med gjenpart av dokument, eller del av det, som gjelder tvangsforretning.</p><p class="morTag_a avsnitt" data-uid="0">Gjelder registreringen en kort påtegning, kan registerføreren frafalle kravet om gjenpart.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§20" href="/forskrift/1992-07-30-592/%C2%A720">§ 20</a> skal lyde:</p><p class="morTag_a avsnitt" data-uid="0">Et dokument som ikke kan registreres, kan leveres inn som hjelpedokument når det tjener som bevis for et forhold av betydning for registrering eller sletting av et annet dokument (hoveddokument). Når hoveddokumentet utstedes etter fullmakt, skal det leveres hjelpedokument som viser fullmaktsforholdet. Gjelder fullmakten rett til å utstede skjøte eller pantedokument, jfr. <a class="reference" data-id="lov/1893-07-20-1/§15" href="/lov/1893-07-20-1/%C2%A715">sjølovens § 15</a>, annet ledd, gjelder reglene i <a class="reference" data-id="lov/1893-07-20-1/§18" href="/lov/1893-07-20-1/%C2%A718">§ 18</a> om bekreftelse av underskrift tilsvarende for fullmaktsgivende underskrift.</p><p class="morTag_a avsnitt" data-uid="0">Om hjelpedokumentet gis opplysning på den gjenpart av hoveddokumentet som oppbevares ved registerførerens kontor.</p><p class="morTag_a avsnitt" data-uid="0">Er hjelpedokumentet en utskrift av offentlig protokoll eller bevitnelse fra offentlig myndighet gitt på grunnlag av opplysninger som fremgår av offentlig protokoll eller dokument, er det ikke nødvendig å oppbevare hjelpedokumentet ved registerførerens kontor. Med mindre annet er bestemt skal andre hjelpedokumenter oppbevares ved kontoret i original eller bekreftet gjenpart. Registerføreren kan forlange at det leveres en gjenpart som er egnet til oppbevaring i kontorets arkiv, og at gjenparten bare inneholder det som er av betydning for registreringen, eventuelt slettingen.</p><p class="morTag_a avsnitt" data-uid="0">Det er tilstrekkelig med ett hjelpedokument selv om registreringen gjelder flere skip.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§21" href="/forskrift/1992-07-30-592/%C2%A721">§ 21</a> skal lyde:</p><p class="morTag_a avsnitt" data-uid="0">Inntil registreringsattesten, jfr. <a class="reference" data-id="lov/1893-07-20-1/§17" href="/lov/1893-07-20-1/%C2%A717">sjølovens § 17</a>, første ledd, er underskrevet, kan et dokument nektes registrert.</p><p class="morTag_a avsnitt" data-uid="0">Nektes et dokument registrert, skal rekvirenten og andre som saken direkte gjelder straks ha skriftlig underretning om dette i rekommandert brev. I underretningen skal det gis begrunnelse for nektingen. Det skal også gis opplysning om adgangen til å klage til Utenriksdepartementet, og om at klage i tilfelle må være kommet inn til registerføreren innen 3 uker fra den dag underretningen er sendt. Har registerføreren fastsatt en lengre frist, skal denne fristen angis i stedet. Videre skal det opplyses at søksmål for å få avgjørelsen prøvet ikke kan reises uten at klageadgangen er benyttet.</p><p class="morTag_a avsnitt" data-uid="0">I underretningen bør det videre kort orienteres om reglene i <a class="reference" data-id="lov/1967-02-10/§32" href="/lov/1967-02-10/%C2%A732">forvaltningslovens § 32</a>, jfr. <a class="reference" data-id="lov/1893-07-20-1/§19" href="/lov/1893-07-20-1/%C2%A719">sjølovens § 19</a>, tredje ledd.</p><p class="morTag_a avsnitt" data-uid="0">Tilsvarende gjelder i andre tilfeller hvor noen har forlangt en forretning og ikke fått medhold, jfr. <a class="reference" data-id="lov/1893-07-20-1/§16" href="/lov/1893-07-20-1/%C2%A716">sjølovens § 16</a>, siste ledd. Herunder kommer også krav om retting, hjemmelsnotering o.l.</p><p class="morTag_a avsnitt" data-uid="0">Når klage kommer inn, skal registerføreren tilrettelegge saken og uten opphold sende erklæringen om klagen og sakens dokumenter til departementet om han ikke selv finner å ville oppheve eller endre sitt tidligere vedtak. Har noen opptrådt som motpart eller kan betraktes som motpart, skal uttalelse så vidt mulig innhentes fra ham før klagesaken sendes til departementet. Vedkommende bør i alle fall senest ved oversendelsen underrettes om klagen. Registerføreren skal selv gi slik redegjørelse som er nødvendig for klagebehandlingen, herunder opplysning om når dokumentet ble ført inn i dokumentjournalen og når klagen kom inn. Klageren og eventuelle andre parter med kjent adresse skal sendes gjenpart av denne redegjørelsen. Nødvendige dokumenter i saken skal oversendes klageinstansen, eventuelt i kopi.</p><p class="morTag_a avsnitt" data-uid="0">I dokumentjournalen skal det i tilknytning til innføringen av vedkommende dokument gjøres en kort merknad om at dokumentet er nektet registrert. Tilsvarende merknad føyes til den foreløpige innføringen i registeret. Blir avgjørelsen omgjort, gis en tilføyelse om det i dokumentjournalen, mens merknaden om nekting strykes i registeret.</p><p class="morTag_a avsnitt" data-uid="0">Ved registerførerens kontor skal gjenpart av beslutning om å nekte registrering, eller beslutning om å nekte å fremme annen forretning, oppbevares i egen perm. Her settes også departementets avgjørelse og eventuell dom inn.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§23" href="/forskrift/1992-07-30-592/%C2%A723">§ 23</a> skal lyde:</p><p class="morTag_a avsnitt" data-uid="0">Når et dokument slettes, anmerkes i registeret at dokumentet er slettet samt journalnummer, dato og klokkeslett for slettingen. På dokumentet gis attest om sletting etter reglene i <a class="reference" data-id="forskrift/1992-07-30-592/§28" href="/forskrift/1992-07-30-592/%C2%A728">§ 28</a>, første ledd. På første side skal dessuten settes et stempel e.l. som tydelig viser at dokumentet er slettet.</p><p class="morTag_a avsnitt" data-uid="0">I forbindelse med slettingen skal den oppbevarte gjenpart også påføres slettingsgrunnlaget og dokumentjournalnummer samt dato og klokkeslett for innføring i journalen. Gjenparten bør dessuten overstemples på tydelig måte og skal legges over i egen mappe eller lignende for slettede dokumenter, ordnet kronologisk for kalenderåret. De gjenparter som etter kassasjonsreglene ikke kan makuleres, legges for seg.</p><p class="morTag_a avsnitt" data-uid="0">Samtykker rettighetshaver i at en heftelse kan slettes, skal det dokument som inneholder samtykket eller gjenparten av det, heftes sammen med gjenparten av hoveddokumentet som deretter behandles på samme måte som ovenfor, jfr. <a class="reference" data-id="lov/1893-07-20-1/§29" href="/lov/1893-07-20-1/%C2%A729">sjølovens § 29</a>. Det samme gjelder når det registreres et dokument som bevis for at en heftelse er falt bort.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§24" href="/forskrift/1992-07-30-592/%C2%A724">§ 24</a> skal lyde:</p><p class="morTag_a avsnitt" data-uid="0">Dersom vilkår for sletting etter lov om norsk internasjonalt skipsregister <a class="reference" data-id="forskrift/1992-07-30-592/§12" href="/forskrift/1992-07-30-592/%C2%A712">§ 12</a>, første ledd, eller <a class="reference" data-id="lov/1893-07-20-1/§28" href="/lov/1893-07-20-1/%C2%A728">sjølovens § 28</a> er til stede, kan registerføreren slette skipet av registeret.</p><p class="morTag_a avsnitt" data-uid="0">Sletting i medhold av lov om norsk internasjonalt skipsregister <a class="reference" data-id="forskrift/1992-07-30-592/§12" href="/forskrift/1992-07-30-592/%C2%A712">§ 12</a>, annet ledd, kan registerføreren kun foreta på begjæring fra Utenriksdepartementet.</p><p class="morTag_a avsnitt" data-uid="0">Før sletting foretas eller begjæring fremsettes skal rederiet ha fått skriftlig pålegg om å bringe forholdet i orden innen en bestemt frist. Videre skal det opplyses at søksmål for å få avgjørelsen prøvet ikke kan reises uten at klageadgangen er benyttet.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§28" href="/forskrift/1992-07-30-592/%C2%A728">§ 28</a> skal lyde:</p><p class="morTag_a avsnitt" data-uid="0">Attest om registrering, jfr. <a class="reference" data-id="lov/1893-07-20-1/§17" href="/lov/1893-07-20-1/%C2%A717">sjølovens § 17</a>, første ledd, gis når dokumentet er endelig anmerket i skipsregisteret. Det skal også attesteres under hvilken dato og hvilket klokkeslett samt under hvilket nummer dokumentet er registerført og hva som er betalt i gebyr for registreringen, eventuelt at registreringen er gebyrfri. Dersom opplysningene i dokumentet om skipets data ikke stemmer med det som står i registeret, gjøres anmerkning om dette i attesten.</p><p class="morTag_a avsnitt" data-uid="0">Når heftelser anmerkes på dokument, jfr. <a class="reference" data-id="lov/1893-07-20-1/§17" href="/lov/1893-07-20-1/%C2%A717">sjølovens § 17</a>, annet ledd, tas med i særskilt pantattest, jfr. <a class="reference" data-id="lov/1893-07-20-1/§17" href="/lov/1893-07-20-1/%C2%A717">sjølovens § 17</a>, tredje ledd, eller slettelsesattest, jfr. <a class="reference" data-id="lov/1893-07-20-1/§28" href="/lov/1893-07-20-1/%C2%A728">sjølovens § 28</a>, tredje ledd, skal anmerkningen inneholde navnet på heftelsen eller dokumentet og dato/klokkeslett for registreringen. Videre skal kort nevnes hva heftelsen i hovedtrekk går ut på – herunder dens pålydende beløp, eventuelt verdi – og hvem som er rettighetshaver. Er heftelsen ikke endelig anmerket i registeret, gis opplysning om det.</p><p class="morTag_a avsnitt" data-uid="0">I tilfelle forhåndsregistrering, jfr. <a class="reference" data-id="lov/1893-07-20-1/§14" href="/lov/1893-07-20-1/%C2%A714">sjølovens § 14</a>, siste ledd, angis dato og klokkeslettet dokumentet anses journalført, jfr. <a class="reference" data-id="lov/1893-07-20-1/§24" href="/lov/1893-07-20-1/%C2%A724">sjølovens § 24</a>, fjerde ledd.</p><p class="morTag_a avsnitt" data-uid="0">Anmerkninger, særskilt pantattest eller slettelsesattest kan gis ved kopi av vedkommende registerblad.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§29" href="/forskrift/1992-07-30-592/%C2%A729">§ 29</a> skal lyde:</p><p class="morTag_a avsnitt" data-uid="0">Inntrer det endring i de opplysninger som skipsregisteret inneholder om et skip, jfr. <a class="reference" data-id="lov/1893-07-20-1/§13" href="/lov/1893-07-20-1/%C2%A713">sjølovens § 13</a>, første ledd, skal eieren gi melding til registerføreren, jfr. <a class="reference" data-id="lov/1893-07-20-1/§13" href="/lov/1893-07-20-1/%C2%A713">sjølovens § 13</a>, annet ledd. Det samme gjelder når det skjer endring i det vilkår skipet er registrert etter i lov om norsk internasjonalt skipsregister <a class="reference" data-id="lov/1893-07-20-1/§1" href="/lov/1893-07-20-1/%C2%A71">§ 1</a>. Eieren trenger likevel ikke gi melding om ny måling (ommåling) av skip og de endringer i skipets data som fremgår av det nye målebrevet, jfr. tredje ledd nedenfor.</p><p class="morTag_a avsnitt" data-uid="0">Med melding om endring av skipets data skal følge skriftlig bevis for endringen. Ved endring av skipets navn vedlegges navneattest fra Sjøfartsdirektoratet. For endring av hjemsted er det tilstrekkelig med eierens skriftlige erklæring om hvor hjemstedet skal være. Endring av eierforholdet anses meldt samtidig som hjemmelsdokument sendes til registrering. Som hjelpedokument til hjemmelsdokument skal følge erklæring – på blankett fastsatt av Utenriksdepartementet – som viser at nasjonalitetsvilkårene er oppfylt, jfr. <a class="reference" data-id="lov/1893-07-20-1/§1" href="/lov/1893-07-20-1/%C2%A71">sjølovens § 1</a> og § <a class="reference" data-id="lov/1893-07-20-1/§4" href="/lov/1893-07-20-1/%C2%A74">4</a>.</p><p class="morTag_a avsnitt" data-uid="0">Enhver melding fra Sjøfartsdirektoratet eller den det bemyndiger om ny måling (eventuelt nytt målebrev) av skip som er innført i skipsregisteret, skal registreres uten gebyrberegning, hos registerføreren.</p><p class="morTag_a avsnitt" data-uid="0">Har registerføreren grunn til å anta at det er skjedd endring i noe som står anmerket i skipsregisteret uten at pliktig melding er sendt innen den fastsatte frist, jfr. <a class="reference" data-id="lov/1893-07-20-1/§13" href="/lov/1893-07-20-1/%C2%A713">sjølovens § 13</a> annet ledd, skal han straks søke forholdet brakt på det rene og i tilfelle henstille til den anmeldelsespliktige om å besørge melding innsendt uoppholdelig.</p><p class="morTag_a avsnitt" data-uid="0">I den utstrekning registerføreren begjærer det av hensyn til sine oppgaver etter lov eller forskrift, plikter politiet, skipstilsynet og tollvesenet å gi uttalelser og foreta undersøkelser vedrørende de aktuelle skip.<span class="break"> </span></p><p class="morTag_am no-text-indent avsnitt" data-uid="0"><a class="reference" data-id="forskrift/1992-07-30-592/§32" href="/forskrift/1992-07-30-592/%C2%A732">§ 32</a> skal lyde:</p><a class="documentPart_scrollMargin" name="§32"></a><a name="PARAGRAF_32"></a><div class="morTag_xp display-only paragraf" data-id="PARAGRAF_32" id="PARAGRAF_32"><span class="paragrafValue">§ 32.</span><span class="paragrafTittel"><em class="">Kunngjøring etter <a class="reference" data-id="lov/1893-07-20-1/§29" href="/lov/1893-07-20-1/%C2%A729">sjølovens § 29</a></em></span><p class="morTag_a avsnitt" data-uid="0">Oppfordring til mulige rettighetshavere om å melde seg til registerføreren kunngjøres en gang i Norsk Lysningsblad og minst en riksdekkende avis. Rekvirenten må betale utgiftene ved kunngjøring.</p><p class="morTag_a avsnitt" data-uid="0">Så fremt den som i registeret er oppført som rettighetshaver har kjent adresse, bør registerføreren også varsle vedkommende i rekommandert brev.</p></div></div><a class="namedAnchor" name="kapII"></a><a class="namedAnchor" name="kapii"></a><div class="morTag_bz center kapittel" data-id="KAPITTEL_2" data-level="1" data-refid="kapII" id="KAPITTEL_2"><h2 class="">II</h2><p class="morTag_a avsnitt" data-uid="0">Endringene trer i kraft straks.</p></div></div></div></div>
</div>
</div>
<ul class="pager">
<li class="previous">
</li>
<li class="complete">
</li>
<li class="next">
</li>
</ul>
 <!-- / Wrapper-->
<div aria-hidden="true" aria-labelledby="del" class="modal fade" id="deleModal" role="dialog" tabindex="-1">
<div class="modal-dialog">
<div class="modal-content">
<div class="modal-header">
<button aria-hidden="true" class="close" data-dismiss="modal" type="button">×</button>
<p class="modal-title" id="del">Del dokument</p>
</div>
<div class="modal-body">
<input aria-label="Lenken som fører til denne siden" autoselect="" class="form-control dele-url" id="urlTextInput" value="https://lovdata.no/LTI/forskrift/1996-09-13-909">
<a class="btn btn-primary btn-block URL" role="button" tabindex="0">Kopier URL</a>
<a class="btn btn-primary btn-block twitter" href="" role="button" target="_blank">Del på Twitter</a>
<a class="btn btn-primary btn-block facebook" href="" role="button" target="_blank">Del på Facebook</a>
<a class="btn btn-primary btn-block linkedin" href="" role="button" target="_blank">Del på LinkedIn</a>
<a class="btn btn-primary btn-block email" href="" role="button">Del på e-post</a>
</input></div>
</div>
<!-- /.modal-content -->
</div>
<!-- /.modal-dialog -->
</div><!-- /.modal -->
</main>