<!DOCTYPE html><html lang="no"><head><title>Lov om endringer i lov av 13. juni 1980 nr. 24 om ligningsforvaltning (ligningsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">LOV-1996-12-06-80</dd><dt class="dokid">DokumentID</dt><dd class="dokid">LTI/lov/1996-12-06-80</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 23</dd><dt class="dateInForce">I kraft fra</dt><dd class="dateInForce">1996-12-06, inntektsåret 1997</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-12-23</dd><dt class="titleShort">Korttittel</dt><dd class="titleShort">Endringslov til ligningsloven</dd><dt class="title">Tittel</dt><dd class="title">Lov om endringer i lov av 13. juni 1980 nr. 24 om ligningsforvaltning (ligningsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (1996–1997), Innst.O.nr.13 (1996–1997), Besl.O.nr.18 (1996–1997). Odels- og lagtingsvedtak hhv. 26. november og 5. desember 1996. Fremmet av Finans- og tolldepartementet.</dd><dt class="refid">RefID</dt><dd class="refid">lov/1996-12-06-80</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 13. juni 1980 nr. 24 om ligningsforvaltning (ligningsloven).<ul class="tocSubUl"><li>I.</li><li>II.</li><li>III.</li></ul></li></ul></dd></dl></header><main class="documentBody" data-lovdata-URL="LTI/lov/1996-12-06-80" id="dokument"><h1>Lov om endringer i lov av 13. juni 1980 nr. 24 om ligningsforvaltning (ligningsloven).</h1><article class="legalP" data-absoluteaddress="/ledd/1/" id="ledd-1">I lov av 13. juni 1980 nr. 24 om ligningsforvaltning (ligningsloven) gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1996-12-06-80/KAPITTEL_1" data-partID="k1"><h2 data-text-align="center">I.</h2><article class="defaultP">§ 4-2 nr. 1 bokstav a skal lyde:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">a.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">den som har hatt formue eller inntekt som han er skattepliktig for her i landet etter annen bestemmelse enn § 3-5 i lov av 20. juli 1991 nr. 65 om særregler for beskatning av selskaper og selskapsdeltakere.</article></article></li></ul></article> <article class="defaultP" margin-top="true">§ 6-2 nr. 3 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Lønnsoppgaven skal inneholde opplysninger om<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">fradrag som er gjort ved lønnsutbetalingene, så som medlemsinnskudd til tjenestepensjonsordning, pliktig underholdsbidrag og fradragsberettiget fagforeningskontingent m.v. Det samme gjelder fradragsberettiget fagforeningskontingent som lønnstakeren legitimerer å ha betalt direkte til sin fagforening og</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">inntektsfradrag som gis ved ligningen, så som sjømannsfradrag m.v. Departementet kan i forskrift bestemme hvilke inntektsfradrag det skal gis særskilte opplysninger om på lønnsoppgaven.</article></article></li></ul></article> <article class="defaultP" margin-top="true">§ 6-3 nytt nr. 5 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Næringsdrivende som utøver næring ved å kjøpe eller omsette landbruksprodukter (herunder levende dyr) plikter ukrevet å gi opplysninger om all omsetning med produsentene.</article> <article class="defaultP" margin-top="true">Nåværende nr. 5 og 6 blir henholdsvis nr. 6 og 7.</article> <article class="defaultP" margin-top="true">§ 6-16 bokstav c skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Departementet kan<ul class="defaultList"><li data-li-identifier="c." data-name="c."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">c.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">i forskrift bestemme at de i denne paragraf spesifiserte oppgavene; lønnsoppgaver m.v. etter § 6-2, saldo- og renteoppgaver ved årsskifte eller ved oppgjør av konti i løpet av det siste inntektsår etter § 6-4 og § 6-13 nr. 2 d, kontrolloppgaver etter § 6-3 nr. 5, kontrolloppgaver fra Verdipapirsentralen etter § 6-5, livsforsikringspremie, pensjonsforsikringspremie m.v., spare- og fondsinnskudd, tilskudd til forsikringsinstitutter m.v. og betaling for pass og stell av barn m.v. etter § 6-6, utbetalinger m.v. fra forsikringsselskap etter § 6-7, aksjonæroppgaver etter § 6-11, oppgaver fra Trygdeetatens Innkrevingssentral og Statens Innkrevingssentral etter § 6-13 nr. 4, fordelingsoppgaver over inntekter, utgifter og formue i boligselskap etter skattelovens § 51 sjette ledd og i boligsameier etter forskrift gitt i medhold av skatteloven § 42 b nr. 9, skal overleveres i maskinlesbar form.</article></article></li></ul></article> <article class="defaultP" margin-top="true">§ 6-17 nr. 1 skal lyde:</article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Oppgaver som nevnt i §§ 6-16 c og 6-13 nr. 3 skal leveres ukrevd, og skal for personlige skattytere inneholde fødselsnummer (elleve siffer). For selskaper, foreninger, sammenslutninger m.v. skal oppgaven inneholde organisasjonsnummer eller når slikt ikke finnes, annen identifikasjon etter regler gitt av Skattedirektoratet.</article> <article class="defaultP" margin-top="true">§ 6-17 nr. 2 skal lyde:</article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">2. Den som har oppgaveplikt etter §§ 6-16 c og 6-13 nr. 3 kan kreve at skattyter oppgir sitt fødsels- eller organisasjonsnummer. Den oppgavepliktige kan registrere slik identifikasjon også på grunnlag av opplysninger fra andre enn skattyter.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1996-12-06-80/KAPITTEL_2" data-partID="k2"><h2 data-text-align="center">II.</h2><article class="defaultP">§ 6-10 nr. 5 skal lyde:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Rederi eller arbeidsgiver som driver næringsvirksomhet om bord på fartøy, skal ukrevet gi Sentralskattekontoret for utenlandssaker opplysninger på skjema fastsatt av Sentralskattekontoret om arbeidstaker bosatt i utlandet i tjeneste på norsk registrert fartøy, herunder fartøy registrert i Norsk Internasjonalt Skipsregister (NIS). For arbeidstakere bosatt i Danmark, Finland, Island eller Sverige skal slike opplysninger også gis ved tjenestegjøring om bord på utenlandsk registrert fartøy i tjeneste hos norsk rederi eller hos arbeidsgiver som driver næringsvirksomhet på slikt fartøy.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1996-12-06-80/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene under I trer i kraft straks.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Endringen under II trer i kraft fra og med inntektsåret 1997.</article></section></main></body></html>