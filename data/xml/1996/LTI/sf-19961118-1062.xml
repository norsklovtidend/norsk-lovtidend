<!DOCTYPE html><html lang="no"><head><title>Forskrift om vilkår for rett til ytelser etter lov om pensjonsordning for sykepleiere når det foreligger rett til ytelser etter lov om folketrygd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1996-11-18-1062</dd><dt class="dokid">DokumentID</dt><dd class="dokid">LTI/forskrift/1996-11-18-1062</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 21</dd><dt class="dateInForce">I kraft fra</dt><dd class="dateInForce">1997-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-22-12/§36</li></ul></dd><dt class="dateOfPublication">Kunngjort</dt><dd class="dateOfPublication">1996-12-12</dd><dt class="title">Tittel</dt><dd class="title">Forskrift om vilkår for rett til ytelser etter lov om pensjonsordning for sykepleiere når det foreligger rett til ytelser etter lov om folketrygd.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 18. november 1996 med hjemmel i lov 22. juni 1962 nr. 12 om pensjonsordning for sykepleiere § 36.</dd><dt class="refid">RefID</dt><dd class="refid">forskrift/1996-11-18-1062</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vilkår for rett til ytelser etter lov om pensjonsordning for sykepleiere når det foreligger rett til ytelser etter lov om folketrygd.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-18-1062" id="dokument"><h1>Forskrift om vilkår for rett til ytelser etter lov om pensjonsordning for sykepleiere når det foreligger rett til ytelser etter lov om folketrygd.</h1><article class="legalArticle" data-lovdata-URL="LTI/forskrift/1996-11-18-1062/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften kommer til anvendelse når det foreligger rett til alderspensjon, uførepensjon, ektefellepensjon og barnepensjon fra Pensjonsordningen for sykepleiere.</article></article><article class="legalArticle" data-lovdata-URL="LTI/forskrift/1996-11-18-1062/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For rett til pensjon som nevnt i § 1, er det et vilkår at pensjonssøkeren setter fram krav om de ytelsene som vedkommende har rett til etter folketrygdloven. Pensjonsordningen for sykepleiere gir pålegg om å sette fram et slikt krav innen en bestemt frist.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Når pensjonsordningen har mottatt krav om pensjon, kan ordningen forutsette at det settes fram krav om ytelser fra folketrygden innen den fastsatte fristen og utbetale en redusert ytelse, se lov 6. juli 1957 nr. 26 om samordning av pensjons- og trygdeytelser § 1.</article></article><article class="legalArticle" data-lovdata-URL="LTI/forskrift/1996-11-18-1062/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tjenestepensjonsordningen kan kreve for mye utbetalt pensjon refundert fra folketrygden.</article></article><article class="legalArticle" data-lovdata-URL="LTI/forskrift/1996-11-18-1062/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskriften trer i kraft 1. januar 1997. Den gjelder ikke for alderspensjonister som har fylt 67 år ved ikrafttreden.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fra 1. april 1997 oppheves forskrift om tilståelse av invalidepensjon og enke- (enkemanns-) pensjon etter lov om Statens pensjonskasse m.fl., fastsatt 21. juli 1967 med hjemmel i lov 17. juni 1966 nr. 16 om tillegg til lovene om Statens pensjonskasse, Statsbanenes pensjonskasse og Pensjonsordningen for statens arbeidere § 5, lov 16. desember 1966 nr. 1 om endringer i og tillegg til lov om pensjonsordning for stortingsrepresentanter av 5. mai 1950 nr. 10, lov 16. desember 1966 nr. 2 om endringer i tillegg til lov 14. desember 1951 nr. 11 om pensjonsordning for statsråder, lov 16. desember 1966 nr. 5 om tillegg til lov om pensjonstrygd for apoteketaten § 5, og lov 9. desember 1966 nr. 4 om tillegg til lov om pensjonsordning for sykepleiere § 5.</article></article></main></body></html>