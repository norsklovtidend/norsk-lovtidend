<!DOCTYPE html><html lang="no"><head><title>Forskrift om mellombels rammeplan for vidareutdanning i psykiatrisk sjukepleie.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1996-04-29-404</dd><dt class="dokid">DokumentID</dt><dd class="dokid">LTI/forskrift/1996-04-29-404</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 8</dd><dt class="dateInForce">I kraft fra</dt><dd class="dateInForce">1996-04-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1980-06-11-4330</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§46</li></ul></dd><dt class="dateOfPublication">Kunngjort</dt><dd class="dateOfPublication">1996-06-03</dd><dt class="title">Tittel</dt><dd class="title">Forskrift om mellombels rammeplan for vidareutdanning i psykiatrisk sjukepleie.</dd><dt class="miscInformation">Annet om dokumentet</dt><dd class="miscInformation">Fastsett av Kyrkje-, utdannings- og forskingsdepartementet 29. april 1996 med heimel i lov av 12. mai 1995 nr. 22 om universiteter og høgskoler § 46.</dd><dt class="refid">RefID</dt><dd class="refid">forskrift/1996-04-29-404</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om mellombels rammeplan for vidareutdanning i psykiatrisk sjukepleie.<ul class="tocSubUl"><li>Mål</li><li>Utdanningstid og praksis</li><li>Innhaldet i utdanninga</li><li>Eksamen</li><li>Vurdering av praksis</li></ul></li></ul></dd></dl></header><main class="documentBody" data-lovdata-URL="LTI/forskrift/1996-04-29-404" id="dokument"><h1>Forskrift om mellombels rammeplan for vidareutdanning i psykiatrisk sjukepleie.</h1><article class="legalP" data-absoluteaddress="/ledd/1/" id="ledd-1">Forskrifta tek til å gjelde straks. Forskrift av 11. juni 1980 nr. 4330 om offentleg godkjenning av spesialskular i psykiatrisk sjukepleie fastsett av Sosialdepartementet med heimel i lov 8. januar 1960 nr. 1 § 1 vert oppheva.</article><section class="section" data-name="kapM" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-04-29-404/KAPITTEL_1" data-partID="k1"><h2>Mål</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Føremålet med utdanninga er å gje offentleg godkjende sjukepleiarar, gjennom eit fagleg fordjupingsprogram, det grunnlaget som til ei kvar tid er naudsynt for å kunne utføre psykiatrisk sjukepleie som svarar til samfunnets behov.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Studentane skal tileigna seg:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">innsikt og dugleik i den generelle og spesielle funksjonen og ansvaret den psykiatriske sjukepleiaren har</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">kunnskap om og innsikt i det psykiatriske helsevernet, plassering og oppgåver i samfunnets helseprogram</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">innsikt i kva konstruktivt samarbeid, fagleg og tverrfagleg, med alle grupper i helsetenesta har å bety, dette gjeld og andre som bør bidra i den psykiatriske behandlinga</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">innsikt i korleis den psykiatriske helsetenesta er avhengig av og verkar saman med dei andre sektorane i eit samfunn</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">innsikt i det personlege ansvaret for fagleg vekst og utvikling.</article></article></li></ul></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-04-29-404/KAPITTEL_2" data-partID="k2"><h2>Utdanningstid og praksis</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Utdanninga omfattar eit studieår på 40 veker med teoretiske og praktiske studium. Det er føresett obligatorisk deltaking. Høgskolen kan godta individuelt fråvær.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Studentane må i sine praksisstudiar få inngåande kunnskap om dei ulike klient-/pasientkategoriar som er omfatta av psykisk helsevern i og utanfor institusjonar.</article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-04-29-404/KAPITTEL_3" data-partID="k3"><h2>Innhaldet i utdanninga</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Dei teoretiske og praktiske studia foregår vekselvis og/eller integrert med vekt på hovudfaget psykiatrisk sjukepleie gjennom heile studietida. Val av metodar bør i størst mogleg grad binde det teoretiske og praktiske pensumet saman, og utfordre studentane til aktiv eigeninnsats i studiearbeidet.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Studiet skal gje studentane høve til å vurdere og å prøve ut i praksis den teoretiske kunnskap og dugleik som dei har tileigna seg, og å gje eit breitt og realistisk fagleg perspektiv.</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Studiet omfattar følgjande fagkrets:<p class="leddfortsettelse">Psykiatrisk sjukepleie</p><p class="leddfortsettelse">Pedagogikk – administrasjon – filosofi – etikk – historikk – statistikk – og forskningsmetodikk – aktuell forsking</p><p class="leddfortsettelse">Psykologi – sosiologi – mentalhygiene</p><p class="leddfortsettelse">Helseplanlegging – sosiallovgjeving – spesiell lovgjeving for yrkesgruppa</p><p class="leddfortsettelse">Psykiatri – psykosomasi – undersøkjing- og behandlingsmetodar – psykofarmakologi/– psykotoksikologi</p><p class="leddfortsettelse">Nevroanatomi og fysiologi – nevrologi</p><p class="leddfortsettelse">Orienteringsfag</p></article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Hovudfaget, psykiatrisk sjukepleie, bør omfatte om lag 2/3 av det samla studium. Det samla pensumet bør omfatte ca. 4000 sider.</article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1996-04-29-404/KAPITTEL_4" data-partID="k4"><h2>Eksamen</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Eksamen består av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">individuell skriftleg eksamen i psykiatrisk sjukepleie</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">skriftleg fordjupningsoppgåve innan eit sentralt emne i utdanninga</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">vurdering av psykiatrisk sjukepleie – praksis</article></article></li></ul></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1996-04-29-404/KAPITTEL_5" data-partID="k5"><h2>Vurdering av praksis</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Vurdering av den einskilde students utøving av psykiatrisk sjukepleie foregår i konferanse mellom student, sjukepleielærar og sjukepleiarar som spesielt har rettleidd studenten i det praktiske studieområdet.</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Uttalen dannar grunnlag for vurdering i psykiatrisk sjukepleiarpraksis. Ved vurdering av psykiatrisk sjukepleiarpraksis vert det nytta godkjend/ikkje godkjend. Ein student som får ikkje godkjend i utøving av psykiatrisk sjukepleie kan påleggast å fylgje undervisning om igjen to gonger og/eller praksis på ny inntil to gonger.</article></section></main></body></html>