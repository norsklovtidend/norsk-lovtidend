<!DOCTYPE html><html lang="no"><head><title>Lov om endringer i plan- og bygningsloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">LOV-1996-04-12-22</dd><dt class="dokid">DokumentID</dt><dd class="dokid">LTI/lov/1996-04-12-22</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 6</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-14-77</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-04-25</dd><dt class="titleShort">Korttittel</dt><dd class="titleShort">Endringslov til plan- og bygningsloven</dd><dt class="title">Tittel</dt><dd class="title">Lov om endringer i plan- og bygningsloven.</dd><dt class="miscInformation">Annet om dokumentet</dt><dd class="miscInformation">Ot.prp.nr.25 (1995–1996), Innst.O.nr.44 (1995–1996), Besl.O.nr.46 (1995–1996). Odels- og lagtingsvedtak hhv. 14. og 26. mars 1996. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1996-04-12-22</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i plan- og bygningsloven.<ul class="tocSubUl"><li>I.<ul class="tocSubUl"><li>§ 77. Utføring av byggearbeid. Krav til produkter til byggverk</li><li>§ 112. Med bøter straffes den som forsettlig eller uaktsomt ikke etterkommer:</li></ul></li><li>II. Ikrafttredelse- og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/lov/1996-04-12-22" id="dokument"><h1>Lov om endringer i plan- og bygningsloven.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1996-04-12-22/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I plan- og bygningsloven av 14. juni 1985 nr. 77 gjøres følgende endringer:</article> <article class="defaultP" margin-top="true">§ 77 skal lyde:</article><article class="futureLegalArticle" data-name="§77" data-partID="§77" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 77</span>. <span class="legalArticleTitle">Utføring av byggearbeid. Krav til produkter til byggverk</span></span><article class="numberedLegalP" data-numerator="1" data-absoluteaddress="/kapittel/1/foreslåttparagraf/1/nummer/1/" id="kapittel-1-foreslåttparagraf-1-nummer-1">1. Ethvert byggearbeid skal utføres fagmessig og teknisk forsvarlig slik at det ferdige byggverket tilfredsstiller de krav som er satt til sikkerhet, helse, miljø og brukbarhet i eller i medhold av denne loven.</article><article class="numberedLegalP" data-numerator="2" data-absoluteaddress="/kapittel/1/foreslåttparagraf/1/nummer/2/" id="kapittel-1-foreslåttparagraf-1-nummer-2">2. Ethvert produkt som skal inngå i et byggverk, skal ha slike egenskaper at det ved forutsatt bruk medvirker til at kravene som er nevnt i nr. 1 tilfredsstilles i det ferdige byggverk. Produsent eller dennes representant skal sørge for at egenskapene til produktet dokumenteres og er forpliktet til å gi alle de opplysninger til tilsynsmyndigheten som anses påkrevet for utøvelse av tilsyn med produktets egenskaper. Departementet utpeker tilsynsmyndighet.<article class="legalP" data-absoluteaddress="/kapittel/1/foreslåttparagraf/1/nummer/2/ledd/1/" id="kapittel-1-foreslåttparagraf-1-nummer-2-ledd-1">Departementet kan gi forskrift om tekniske spesifikasjoner og om godkjennings- og kontrollsystemer som skal legges til grunn for dokumentasjon og tilsyn, herunder kan departementet fastsette krav til og om merking av produkter til byggverk (CE-merket produkt). Slik forskrift skal overensstemme med forpliktelser som Norge etter internasjonale avtaler er pålagt å følge.</article><article class="legalP" data-absoluteaddress="/kapittel/1/foreslåttparagraf/1/nummer/2/ledd/2/" id="kapittel-1-foreslåttparagraf-1-nummer-2-ledd-2">Dersom tilsynsmyndigheten finner at det foreligger begrunnet mistanke om at det omsettes et CE-merket produkt som ikke oppfyller forutsetningen for merkingen, og produktet er tiltenkt brukt i et byggverk, skal den føre kontroll med produktet. Dersom betingelsene i første punktum er oppfylt kan tilsynsmyndigheten gi pålegg om midlertidig stans i omsetning og bruk av produktet.</article><article class="legalP" data-absoluteaddress="/kapittel/1/foreslåttparagraf/1/nummer/2/ledd/3/" id="kapittel-1-foreslåttparagraf-1-nummer-2-ledd-3">Finner tilsynsmyndigheten at et produkt ikke tilfredsstiller forutsetningene for godkjenning, kontroll eller merking, kan tilsynsmyndigheten gi pålegg om å stanse omsetningen av produktet. Det samme gjelder et produkt som selv om det er erklært å være i samsvar med kravene, kan medføre fare for liv, helse eller miljø. Tilsynsmyndigheten kan også forby bruk av og gi pålegg om å kalle tilbake slike produkter fra markedet, eller treffe andre tiltak for å sikre at produktet bringes i overensstemmelse med kravene, dersom produktet allerede er omsatt. Tilsynsmyndigheten skal gis tilgang til produkt, rom, areal eller annet område som anses nødvendig for å kunne føre tilsynet.</article><article class="legalP" data-absoluteaddress="/kapittel/1/foreslåttparagraf/1/nummer/2/ledd/4/" id="kapittel-1-foreslåttparagraf-1-nummer-2-ledd-4">Departementet kan gi forskrift om gebyr for tilsynsarbeidet med å sikre at bestemmelser og vedtak gitt i eller i medhold av denne paragrafen, blir fulgt. Gebyret er tvangsgrunnlag for utlegg.</article></article></article> <article class="defaultP" margin-top="true">Overskriften i § 110 skal lyde:<p class="leddfortsettelse"><strong>§ 110.</strong> <i>Med bøter straffes den som forsettlig eller uaktsomt:</i></p></article> <article class="defaultP" margin-top="true">Overskriften i § 111 skal lyde:<p class="leddfortsettelse"><strong>§ 111.</strong> <i>Med bøter straffes den som forsettlig eller uaktsomt:</i></p></article> <article class="defaultP" margin-top="true">§ 111 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/nummer/2/ledd/4/punkt/1/" id="kapittel-1-foreslåttparagraf-1-nummer-2-ledd-4-punkt-1"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/nummer/2/ledd/4/punkt/1/ledd/1/" id="kapittel-1-foreslåttparagraf-1-nummer-2-ledd-4-punkt-1-ledd-1">setter et CE-merke på et produkt uten at forutsetningene for dette er tilstede, eller som for øvrig ikke gir de opplysninger eller unnlater å gi tilsynsmyndigheten tilgang til produkt, rom, areal eller annet område som anses nødvendig for å kunne føre tilsynet. Medvirkning til omsetning av et slikt produkt straffes på samme måte.</article></article></li></ul></article> <article class="defaultP" margin-top="true">§ 111 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/foreslåttparagraf/1/nummer/2/ledd/4/punkt/2/" id="kapittel-1-foreslåttparagraf-1-nummer-2-ledd-4-punkt-2"><span class="data-originalId">3.</span><article class="legalP" data-absoluteaddress="/kapittel/1/foreslåttparagraf/1/nummer/2/ledd/4/punkt/2/ledd/1/" id="kapittel-1-foreslåttparagraf-1-nummer-2-ledd-4-punkt-2-ledd-1">tross skriftlig pålegg ikke oppfyller plikten etter § 89 første ledd første punktum til å holde byggverk og installasjoner i stand.</article></article></li></ul></article> <article class="defaultP" margin-top="true">§ 111 nr. 6 skal lyde:<ul class="defaultList"><li data-li-identifier="6." data-name="6."><article class="listArticle" data-absoluteaddress="/kapittel/1/foreslåttparagraf/1/nummer/2/ledd/4/punkt/3/" id="kapittel-1-foreslåttparagraf-1-nummer-2-ledd-4-punkt-3"><span class="data-originalId">6.</span><article class="legalP" data-absoluteaddress="/kapittel/1/foreslåttparagraf/1/nummer/2/ledd/4/punkt/3/ledd/1/" id="kapittel-1-foreslåttparagraf-1-nummer-2-ledd-4-punkt-3-ledd-1">ikke etterkommer skriftlig pålegg etter § 106 nr. 2 om å treffe tiltak for å avhjelpe plage fra bygningstekniske installasjoner.</article></article></li></ul></article> <article class="defaultP" margin-top="true">Overskriften i § 112 skal lyde:</article><article class="futureLegalArticle" data-name="§112" data-partID="§112" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 112</span>. <span class="legalArticleTitle">Med bøter straffes den som forsettlig eller uaktsomt ikke etterkommer:</span></span></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1996-04-12-22/KAPITTEL_2" data-partID="k2"><h2 data-text-align="center">II. Ikrafttredelse- og overgangsbestemmelser</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Loven trer i kraft fra den tid Kongen bestemmer. Kongen kan fastsette at noen av endringene skal tre i kraft fra et senere tidspunkt enn andre.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Departementet kan gi forskrift om overgangsordninger.</article></article></li></ul></section></main></body></html>