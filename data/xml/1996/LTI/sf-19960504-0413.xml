<!DOCTYPE html><html lang="no"><head><title>Forskrift om regulering av fangst av vågehval i 1996.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:05</dd><dt class="legacyID">Datokode</dt><dd class="legacyID">FOR-1996-05-04-413</dd><dt class="dokid">DokumentID</dt><dd class="dokid">LTI/forskrift/1996-05-04-413</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 8</dd><dt class="dateInForce">I kraft fra</dt><dd class="dateInForce">1996-05-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§24</li><li>lov/1983-06-03-40/§53</li><li>lov/1939-06-16-7/§2</li><li>lov/1939-06-16-7/§21</li></ul></dd><dt class="dateOfPublication">Kunngjort</dt><dd class="dateOfPublication">1996-06-03</dd><dt class="title">Tittel</dt><dd class="title">Forskrift om regulering av fangst av vågehval i 1996.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 4. mai 1996 med hjemmel i lov av 3. juni 1983 nr. 40 om saltvannsfiske m.v. § 4, § 5, § 9, § 24, og § 53 og lov av 16. juni 1939 nr. 7 om fangst av hval § 2 og § 21.</dd><dt class="refid">RefID</dt><dd class="refid">forskrift/1996-05-04-413</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fangst av vågehval i 1996.<ul class="tocSubUl"><li>§ 1. Kvote</li><li>§ 2. Fangstperiode</li><li>§ 3. Fordeling av kvote</li><li>§ 4. Overføring av kvote til annet fartøy</li><li>§ 5. Overføring av kvote fra et år til et annet</li><li>§ 6. Avbrudd i fangst og refordeling</li><li>§ 7. Oppgaveplikt</li><li>§ 8. Utfyllende bestemmelser</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-05-04-413" id="dokument"><h1>Forskrift om regulering av fangst av vågehval i 1996.</h1><article class="legalArticle" data-lovdata-URL="LTI/forskrift/1996-05-04-413/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kvote</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norske fartøy å drive fangst av hval.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hinder av forbudet i første ledd kan fartøy som fyller vilkårene i forskrift av 22. mars 1996 nr. 289 om adgang til å delta i fangst av vågehval fange inntil 425 vågehval i Norges økonomiske sone, i fiskerisonen ved Jan Mayen og fiskevernsonen ved Svalbard.</article></article><article class="legalArticle" data-lovdata-URL="LTI/forskrift/1996-05-04-413/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fangstperiode</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fangst av vågehval kan starte 20. mai 1996 og må være avsluttet innen 8. juli 1996 kl. 2400.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fangst av vågehval i Nordsjøen (IWC-område EN) kan starte når Fiskeridirektøren måtte bestemme.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fiskeridirektøren kan fastsette frist for å starte fangsten. Fartøy som ikke overholder fristen mister sin adgang til å delta.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Fiskeridirektøren kan i særlige tilfeller gi enkelte fartøy tillatelse til å fortsette fangsten i enkelte områder utover fastsatt stoppdato.</article></article><article class="legalArticle" data-lovdata-URL="LTI/forskrift/1996-05-04-413/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fordeling av kvote</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridirektøren fastsetter kvote for det enkelte fartøy.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiskeridirektøren kan pålegge det enkelte fartøy å drive fangst innenfor nærmere angitt område.</article></article><article class="legalArticle" data-lovdata-URL="LTI/forskrift/1996-05-04-413/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overføring av kvote til annet fartøy</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kvote som er tildelt det enkelte fartøy kan ikke overføres til annet fartøy.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fiskeridirektøren kan i særlige tilfeller dispensere fra forbudet i første ledd.</article></article><article class="legalArticle" data-lovdata-URL="LTI/forskrift/1996-05-04-413/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overføring av kvote fra et år til et annet</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom det etter avvikling av fangst av vågehval i 1996 gjenstår dyr av totalkvoten, kan Fiskeridepartementet bestemme at et visst antall eller alle gjenstående dyr kan tillegges den totalkvote som fastsettes for en eventuell vågehvalfangst i 1997.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det kan settes vilkår om at overføring helt eller delvis må henføres til det fangstområde som kvoten opprinnelig relaterte seg til.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Fiskeridirektøren kan gi nærmere bestemmelser om gjennomføring av denne paragrafen.</article></article><article class="legalArticle" data-lovdata-URL="LTI/forskrift/1996-05-04-413/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avbrudd i fangst og refordeling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avbrudd i fangst for å oppta annen fiskeriaktivitet medfører bortfall av resterende fartøykvote.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fiskeridirektøren kan oppheve fartøykvotene. For å sikre at totalkvoten blir tatt, kan Fiskeridirektøren refordele denne på den mest hensiktsmessige måten.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Fiskeridirektøren kan fastsette frist for å starte fangsten på den refordelte kvoten. Fartøy som ikke overholder fristen mister sin adgang til å delta.</article></article><article class="legalArticle" data-lovdata-URL="LTI/forskrift/1996-05-04-413/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Oppgaveplikt</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fangstdagbok utgitt av Fiskeridirektoratet skal føres fortløpende. Dagboken skal umiddelbart etter avsluttet tur sendes Fiskeridirektoratet. Konsesjonshaver skal hver mandag rapportere til Norges Råfisklag, avdeling Svolvær om siste ukes fangst.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Fiskeridirektøren kan fastsette regler om daglig rapporteringsplikt.</article></article><article class="legalArticle" data-lovdata-URL="LTI/forskrift/1996-05-04-413/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan fastsette nærmere forskrift om gjennomføring og utfylling av bestemmelsene i denne forskriften.</article></article><article class="legalArticle" data-lovdata-URL="LTI/forskrift/1996-05-04-413/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forsettelig eller uaktsom overtredelse av bestemmelser gitt i eller i medhold av denne forskrift straffes i henhold til § 21 i lov av 16. juni 1939 nr. 7 om fangst av hval og § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1996-05-04-413/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft straks.</article></article></main></body></html>