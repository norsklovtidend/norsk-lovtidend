<!DOCTYPE html><html lang="no"><head><title>Forskrift om frivillig merking av lydnivå ved husholdningsapparater.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:35</dd><dt class="legacyID">Datokode</dt><dd class="legacyID">FOR-1996-05-29-566</dd><dt class="dokid">DokumentID</dt><dd class="dokid">LTI/forskrift/1996-05-29-566</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 10</dd><dt class="dateInForce">I kraft fra</dt><dd class="dateInForce">1996-05-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-12-18-90/§3</li></ul></dd><dt class="dateOfPublication">Kunngjort</dt><dd class="dateOfPublication">1996-07-05</dd><dt class="title">Tittel</dt><dd class="title">Forskrift om frivillig merking av lydnivå ved husholdningsapparater.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 29. mai 1996 med hjemmel i lov av 18. desember 1981 nr. 90 om merking av forbruksvarer m.v. § 3 femte ledd. Forskriften gjennomfører bestemmelser i EØS-avtalen (jf. Særskilt vedlegg nr. 2 til St.prp.nr.1 (1991–1992), bind 3, A. Tekniske forskrifter, standarder, prøving og sertifisering (Vedlegg II) Kap. IV nr. 3).</dd><dt class="refid">RefID</dt><dd class="refid">forskrift/1996-05-29-566</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frivillig merking av lydnivå ved husholdningsapparater.<ul class="tocSubUl"><li>I Forord</li><li>II Forskrift om frivillig merking av lydnivå ved husholdningsapparater<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Hvem som er ansvarlig</li><li>§ 4. Definisjoner</li><li>§ 5. Krav til måling av lydnivå</li><li>§ 6. Krav til merkingen</li><li>§ 7. Samordning av krav til merking</li><li>§ 8. Tilsyn</li><li>§ 9. Ikrafttredelse</li></ul></li><li>III Kommentarer til forskriften</li></ul></li></ul></dd></dl></header><main class="documentBody" data-lovdata-URL="LTI/forskrift/1996-05-29-566" id="dokument"><h1>Forskrift om frivillig merking av lydnivå ved husholdningsapparater.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-05-29-566/KAPITTEL_1" data-partID="k1"><h2 data-text-align="center">I Forord</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskriften er fastsatt med hjemmel i lov om merking av forbruksvarer av 18. desember 1981 nr. 90, § 3 femte ledd.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften gjennomfører EUs direktiv om lydnivå ved husholdningsapparater (86/594/EØF) som er en del av tilleggsavtalen til EØS-avtalen. Forskriften regulerer et tilbud til næringsdrivende som vil gå lenger i merking enn de er forpliktet til etter gjeldende lovgivning. Gjennom forskriften legges det opp til en frivillig lydnivåmerking av husholdningsapparater der målsettingen er å gi forbrukerne tilstrekkelig informasjon til å velge produkter med lavere lydnivå.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">For å kunne gjøre reelle valg må opplysningene som gis være av en viss kvalitet og følge standardiserte målemetoder som fremgår av forskriften. Direktivet om lydnivå ved husholdningsapparater beskriver hvordan lydnivået skal angis, samt prinsipper for offentliggjøring av informasjon om lydnivå. Direktivet gir også retningslinjer for hvilke målemetoder som skal anvendes og regler for kontroll av lydnivå.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kravene til presentasjon av opplysningene om lydnivå er knyttet direkte til EUs direktiv om energimerking (92/75/EØF) som omfattes av EØS-avtalen. Ved opplysning om lydnivå for den gruppen av husholdningsapparater som omfattes av bestemmelsene i energimerkedirektivet, forutsettes det at disse angis på samme etikett som gir opplysninger om energimerking (jfr. bestemmelsene i forskriftens § 6).</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Riktigheten av det opplyste lydnivået kan kontrolleres ved stikkprøvekontroller som har til hensikt å kontrollmåle lydnivået etter kravene i direktivet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-05-29-566/KAPITTEL_2" data-partID="k2"><h2 data-text-align="center">II Forskrift om frivillig merking av lydnivå ved husholdningsapparater</h2><article class="legalArticle" data-lovdata-URL="LTI/forskrift/1996-05-29-566/§1" data-name="§1" data-partID="§1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Formålet er å redusere lydnivå fra husholdningsapparater ved å legge forholdene til rette for at forbrukerne skal kunne velge produkter med lavt lydnivå.</article></article><article class="legalArticle" data-lovdata-URL="LTI/forskrift/1996-05-29-566/§2" data-name="§2" data-partID="§2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Forskriften gjelder for husholdningsapparater som merkes med opplysninger om lydnivå.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Forskriften gjelder ikke:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/2/paragraf/2/ledd/2/punkt/1/" id="kapittel-2-paragraf-2-ledd-2-punkt-1"><span class="data-originalId">1)</span><article class="legalP" data-absoluteaddress="/kapittel/2/paragraf/2/ledd/2/punkt/1/ledd/1/" id="kapittel-2-paragraf-2-ledd-2-punkt-1-ledd-1">apparater, utstyr eller maskiner som bare er beregnet til ervervsmessig bruk.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/2/paragraf/2/ledd/2/punkt/2/" id="kapittel-2-paragraf-2-ledd-2-punkt-2"><span class="data-originalId">2)</span><article class="legalP" data-absoluteaddress="/kapittel/2/paragraf/2/ledd/2/punkt/2/ledd/1/" id="kapittel-2-paragraf-2-ledd-2-punkt-2-ledd-1">apparater som er en integrert del av en bygning eller dennes installasjoner som f.eks. luftkondisjonerings-, varme- eller ventilasjonsanlegg, (med unntak av husholdningsventilatorer, damphetter til kjøkkenet og uavhengige varmeapparater), oljebrennere til sentralvarmeanlegg, pumper til vannforsyning og avløp.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/2/paragraf/2/ledd/2/punkt/3/" id="kapittel-2-paragraf-2-ledd-2-punkt-3"><span class="data-originalId">3)</span><article class="legalP" data-absoluteaddress="/kapittel/2/paragraf/2/ledd/2/punkt/3/ledd/1/" id="kapittel-2-paragraf-2-ledd-2-punkt-3-ledd-1">komponenter til utstyr som motorer, og</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/2/paragraf/2/ledd/2/punkt/4/" id="kapittel-2-paragraf-2-ledd-2-punkt-4"><span class="data-originalId">4)</span><article class="legalP" data-absoluteaddress="/kapittel/2/paragraf/2/ledd/2/punkt/4/ledd/1/" id="kapittel-2-paragraf-2-ledd-2-punkt-4-ledd-1">elektroakustiske apparater.</article></article></li></ul></article></article><article class="legalArticle" data-lovdata-URL="LTI/forskrift/1996-05-29-566/§3" data-name="§3" data-partID="§3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som er ansvarlig</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Produsenter, ervervsimportører, distributører, detaljister og andre som omsetter eller på annen måte formidler husholdningsapparater merket med lydnivå, er ansvarlige for at de gitte opplysninger er korrekte.</article></article><article class="legalArticle" data-lovdata-URL="LTI/forskrift/1996-05-29-566/§4" data-name="§4" data-partID="§4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Med <i>husholdningsapparater</i> menes alle maskiner, maskindeler eller anlegg som hovedsakelig er framstilt med sikte på bruk i bolig, herunder kjeller, garasje og andre tilbygg, særlig husholdningsapparater til vedlikehold, rengjøring, tilberedelse og oppbevaring av næringsmidler, produksjon og distribusjon av varme eller kulde, luftkondisjonering samt andre apparater som brukes til formål som ikke er ervervsmessig.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Med <i>art husholdningsapparat</i> menes alle modeller (eller typer) av forskjellige husholdningsapparater som er bestemt til å utføre samme funksjon eller drives med samme hoved-energikilde. Normalt omfatter en art flere modeller (eller typer).</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Med <i>lydnivå</i> menes A-veiet lydeffektnivå L<sub>WA</sub> uttrykt i desibel (dB), i forhold til referansenivået i picowatt (1 pW), som overføres via luften.</article><article class="legalP" data-absoluteaddress="/kapittel/2/paragraf/4/ledd/4/" id="kapittel-2-paragraf-4-ledd-4">Med <i>harmonisert standard</i> menes i denne forskrift tekniske spesifikasjoner som er publisert i Det Europeiske Fellesskaps/EØS Tidende.</article><article class="legalP" data-absoluteaddress="/kapittel/2/paragraf/4/ledd/5/" id="kapittel-2-paragraf-4-ledd-5">Med <i>produsent</i> menes den som fysisk framstiller et husholdningsapparat. Leieprodusent, en som produserer på oppdrag fra andre, er også å betrakte som produsent.</article><article class="legalP" data-absoluteaddress="/kapittel/2/paragraf/4/ledd/6/" id="kapittel-2-paragraf-4-ledd-6">Med <i>ervervsimportør</i> menes den som overfor tollvesenet er legitimert til å råde over husholdningsapparater.</article></article><article class="legalArticle" data-lovdata-URL="LTI/forskrift/1996-05-29-566/§5" data-name="§5" data-partID="§5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til måling av lydnivå</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Husholdningsapparater som merkes med opplysninger om lydnivå skal måles i overensstemmelse med<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/5/ledd/1/punkt/1/" id="kapittel-2-paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/5/ledd/1/punkt/1/ledd/1/" id="kapittel-2-paragraf-5-ledd-1-punkt-1-ledd-1">nasjonale standarder som tilsvarer de harmoniserte standarder som er offentliggjort i Det Europeiske Fellesskaps/EØS Tidende</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/5/ledd/1/punkt/2/" id="kapittel-2-paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/5/ledd/1/punkt/2/ledd/1/" id="kapittel-2-paragraf-5-ledd-1-punkt-2-ledd-1">nasjonale standarder og tekniske forskrifter dersom det ikke finnes harmoniserte standarder.</article></article></li></ul></article></article><article class="legalArticle" data-lovdata-URL="LTI/forskrift/1996-05-29-566/§6" data-name="§6" data-partID="§6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til merkingen</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Opplysninger om lydnivå skal være forståelig, korrekt og sammenlignbar. Opplysningene skal påføres husholdningsapparatet på et godt synlig sted og skal være lett leselig, jfr. § 7.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Hvis det ikke er mulig å gi opplysningene på husholdningsapparatet, må de gis på emballasjen eller i medfølgende veiledning.</article><article class="legalP" data-absoluteaddress="/kapittel/2/paragraf/6/ledd/3/" id="kapittel-2-paragraf-6-ledd-3">Opplysninger gitt etter denne forskrift skal angis ved «Lydeffektnivå X dBA», eller i overensstemmelse med harmonisert standard.</article></article><article class="legalArticle" data-lovdata-URL="LTI/forskrift/1996-05-29-566/§7" data-name="§7" data-partID="§7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Samordning av krav til merking</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Dersom det aktuelle husholdningsapparetet er merket i overensstemmelse med direktiv om merking og standardiserte vareopplysninger i forhold til husholdningsapparaters energi- og ressursforbruk (92/75/EØF), skal samme etikett benyttes for informasjon om lydnivå.</article></article><article class="legalArticle" data-lovdata-URL="LTI/forskrift/1996-05-29-566/§8" data-name="§8" data-partID="§8" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn</span></h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Barne- og familiedepartementet eller den Barne- og familiedepartementet bemyndiger fører tilsyn med at forskriften følges.</article></article><article class="legalArticle" data-lovdata-URL="LTI/forskrift/1996-05-29-566/§9" data-name="§9" data-partID="§9" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Forskriften trer i kraft straks.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-05-29-566/KAPITTEL_3" data-partID="k3"><h2 data-text-align="center">III Kommentarer til forskriften</h2><article class="centeredP" data-text-align="center">Til § 5</article><article class="legalP" data-absoluteaddress="/kapittel/3/ledd/1/" id="kapittel-3-ledd-1">For at forbrukerne skal kunne ta stilling til opplysninger om husholdningsapparaters lydnivå, må dette være målt etter nærmere beskrevne målemetoder. Kravene til prøvingsmetoder er gjengitt i artikkel 6 i direktivet om lydnivå ved husholdningsapparater (86/594/EØF), og gjengis nedenfor;</article><article class="legalP" data-absoluteaddress="/kapittel/3/ledd/2/" id="kapittel-3-ledd-2"><i>Artikkel 6.</i><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1"><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/2/punkt/1/ledd/1/punkt/1/" id="kapittel-3-ledd-2-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/2/punkt/1/ledd/1/punkt/1/ledd/1/" id="kapittel-3-ledd-2-punkt-1-ledd-1-punkt-1-ledd-1">Den alminnelige målemetode som brukes for å fastslå lydnivå ved husholdningsapparater, skal være tilstrekkelig presis til at unøyaktigheten ved målingen av A-veide lydstyrkenivåer ikke overskrider et standardavvik på 2 dB.</article></article></li></ul></article><article class="legalP" data-absoluteaddress="/kapittel/3/ledd/2/punkt/1/ledd/2/" id="kapittel-3-ledd-2-punkt-1-ledd-2">Det standardavvik som er nevnt i første ledd, skal uttrykke den samlede effekt av alle usikkerhetsmomenter ved målingene, med unntak av variasjonene i apparatets lydnivå fra den ene prøvingen til den annen.<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/2/punkt/1/ledd/2/punkt/1/" id="kapittel-3-ledd-2-punkt-1-ledd-2-punkt-1"><span class="data-originalId">b)</span><article class="legalP" data-absoluteaddress="/kapittel/3/ledd/2/punkt/1/ledd/2/punkt/1/ledd/1/" id="kapittel-3-ledd-2-punkt-1-ledd-2-punkt-1-ledd-1">For hver gruppe husholdningsapparater skal den alminnelige målemetode som er nevnt i bokstav a), suppleres med en beskrivelse av husholdningsapparatets plassering, montering, strømbelastning og virkemåte under prøveforhold som skal simulere vanlig bruk og sikre tilfredsstillende repeterbarhet og reproduserbarhet. Standardavviket for reproduserbarhet skal spesifiseres for hver gruppe husholdningsapparater.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">Ved kontrollmåling av det angitte lydnivå for et parti husholdningsapparat skal avviket mellom kravet til lydnivå og middelverdien av tre målte verdier ikke være større enn ca. 7 dB.</article></article></li></ul></article><article class="legalP" data-absoluteaddress="/kapittel/3/ledd/3/" id="kapittel-3-ledd-3">På de områder der det finnes IEC/CEN-normer (International Electrotechnical Commission/Comité Européen de Normalisation) for måling av akustisk støy kan disse benyttes.</article></section></main></body></html>