<!DOCTYPE html><html lang="no"><head><title>Forskrift om oppgaveplikt ved brønnboring og grunnvannsundersøkelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1996-11-19-1066</dd><dt class="dokid">DokumentID</dt><dd class="dokid">LTI/forskrift/1996-11-19-1066</dd><dt class="ministry">Departement</dt><dd class="ministry"><ul><li>Nærings- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 21</dd><dt class="dateInForce">I kraft fra</dt><dd class="dateInForce">1997-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1940-03-15-3/§11a</li></ul></dd><dt class="dateOfPublication">Kunngjort</dt><dd class="dateOfPublication">1996-12-12</dd><dt class="title">Tittel</dt><dd class="title">Forskrift om oppgaveplikt ved brønnboring og grunnvannsundersøkelser.</dd><dt class="miscInformation">Annet om dokumentet</dt><dd class="miscInformation">Fastsatt av Nærings- og energidepartementet 19. november 1996 med hjemmel i lov av 15. mars 1940 nr. 3 om vassdragene § 11a.</dd><dt class="refid">RefID</dt><dd class="refid">forskrift/1996-11-19-1066</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppgaveplikt ved brønnboring og grunnvannsundersøkelser.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Hvem oppgaveplikten omfatter</li><li>§ 5. Hva oppgaveplikten omfatter</li><li>§ 6. Ikrafttredelsestidspunkt</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-19-1066" id="dokument"><h1>Forskrift om oppgaveplikt ved brønnboring og grunnvannsundersøkelser.</h1><article class="legalArticle" data-lovdata-URL="LTI/forskrift/1996-11-19-1066/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften skal tjene til å gi offentlig kunnskap om grunnvannsressursene.</article></article><article class="legalArticle" data-lovdata-URL="LTI/forskrift/1996-11-19-1066/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder for boring som iverksettes med tanke på utnyttelse/undersøkelse av grunnvann til bl.a. drikkevanns- og industriformål, jordbruksvanning, alle typer energiboringer, forurensningsundersøkelser og forsknings- og undervisningsformål. Den gjelder også alle andre grunnvannsundersøkelser hvor det utarbeides en rapport.</article></article><article class="legalArticle" data-lovdata-URL="LTI/forskrift/1996-11-19-1066/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1"><i>Grunnvann;</i> det vann som gjennom naturlig eller kunstig infiltrasjon i grunnen, under et visst nivå (grunnvannsspeilet), helt fyller opp hulrom, porer og åpne sprekker i løsmasser og berggrunn.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1"><i>Boring;</i> boring i berggrunn og etablering av alle typer brønner i løsmasser.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1"><i>Rapport;</i> en skriftlig sammenstilling av en eller flere grunnvannsundersøkelser og/eller vurdering av grunnvannsforhold.</article></article></li></ul></article></article><article class="legalArticle" data-lovdata-URL="LTI/forskrift/1996-11-19-1066/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvem oppgaveplikten omfatter</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Oppgaveplikten omfatter den som utfører eller iverksetter boring samt den som utfører annen undersøkelse etter grunnvann og utarbeider en rapport om undersøkelsen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det er den som utfører boringen som skal gi melding til NGU. Opplysningsplikten til NGU skal alltid nevnes for oppdragsgiver før boring.</article></article><article class="legalArticle" data-lovdata-URL="LTI/forskrift/1996-11-19-1066/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Hva oppgaveplikten omfatter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Etter fullført boring skal den som har utført en boring snarest og senest innen tre måneder etter fullføringen av boringen sende melding til Norges geologiske undersøkelse (NGU). Den som har utført annen undersøkelse etter grunnvann og utarbeider en rapport om undersøkelsen, skal snarest og senest innen tre måneder sende melding til NGU.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Alle opplysninger som gis NGU i forbindelse med oppgaveplikten vil være offentlig tilgjengelige. NGU kan i enkelttilfeller treffe avgjørelse om at opplysninger skal behandles fortrolig i en tidsperiode. Eventuelle fortrolige opplysninger vil ikke være tilgjengelige.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Omfang av meldeplikten for utført grunnvannsboring eller andre grunnvannsundersøkelser hvor det er utarbeidet en rapport, er avhengig av hvilken boring/undersøkelse som er utført:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/3/punkt/1/" id="paragraf-5-ledd-3-punkt-1"><span class="data-originalId">a)</span><span class="miscHeadline"><i>Boring etter vann i fjell</i></span><article class="legalP" data-absoluteaddress="/paragraf/5/ledd/3/punkt/1/ledd/1/" id="paragraf-5-ledd-3-punkt-1-ledd-1">Skjemaet «Brønn i fjell/løsmasser» fylles ut i samsvar med tilhørende forklaring og sendes NGU. Korrekt stedfesting er av avgjørende betydning. I de tilfeller det er foretatt vannanalyser, skal resultatene av disse også sendes NGU. Det samme gjelder for eventuelt utført prøvepumping.</article><article class="legalP" data-absoluteaddress="/paragraf/5/ledd/3/punkt/1/ledd/2/" id="paragraf-5-ledd-3-punkt-1-ledd-2">På skjemaet skal minimum alle administrative opplysninger fylles ut. Som alternativ til utfylling av resten av skjemaet, kan NGU godkjenne at utfyllende borelogg e.l. vedlegges. I så fall skal minimum alle administrative opplysninger fylles ut på skjemaet «Brønn i fjell/løsmasser». NGUs godkjennelse må foreligge før alternative skjema benyttes.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/3/punkt/2/" id="paragraf-5-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/3/punkt/2/ledd/1/" id="paragraf-5-ledd-3-punkt-2-ledd-1"><i>Boring etter vann i løsmasser</i> <ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/3/punkt/2/ledd/1/punkt/1/" id="paragraf-5-ledd-3-punkt-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/3/punkt/2/ledd/1/punkt/1/ledd/1/" id="paragraf-5-ledd-3-punkt-2-ledd-1-punkt-1-ledd-1">Rørbrønner.</article><article class="legalP" data-absoluteaddress="/paragraf/5/ledd/3/punkt/2/ledd/1/punkt/1/ledd/2/" id="paragraf-5-ledd-3-punkt-2-ledd-1-punkt-1-ledd-2">Se pkt. a.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/3/punkt/2/ledd/1/punkt/2/" id="paragraf-5-ledd-3-punkt-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/3/punkt/2/ledd/1/punkt/2/ledd/1/" id="paragraf-5-ledd-3-punkt-2-ledd-1-punkt-2-ledd-1">Sonderinger, undersøkelses- og observasjonsbrønner.</article><article class="legalP" data-absoluteaddress="/paragraf/5/ledd/3/punkt/2/ledd/1/punkt/2/ledd/2/" id="paragraf-5-ledd-3-punkt-2-ledd-1-punkt-2-ledd-2">Se pkt. a. Her skal imidlertid skjema «Sonderinger, undersøkelses- og observasjonsbrønner i løsmasser» med tilhørende forklaring benyttes istedenfor skjema «Brønn i fjell/løsmasser».</article></article></li></ul></article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/3/punkt/3/" id="paragraf-5-ledd-3-punkt-3"><span class="data-originalId">c)</span><span class="miscHeadline"><i>Andre grunnvannsundersøkelser hvor det er utarbeidet en rapport</i></span><article class="legalP" data-absoluteaddress="/paragraf/5/ledd/3/punkt/3/ledd/1/" id="paragraf-5-ledd-3-punkt-3-ledd-1">Det skal sendes melding (f.eks. rapportforside) til NGU som inneholder opplysninger om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/3/punkt/3/ledd/1/punkt/1/" id="paragraf-5-ledd-3-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/3/punkt/3/ledd/1/punkt/1/ledd/1/" id="paragraf-5-ledd-3-punkt-3-ledd-1-punkt-1-ledd-1">utfører av undersøkelsen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/3/punkt/3/ledd/1/punkt/2/" id="paragraf-5-ledd-3-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/3/punkt/3/ledd/1/punkt/2/ledd/1/" id="paragraf-5-ledd-3-punkt-3-ledd-1-punkt-2-ledd-1">formål med undersøkelsen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/3/punkt/3/ledd/1/punkt/3/" id="paragraf-5-ledd-3-punkt-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/3/punkt/3/ledd/1/punkt/3/ledd/1/" id="paragraf-5-ledd-3-punkt-3-ledd-1-punkt-3-ledd-1">hvor undersøkelsen er utført (koordinater evt. kommune/r e.l.).</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/3/punkt/3/ledd/1/punkt/4/" id="paragraf-5-ledd-3-punkt-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/3/punkt/3/ledd/1/punkt/4/ledd/1/" id="paragraf-5-ledd-3-punkt-3-ledd-1-punkt-4-ledd-1">fullstendig bibliografisk referanse med henvisning til hvor rapporten kan bestilles.</article></article></li></ul></article><article class="legalP" data-absoluteaddress="/paragraf/5/ledd/3/punkt/3/ledd/2/" id="paragraf-5-ledd-3-punkt-3-ledd-2">NGU gis myndighet til å foreta mindre endringer i opplysningspliktens innhold når det gjelder hvilke opplysninger som skal oppgis på skjemaene. NGU kan også til enhver tid tilpasse terminologien i skjemaene til den terminologien som gjelder på området.</article></article></li></ul></article></article><article class="legalArticle" data-lovdata-URL="LTI/forskrift/1996-11-19-1066/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelsestidspunkt</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft fra og med 1. januar 1997.</article></article></main></body></html>