<!DOCTYPE html><html lang="no"><head><title>Forskrift om produksjonstillegg for seterdrift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:40</dd><dt class="legacyID">Datokode</dt><dd class="legacyID">FOR-1996-07-12-820</dd><dt class="dokid">DokumentID</dt><dd class="dokid">LTI/forskrift/1996-07-12-820</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 16</dd><dt class="dateInForce">I kraft fra</dt><dd class="dateInForce">1996-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-07-13-746</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1996-09-25</dd><dt class="title">Tittel</dt><dd class="title">Forskrift om produksjonstillegg for seterdrift.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 12. juli 1996 i medhold av jordbruksoppgjøret og med hjemmel i lov av 12. mai 1995 nr. 23 om jord (jordlova) § 3 og § 18 og etter samråd med Norsk Bonde- og Småbrukarlag og Norges Bondelag.</dd><dt class="refid">RefID</dt><dd class="refid">forskrift/1996-07-12-820</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om produksjonstillegg for seterdrift.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår</li><li>§ 4. Produksjonstillegget</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-07-12-820" id="dokument"><h1>Forskrift om produksjonstillegg for seterdrift.</h1><article class="legalArticle" data-lovdata-URL="LTI/forskrift/1996-07-12-820/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med produksjonstillegg for seterdrift med mjølkeproduksjon er å medvirke til å utnytte grasressursene gjennom beiting med husdyr og på denne måten bidra til å opprettholde kulturlandskapet.</article></article><article class="legalArticle" data-lovdata-URL="LTI/forskrift/1996-07-12-820/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med seterdrift menes jordbruksdrift med leveranse av mjølk eller foredla mjølkeprodukter. Driften skal foregå i hele eller deler av sommerhalvåret og skal være knyttet til seterbygning og til helårs jordbruksdrift på en landbrukseiendom.</article></article><article class="legalArticle" data-lovdata-URL="LTI/forskrift/1996-07-12-820/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vilkårene i den generelle forskriften om produksjonstillegg i jordbruket må være oppfylt. Videre er det et vilkår at brukeren har seterdrift i samsvar med § 2 og oppfyller de krav som er satt til kvalitet på mjølk og mjølkeprodukter. Kravene fra det lokale næringsmiddeltilsynet må være tilfredsstilt. Det er også et vilkår at driftsopplegget er tilrettelagt for rasjonell drift og transport. Det settes i tillegg krav til minst 4 ukers mjølkeproduksjon for direktesalg av mjølkeprodukter fra setra eller leveranse til meieri for å komme inn under ordningen. Direktesalg må dokumenteres og være innenfor landbrukseiendommens mjølkekvote.</article></article><article class="legalArticle" data-lovdata-URL="LTI/forskrift/1996-07-12-820/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Produksjonstillegget</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Produksjonstillegget blir gitt som en fast sats pr seter. Når det er fellesseter blir denne satsen delt på antall medlemmer i fellessetra. Satsen blir fastsatt av Statens Kornforretning på grunnlag av bevilgning og antall søkere.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For 1995/96 var satsen kr 9.500,-.</article></article><article class="legalArticle" data-lovdata-URL="LTI/forskrift/1996-07-12-820/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften gjelder fra 1. juli 1996. Samtidig oppheves følgende forskrift:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Forskrift av 13. juli 1995 nr. 746 om produksjonstillegg for seterdrift i fjellregioner.</article></article></li></ul></article></article></main></body></html>