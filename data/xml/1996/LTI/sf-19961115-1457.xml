<!DOCTYPE html><html lang="no"><head><title>Retningslinjer for kateketens og diakonens gudstjenestlige funksjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:51</dd><dt class="legacyID">Datokode</dt><dd class="legacyID">FOR-1996-11-15-1457</dd><dt class="dokid">DokumentID</dt><dd class="dokid">LTI/forskrift/1996-11-15-1457</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1997-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§24</li><li>forskrift/1996-11-15-1455</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Retningslinjer for kateketens og diakonens gudstjenestlige funksjoner.</dd><dt class="miscInformation">Annet om dokumentet</dt><dd class="miscInformation">Fastsatt av Kirkemøtet 15. november 1996 med hjemmel i lov av 7. juni 1996 nr. 31 om Den norske kirke § 24 tredje ledd bokstav c og forskrift av 15. november 1996 nr. 1455 om kvalifikasjonskrav og tjenesteordning for kateketer.</dd><dt class="refid">RefID</dt><dd class="refid">forskrift/1996-11-15-1457</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Retningslinjer for kateketens og diakonens gudstjenestlige funksjoner.<ul class="tocSubUl"><li>1. Felles innledende bestemmelser</li><li>2. Kateketen</li><li>3. Diakonen</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-15-1457" id="dokument"><h1>Retningslinjer for kateketens og diakonens gudstjenestlige funksjoner.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-11-15-1457/KAPITTEL_1" data-partID="k1"><h2>1. Felles innledende bestemmelser</h2><article class="marginIdArticle" data-partID="a1.1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">1.1</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Utgangspunktet for kateketens gudstjenestlige funksjoner er det undervisningsoppdrag kateketen er vigslet til ifølge gjeldende vigslingsordning og den tjenesteordning som er fastsatt av Kirkemøtet, jf. sak KM 20/96.</article><article class="legalP" data-absoluteaddress="/kapittel/1/punkt/1/ledd/2/" id="kapittel-1-punkt-1-ledd-2">Utgangspunktet for diakonens gudstjenestlige funksjoner er den diakonale tjeneste diakonen er vigslet til ifølge gjeldende vigslingsordning og den tjenesteordning som er fastsatt av Kirkemøtet, jf. sak KM 20/96.</article></article><article class="marginIdArticle" data-partID="a1.2" data-absoluteaddress="/kapittel/1/punkt/2/" id="kapittel-1-punkt-2"><span class="data-marginOriginalId">1.2</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Kateketens og diakonens deltakelse og medvirkning ved gudstjenester og kirkelige handlinger skjer under ledelse av soknepresten eller forrettende prest, jf. tjenesteordningenes § 8.</article><article class="legalP" data-absoluteaddress="/kapittel/1/punkt/2/ledd/2/" id="kapittel-1-punkt-2-ledd-2">Kateketen og diakonen tar del i forberedelsen av slike gudstjenester og kirkelige handlinger.</article></article><article class="marginIdArticle" data-partID="a1.3" data-absoluteaddress="/kapittel/1/punkt/3/" id="kapittel-1-punkt-3"><span class="data-marginOriginalId">1.3</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Omfanget av kateketens og diakonens tjeneste knyttet til gudstjenester og kirkelige handlinger fastsettes av arbeidsgiver i instruks, jf. tjenesteordningenes § 2, nest siste ledd.</article></article><article class="marginIdArticle" data-partID="a1.4" data-absoluteaddress="/kapittel/1/punkt/4/" id="kapittel-1-punkt-4"><span class="data-marginOriginalId">1.4</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Kateket og diakon kan delta med tjenester som også kan ivaretas av lekfolk. Dette bør ikke fortrenge lekfolks deltakelse.</article></article><article class="marginIdArticle" data-partID="a1.5" data-absoluteaddress="/kapittel/1/punkt/5/" id="kapittel-1-punkt-5"><span class="data-marginOriginalId">1.5</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Ved utøvelsen av gudstjenestlige funksjoner bærer kateket og diakon liturgisk drakt.</article></article><article class="marginIdArticle" data-partID="a1.6" data-absoluteaddress="/kapittel/1/punkt/6/" id="kapittel-1-punkt-6"><span class="data-marginOriginalId">1.6</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Før kateket og diakon er vigslet til tjeneste, kan de inneha gudstjenestlige funksjoner etter fullmakt fra biskopen.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-11-15-1457/KAPITTEL_2" data-partID="k2"><h2>2. Kateketen</h2><article class="marginIdArticle" data-partID="a2.1" data-absoluteaddress="/kapittel/2/punkt/1/" id="kapittel-2-punkt-1"><span class="data-marginOriginalId">2.1</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Forberedelse til og medvirkning ved høymesse og andre gudstjenester</article></article><article class="marginIdArticle" data-partID="a2.1.1" data-absoluteaddress="/kapittel/2/punkt/2/" id="kapittel-2-punkt-2"><span class="data-marginOriginalId">2.1.1</span><span class="miscHeadline"><i>Forkynnelse</i></span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Kateketen kan medvirke som predikant ved gudstjenester der undervisningsoppdraget på en særlig måte står i fokus.</article></article><article class="marginIdArticle" data-partID="a2.1.2" data-absoluteaddress="/kapittel/2/punkt/3/" id="kapittel-2-punkt-3"><span class="data-marginOriginalId">2.1.2</span><span class="miscHeadline"><i>Menighetens forbønn</i></span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">Kateketen bør regelmessig ta del i forberedelsen av frie bønneemner under menighetens forbønn med særlig ansvar for å bringe fram bønneemner med tilknytning til menighetens undervisningsoppdrag.</article><article class="legalP" data-absoluteaddress="/kapittel/2/punkt/3/ledd/2/" id="kapittel-2-punkt-3-ledd-2">Kateketen kan delta som forbønnsleder ved bruk av Forbønn IV og ellers der dette er naturlig.</article></article><article class="marginIdArticle" data-partID="a2.1.3" data-absoluteaddress="/kapittel/2/punkt/4/" id="kapittel-2-punkt-4"><span class="data-marginOriginalId">2.1.3</span><span class="miscHeadline"><i>Planlegge og forrette</i></span><article class="legalP" data-absoluteaddress="/kapittel/2/punkt/4/ledd/1/" id="kapittel-2-punkt-4-ledd-1">Kateketen bør gis ansvar for å planlegge og forrette gudstjenester med særlig tilknytning til menighetens undervisning av dåpsbarn og konfirmanter. Dette gjelder ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/punkt/4/ledd/1/punkt/1/" id="kapittel-2-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/punkt/4/ledd/1/punkt/1/ledd/1/" id="kapittel-2-punkt-4-ledd-1-punkt-1-ledd-1">Familiegudstjenester eller andre gudstjenester i tilknytning til menighetens dåpsopplæring</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/4/ledd/1/punkt/2/" id="kapittel-2-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/punkt/4/ledd/1/punkt/2/ledd/1/" id="kapittel-2-punkt-4-ledd-1-punkt-2-ledd-1">Skole- og barnehagegudstjenester</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/4/ledd/1/punkt/3/" id="kapittel-2-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/punkt/4/ledd/1/punkt/3/ledd/1/" id="kapittel-2-punkt-4-ledd-1-punkt-3-ledd-1">Ungdoms- og temagudstjenester tilknyttet konfirmasjonstiden.</article></article></li></ul></article><article class="legalP" data-absoluteaddress="/kapittel/2/punkt/4/ledd/2/" id="kapittel-2-punkt-4-ledd-2">Kateketen kan dessuten gis ansvar for å planlegge og forrette gudstjenester med særlig tilknytning til voksenundervisning. Dette gjelder tema- og prekengudstjenester.</article><article class="legalP" data-absoluteaddress="/kapittel/2/punkt/4/ledd/3/" id="kapittel-2-punkt-4-ledd-3">Kateketens tjeneste omfatter ikke forvaltning av sakramentene.</article></article><article class="marginIdArticle" data-partID="a2.1.4" data-absoluteaddress="/kapittel/2/punkt/5/" id="kapittel-2-punkt-5"><span class="data-marginOriginalId">2.1.4</span><span class="miscHeadline"><i>Delta i planlegging og gjennomføring</i></span><article class="legalP" data-absoluteaddress="/kapittel/2/punkt/5/ledd/1/" id="kapittel-2-punkt-5-ledd-1">Kateketen skal delta i planlegging og gjennomføring av disse gudstjenester i tilknytning til konfirmasjonstiden:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/punkt/5/ledd/1/punkt/1/" id="kapittel-2-punkt-5-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/punkt/5/ledd/1/punkt/1/ledd/1/" id="kapittel-2-punkt-5-ledd-1-punkt-1-ledd-1">Gudstjeneste med presentasjon av konfirmanter.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/5/ledd/1/punkt/2/" id="kapittel-2-punkt-5-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/punkt/5/ledd/1/punkt/2/ledd/1/" id="kapittel-2-punkt-5-ledd-1-punkt-2-ledd-1">Samtalegudstjeneste for konfirmanter som kateketen har et særlig ansvar for.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/5/ledd/1/punkt/3/" id="kapittel-2-punkt-5-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/punkt/5/ledd/1/punkt/3/ledd/1/" id="kapittel-2-punkt-5-ledd-1-punkt-3-ledd-1">Under konfirmasjonsgudstjenesten deltar kateketen i prosesjon og under «Bønn for den enkelte konfirmant». Kateketen deltar også med forkynnende oppgave ved preken eller sluttord. Kateketen kan forrette «Påminnelse om dåpen» og «Bønn for konfirmantene».</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/punkt/5/ledd/1/punkt/4/" id="kapittel-2-punkt-5-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/2/punkt/5/ledd/1/punkt/4/ledd/1/" id="kapittel-2-punkt-5-ledd-1-punkt-4-ledd-1">I særlige tilfeller forretter kateketen konfirmasjonsgudstjenesten. Dette må avtales med biskopen.</article></article></li></ul></article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-11-15-1457/KAPITTEL_3" data-partID="k3"><h2>3. Diakonen</h2><article class="marginIdArticle" data-partID="a3.1" data-absoluteaddress="/kapittel/3/punkt/1/" id="kapittel-3-punkt-1"><span class="data-marginOriginalId">3.1</span><span class="miscHeadline"><i>Forberedelse til og medvirkning ved høymesse og andre gudstjenester</i></span></article><article class="marginIdArticle" data-partID="a3.1.1" data-absoluteaddress="/kapittel/3/punkt/2/" id="kapittel-3-punkt-2"><span class="data-marginOriginalId">3.1.1</span><span class="miscHeadline"><i>Generelt</i></span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Diakonen har et særlig ansvar for å se til at det er lagt til rette for fellesskap og deltakelse for alle i gudstjenesten.</article></article><article class="marginIdArticle" data-partID="a3.1.2" data-absoluteaddress="/kapittel/3/punkt/3/" id="kapittel-3-punkt-3"><span class="data-marginOriginalId">3.1.2</span><span class="miscHeadline"><i>Forkynnelse</i></span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">Diakonen har et særlig ansvar for at det diakonale aspekt kommer fram i forkynnelsen.</article><article class="legalP" data-absoluteaddress="/kapittel/3/punkt/3/ledd/2/" id="kapittel-3-punkt-3-ledd-2">Diakonen kan medvirke som predikant ved gudstjenester der det diakonale oppdraget på en særlig måte står i fokus.</article></article><article class="marginIdArticle" data-partID="a3.1.3" data-absoluteaddress="/kapittel/3/punkt/4/" id="kapittel-3-punkt-4"><span class="data-marginOriginalId">3.1.3</span><span class="miscHeadline"><i>Menighetens forbønn</i></span><article class="legalP" data-absoluteaddress="/kapittel/3/punkt/4/ledd/1/" id="kapittel-3-punkt-4-ledd-1">Diakonen bør regelmessig ta del i forberedelsen av frie bønneemner under menighetens forbønn med særlig ansvar for å bringe fram diakonale bønneemner.</article><article class="legalP" data-absoluteaddress="/kapittel/3/punkt/4/ledd/2/" id="kapittel-3-punkt-4-ledd-2">Diakonen kan lede Forbønn IV og medvirke ved bruk av Forbønn II, og ellers medvirke i forbønnen der dette er naturlig.</article></article><article class="marginIdArticle" data-partID="a3.1.4" data-absoluteaddress="/kapittel/3/punkt/5/" id="kapittel-3-punkt-5"><span class="data-marginOriginalId">3.1.4</span><span class="miscHeadline"><i>Delta i planlegging og gjennomføring</i></span><article class="legalP" data-absoluteaddress="/kapittel/3/punkt/5/ledd/1/" id="kapittel-3-punkt-5-ledd-1">Diakonen bør delta i planlegging og gjennomføring av gudstjenester med særlig tilknytning til menighetens diakonale oppdrag.</article><article class="legalP" data-absoluteaddress="/kapittel/3/punkt/5/ledd/2/" id="kapittel-3-punkt-5-ledd-2">Diakonen bør delta i planlegging og gjennomføring av særskilte forbønnsgudstjenester i menigheten.</article></article><article class="marginIdArticle" data-partID="a3.1.5" data-absoluteaddress="/kapittel/3/punkt/6/" id="kapittel-3-punkt-6"><span class="data-marginOriginalId">3.1.5</span><span class="miscHeadline"><i>Nattverd i kirken</i></span><article class="legalP" data-absoluteaddress="/kapittel/3/punkt/6/ledd/1/" id="kapittel-3-punkt-6-ledd-1">I kraft av sin vigsling er diakonen autorisert som nattverdmedhjelper og kan delta ved utdelingen av nattverden.</article></article><article class="marginIdArticle" data-partID="a3.2" data-absoluteaddress="/kapittel/3/punkt/7/" id="kapittel-3-punkt-7"><span class="data-marginOriginalId">3.2</span><span class="miscHeadline"><i>Kirkelige handlinger</i></span></article><article class="marginIdArticle" data-partID="a3.2.1" data-absoluteaddress="/kapittel/3/punkt/8/" id="kapittel-3-punkt-8"><span class="data-marginOriginalId">3.2.1</span><span class="miscHeadline"><i>Soknebud</i></span><article class="legalP" data-absoluteaddress="/kapittel/3/punkt/8/ledd/1/" id="kapittel-3-punkt-8-ledd-1">Diakonen kan gå i soknebud, jf. tjenesteordningens § 2, bokstav g. Diakonen benytter forordnet nattverdliturgi for slik anledning.</article></article><article class="marginIdArticle" data-partID="a3.2.2" data-absoluteaddress="/kapittel/3/punkt/9/" id="kapittel-3-punkt-9"><span class="data-marginOriginalId">3.2.2</span><span class="miscHeadline"><i>Båreandakt og urnenedsettelse</i></span><article class="legalP" data-absoluteaddress="/kapittel/3/punkt/9/ledd/1/" id="kapittel-3-punkt-9-ledd-1">Diakonen kan gjøre tjeneste ved båreandakt og urnenedsettelse.</article></article><article class="marginIdArticle" data-partID="a3.2.3" data-absoluteaddress="/kapittel/3/punkt/10/" id="kapittel-3-punkt-10"><span class="data-marginOriginalId">3.2.3</span><span class="miscHeadline"><i>Gravferd</i></span><article class="legalP" data-absoluteaddress="/kapittel/3/punkt/10/ledd/1/" id="kapittel-3-punkt-10-ledd-1">Diakonen kan forrette gravferd etter avtale mellom diakonen, soknepresten og biskopen.</article></article></section></main></body></html>