<!DOCTYPE html><html lang="no"><head><title>Forskrift om tekniske krav for radioutstyr i ISM-båndet 2,4 GHz for transmisjon av data basert på spredt spektrum modulasjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1996-07-09-721</dd><dt class="dokid">DokumentID</dt><dd class="dokid">LTI/forskrift/1996-07-09-721</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 14</dd><dt class="dateInForce">I kraft fra</dt><dd class="dateInForce">1996-07-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§4-2</li><li>forskrift/1995-12-15-1032/§2</li><li>lov/1995-06-23-39/§6-3</li><li>forskrift/1996-04-29-403</li></ul></dd><dt class="dateOfPublication">Kunngjort</dt><dd class="dateOfPublication">1996-08-26</dd><dt class="title">Tittel</dt><dd class="title">Forskrift om tekniske krav for radioutstyr i ISM-båndet 2,4 GHz for transmisjon av data basert på spredt spektrum modulasjon.</dd><dt class="miscInformation">Annet om dokumentet</dt><dd class="miscInformation">Fastsatt av Statens teleforvaltning 9. juli 1996 med hjemmel i lov 23. juni 1995 nr. 39 om telekommunikasjon § 4-2 og § 6-3, jf. forskrift 15. desember 1995 nr. 1032 om funksjonsfordeling innen telemyndigheten § 2, samt Samferdselsdepartementets delegeringsvedtak 29. april 1996 nr. 403.</dd><dt class="refid">RefID</dt><dd class="refid">forskrift/1996-07-09-721</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tekniske krav for radioutstyr i ISM-båndet 2,4 GHz for transmisjon av data basert på spredt spektrum modulasjon.<ul class="tocSubUl"><li>§ 1. Virkeområde m.v.</li><li>§ 2. Tekniske krav</li><li>§ 3. Frekvenser</li><li>§ 4. Merking</li><li>§ 5. Dispensasjon</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1996-07-09-721" id="dokument"><h1>Forskrift om tekniske krav for radioutstyr i ISM-båndet 2,4 GHz for transmisjon av data basert på spredt spektrum modulasjon.</h1><article class="legalArticle" data-lovdata-URL="LTI/forskrift/1996-07-09-721/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde m.v.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder for radiosendere og kombinerte radiosendere/mottakere for spredt spektrum modulasjon av data med minimum hastighet 250 kbit/s. Forskriften omfatter utstyr med sekvensiell modulasjon over sammenhengende frekvensbånd (Direct Sequence Spread Spectrum – DSSS), men også modulasjonsteknikker basert på frekvenshopping (Frequency Hopping Spread Spectrum – FHSS). ISM-båndet 2,4 GHz er avsatt til bruk for denne type utstyr. Forskriften omfatter ikke radioutstyr som kun er beregnet for mottak av radiosignaler.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften omfatter de grunnleggende krav som utstyret må tilfredsstille for å kunne bli typegodkjent.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Når det gjelder kontroll, klageadgang og nasjonale merkebestemmelser etc. vises det til gjeldende forskrift om typegodkjenning av teleterminalutstyr og radioutstyr.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">For salg, markedsføring, installasjon, drift og bruk vises det til gjeldende regelverk.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">For utstyr beregnet for tilknytning til offentlig telenett vises det til gjeldende tekniske forskrifter for tilknytning til aktuelt telenett.</article></article><article class="legalArticle" data-lovdata-URL="LTI/forskrift/1996-07-09-721/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tekniske krav</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utstyr som omfattes av denne forskriften skal oppfylle alle krav i Europeisk Telekommunikasjons Standard ETS 300 328 (Radio Equipment and Systems (RES); Wideband data transmission systems. Technical characteristics and test conditions for data transmission equipment operating in the 2,4 GHz ISM band and using spread spectrum modulation techniques), datert november 1994.</article></article><article class="legalArticle" data-lovdata-URL="LTI/forskrift/1996-07-09-721/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frekvenser</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Frekvensbåndet 2400 til 2483,5 MHz er avsatt for denne type utstyr.</article></article><article class="legalArticle" data-lovdata-URL="LTI/forskrift/1996-07-09-721/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merking</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Utstyr godkjent etter denne forskriften skal merkes med: CEPT – RLAN N</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dette kravet om merking kommer i tillegg til eventuelle andre krav om merking gitt av Statens teleforvaltning.</article></article><article class="legalArticle" data-lovdata-URL="LTI/forskrift/1996-07-09-721/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens teleforvaltning kan dispensere fra denne forskriften når særlige hensyn tilsier det.</article></article><article class="legalArticle" data-lovdata-URL="LTI/forskrift/1996-07-09-721/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>