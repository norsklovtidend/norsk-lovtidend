<!DOCTYPE html><html lang="no"><head><title>Forskrift om adgang til å gå opp til eksamen m.v. som privatist ved Høgskolen i Lillehammer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-1996-06-04-588</dd><dt class="dokid">DokumentID</dt><dd class="dokid">LTI/forskrift/1996-06-04-588</dd><dt class="ministry">Departement</dt><dd class="ministry"><ul><li>Kirke- og kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 11</dd><dt class="dateInForce">I kraft fra</dt><dd class="dateInForce">1996-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§40</li></ul></dd><dt class="dateOfPublication">Kunngjort</dt><dd class="dateOfPublication">1996-07-19</dd><dt class="title">Tittel</dt><dd class="title">Forskrift om adgang til å gå opp til eksamen m.v. som privatist ved Høgskolen i Lillehammer.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Høgskolen i Lillehammer 4. juni 1996 med hjemmel i lov av 12. mai 1995 nr. 22 om universiteter og høgskoler § 40 nr. 3.</dd><dt class="refid">RefID</dt><dd class="refid">forskrift/1996-06-04-588</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å gå opp til eksamen m.v. som privatist ved Høgskolen i Lillehammer.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1996-06-04-588" id="dokument"><h1>Forskrift om adgang til å gå opp til eksamen m.v. som privatist ved Høgskolen i Lillehammer.</h1><article class="legalArticle" data-lovdata-URL="LTI/forskrift/1996-06-04-588/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med privatist menes person som går opp til eksamen etter bestemmelsene i lov om universiteter og høgskoler § 40 i kurs/fag hvor vedkommende ikke er gitt opptak som student ved høgskolen.</article></article><article class="legalArticle" data-lovdata-URL="LTI/forskrift/1996-06-04-588/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Privatistenes rettigheter ved høgskolen er begrenset til deltakelse i offentlige forelesninger og adgang til å gå opp til eksamen i samsvar med lov om universiteter og høgskoler.</article></article><article class="legalArticle" data-lovdata-URL="LTI/forskrift/1996-06-04-588/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Privatister må melde seg til eksamen innen fastsatt frist. Dokumentasjon av studiekompetanse for det studiet som eksamen gjelder, må vedlegges oppmeldingen.</article></article><article class="legalArticle" data-lovdata-URL="LTI/forskrift/1996-06-04-588/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Privatister må betale eksamensavgift i henhold til vedtak i styret. Eksamensavgiften må være betalt innen fastsatt frist. Privatister som ikke har betalt avgiften innen fristen har ikke adgang til eksamen.</article></article><article class="legalArticle" data-lovdata-URL="LTI/forskrift/1996-06-04-588/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det kan fastsettes krav for å gå opp til eksamen som innbefatter obligatorisk undervisning, praksisopplæring, laboratorieøvinger, innleveringsoppgaver o.l. Slike krav fastsettes av styret og skal framgå av kursbeskrivelsen, fagplanen eller studieplanen. Privatister som ikke oppfyller de fastsatte krav har ikke adgang til eksamen.</article></article><article class="legalArticle" data-lovdata-URL="LTI/forskrift/1996-06-04-588/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknader om lempning av krav til forutdanning for å gå opp til eksamen behandles av høgskolens opptakskomité. Søknad må være levert innen fastsatt frist.</article></article><article class="legalArticle" data-lovdata-URL="LTI/forskrift/1996-06-04-588/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Privatister som planlegger å fullføre eksamener ved høgskolen som kvalifiserer for å få vitnemål, bør på forhånd ta kontakt med høgskolen for å få satt opp en plan for avviklingen av eksamener.</article></article><article class="legalArticle" data-lovdata-URL="LTI/forskrift/1996-06-04-588/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Privatister betaler semesteravgift i samsvar med bestemmelser i lov om organisering av velferd for elever og studenter med forskrifter. Privatister som har betalt semesteravgift har krav på studiekort. For privatister skal studiekort påføres merknad om at vedkommende bare har eksamensrett etter universitetsloven § 40. Privatister som har betalt semesteravgift har adgang til velferdstilbud som gis av Studentsamskipnaden i Oppland.</article></article><article class="legalArticle" data-lovdata-URL="LTI/forskrift/1996-06-04-588/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">I saker der vedtaksmyndighet ikke er lagt til styret eller opptakskomiteen treffes avgjørelser i henhold til denne forskrift av høgskoledirektøren eller den han gir fullmakt.</article></article><article class="legalArticle" data-lovdata-URL="LTI/forskrift/1996-06-04-588/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Klager over vedtak i henhold til denne forskriften avgjøres av styrets klagenemnd, hvis ikke annet er bestemt i lov eller forskrift.</article></article><article class="legalArticle" data-lovdata-URL="LTI/forskrift/1996-06-04-588/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskriften trer i kraft fra 1. september 1996.</article></article></main></body></html>