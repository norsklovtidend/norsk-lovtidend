<!DOCTYPE html><html lang="no"><head><title>Forskrift for forvaltning av Statens petroleumsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:06</dd><dt class="legacyID">Datokode</dt><dd class="legacyID">FOR-1996-05-10-427</dd><dt class="dokid">DokumentID</dt><dd class="dokid">LTI/forskrift/1996-05-10-427</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 8</dd><dt class="dateInForce">I kraft fra</dt><dd class="dateInForce">1996-05-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-22-36/§7</li></ul></dd><dt class="dateOfPublication">Kunngjort</dt><dd class="dateOfPublication">1996-06-03</dd><dt class="title">Tittel</dt><dd class="title">Forskrift for forvaltning av Statens petroleumsfond.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 10. mai 1996 med hjemmel i lov av 22. juni 1990 nr. 36 om Statens petroleumsfond § 7.</dd><dt class="refid">RefID</dt><dd class="refid">forskrift/1996-05-10-427</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for forvaltning av Statens petroleumsfond.<ul class="tocSubUl"><li>§ 1. Forvaltningen av Statens petroleumsfond</li><li>§ 2. Plassering av fondet</li><li>§ 3. Petroleumsfondets avkastning</li><li>§ 4. Kredittrisiko</li><li>§ 5. Valutarisiko</li><li>§ 6. Krav til likviditet</li><li>§ 7. Renterisiko</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-05-10-427" id="dokument"><h1>Forskrift for forvaltning av Statens petroleumsfond.</h1><article class="legalArticle" data-lovdata-URL="LTI/forskrift/1996-05-10-427/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forvaltningen av Statens petroleumsfond</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norges Bank ivaretar den operative forvaltningen av Statens petroleumsfond på vegne av Finansdepartementet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Norges Bank avgir rapport om forvaltningen av og fører regnskap for petroleumsfondet etter kriterier fastsatt av Finansdepartementet.</article></article><article class="legalArticle" data-lovdata-URL="LTI/forskrift/1996-05-10-427/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plassering av fondet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Statens petroleumsfond er plassert på særskilt konto i form av kroneinnskudd i Norges Bank. Norges Bank skal særskilt plassere disse midlene i bankens eget navn i aktiva denominert i utenlandsk valuta.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Norges Bank skal søke å oppnå en høyest mulig avkastning på disse plasseringene innenfor de begrensninger som følger av forskriften.</article></article><article class="legalArticle" data-lovdata-URL="LTI/forskrift/1996-05-10-427/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Petroleumsfondets avkastning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Verdien på petroleumsfondets kronekonto settes lik verdien på motsvarende portefølje av finansfordringer overfor utlandet som Norges Bank forvalter.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Norges Banks bokførte avkastning på de utenlandske plasseringene tillegges petroleumsfondets kronekonto.</article></article><article class="legalArticle" data-lovdata-URL="LTI/forskrift/1996-05-10-427/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kredittrisiko</span></h2><article class="marginIdArticle" data-partID="a4.1" data-absoluteaddress="/paragraf/4/punkt/1/" id="paragraf-4-punkt-1"><span class="data-marginOriginalId">4.1</span><span class="miscHeadline"><i> Obligasjoner, sertifikater og tilsvarende instrumenter</i></span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Obligasjoner, sertifikater og tilsvarende instrumenter skal være utstedt av nasjonalstater, foretak med statsgaranti eller internasjonale organisasjoner med høy kredittverdighet. Det kan også investeres i verdipapirer hvor myndighetene anses å stå bak låneprogrammet, men uten at det foreligger formelle garantier. Det er ikke adgang til å investere i aksjer eller andre former for egenkapital.</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Midlene kan ikke investeres i verdipapirer utstedt av andre låntagere enn dem som er godkjent av sentralbanksjefen for investering av valutareservene.</article></article><article class="marginIdArticle" data-partID="a4.2" data-absoluteaddress="/paragraf/4/punkt/2/" id="paragraf-4-punkt-2"><span class="data-marginOriginalId">4.2</span><span class="miscHeadline"><i> Bankinnskudd</i></span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Bankinnskudd skal ikke overstige en verdi på 25 prosent av fondets markedsverdi. Slike innskudd kan ha inntil 6 måneders løpetid. Plassering av fondets midler kan bare skje i banker som sentralbanksjefen har godkjent for plassering av valutareservene.</article></article><article class="marginIdArticle" data-partID="a4.3" data-absoluteaddress="/paragraf/4/punkt/3/" id="paragraf-4-punkt-3"><span class="data-marginOriginalId">4.3</span><span class="miscHeadline"><i>Terminhandler</i></span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Avtaler om kjøp og salg av valuta på termin kan gjøres med godkjente banker i henhold til pkt. 4.2.</article></article><article class="marginIdArticle" data-partID="a4.4" data-absoluteaddress="/paragraf/4/punkt/4/" id="paragraf-4-punkt-4"><span class="data-marginOriginalId">4.4</span><span class="miscHeadline"><i> Gjenkjøps-/gjensalgsavtaler</i></span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Instrumenter som omtalt i pkt. 4.1 ovenfor kan utlånes til banker og depotinstitusjoner mot tilfredsstillende sikkerhet. Det kan foretas valutainnskudd med løpetid inntil 6 måneder i investeringsbanker hvis det stilles sikkerhet i instrumenter som oppfyller kravene til kredittverdighet.</article></article><article class="marginIdArticle" data-partID="a4.5" data-absoluteaddress="/paragraf/4/punkt/5/" id="paragraf-4-punkt-5"><span class="data-marginOriginalId">4.5</span><span class="miscHeadline"><i> Fastrenteinstrumenter med fremtidig levering (Rente-«futures»)</i></span><article class="legalP" data-absoluteaddress="/paragraf/4/punkt/5/ledd/1/" id="paragraf-4-punkt-5-ledd-1">Kontrakter i «futures» kan inngås basert på de instrumenter som ifølge retningslinjene er godkjent for investering av fondets midler.</article></article></article><article class="legalArticle" data-lovdata-URL="LTI/forskrift/1996-05-10-427/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Valutarisiko</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fondets midler skal plasseres i henhold til følgende fordeling:<table><tbody><tr><td data-text-align="left" data-vertical-align="top">Europeiske valutaer:</td><td data-text-align="left" data-vertical-align="top" /><td data-text-align="left" data-vertical-align="top">70% – 80%</td></tr><tr><td data-text-align="left" data-vertical-align="top">Amerikanske valutaer (USD, CAD):</td><td data-text-align="left" data-vertical-align="top" /><td data-text-align="left" data-vertical-align="top">13% – 23%</td></tr><tr><td data-text-align="left" data-vertical-align="top">Asiatiske valutaer (JPY):</td><td data-text-align="left" data-vertical-align="top" /><td data-text-align="left" data-vertical-align="top">2% – 12%</td></tr></tbody></table></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Finansdepartementet kan etter særskilt behandling gi tillatelse til at porteføljen fraviker overnevnte fordeling.</article></article><article class="legalArticle" data-lovdata-URL="LTI/forskrift/1996-05-10-427/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til likviditet</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fondets midler skal i hovedsak plasseres i instrumenter med høy likviditet.</article></article><article class="legalArticle" data-lovdata-URL="LTI/forskrift/1996-05-10-427/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Renterisiko</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den maksimale renterisiko for fondets plasseringer, målt ved modifisert durasjon, skal være 5,0.</article></article><article class="legalArticle" data-lovdata-URL="LTI/forskrift/1996-05-10-427/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft straks.</article></article></main></body></html>