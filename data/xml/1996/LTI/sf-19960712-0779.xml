<!DOCTYPE html><html lang="no"><head><title>Forskrift om endring i forskrift om regulering av ervervsmessig husdyrhold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">FOR-1996-07-12-779</dd><dt class="dokid">DokumentID</dt><dd class="dokid">LTI/forskrift/1996-07-12-779</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 15</dd><dt class="dateInForce">I kraft fra</dt><dd class="dateInForce">1996-07-12</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-05-26-370</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-46</li></ul></dd><dt class="dateOfPublication">Kunngjort</dt><dd class="dateOfPublication">1996-09-06</dd><dt class="title">Tittel</dt><dd class="title">Forskrift om endring i forskrift om regulering av ervervsmessig husdyrhold.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 12. juli 1996 med hjemmel i lov av 13. juni 1975 nr. 46 om regulering av ervervsmessig husdyrhold.</dd><dt class="refid">RefID</dt><dd class="refid">forskrift/1996-07-12-779</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av ervervsmessig husdyrhold.<ul class="tocSubUl"><li>I<ul class="tocSubUl"><li>§ 8.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-07-12-779" id="dokument"><h1>Forskrift om endring i forskrift om regulering av ervervsmessig husdyrhold.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-07-12-779/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 26. mai 1994 nr. 370 om regulering av ervervsmessig husdyrhold gjøres følgende endringer:</article> <article class="defaultP" margin-top="true">§ 2 nytt punkt 7 skal lyde:<ul class="defaultList"><li data-li-identifier="7." data-name="7."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">7.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Purkeringer er et driftsopplegg der en produsent med en større besetning av purker («navet») leier ut høydrektige purker til flere mindre produsenter («satellitter») for smågris- og/eller slaktegrisproduksjon. Produsentene som driver «satellittene» eier smågrisene som blir født, mens purkene etter avvenning går tilbake til «navet» og blir bedekt på nytt. Den enkelte deltaker i purkeringen har et selvstendig ansvar for sitt økonomiske resultat fra svineholdet, og bl.a. dette skiller denne driftsformen fra såkalt samdrift.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Drift av anlegg i svine- og fjørfehold med besetning som overstiger grensen for konsesjonsfri drift er etter lovens § 2 konsesjonspliktig. I tillegg er følgende disponeringer konsesjonspliktige når det tas sikte på produksjon med besetning som overstiger grensen for konsesjonsfri drift:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">Overtaking av anlegg, med mindre anlegget blir overtatt av eierens ektefelle eller registrert partner.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">Leie av anlegg.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">Etablering av anlegg og/eller produksjon.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">Utvidelse av eksisterende anlegg og/eller produksjon ved oppføring av nybygg eller tilbygg som kan regnes som en del av anlegget slik det er beskrevet i § 2, pkt. 6. Som utvidelse av anlegget regnes også omdisponering til konsesjonsregulert produksjon av rom eller bygning som tidligere er brukt til andre formål. Montering av innredning, fôringsanlegg o.l. regnes som utvidelse av anlegget når den nye innredningen eller fôringsanlegget o.l. medfører økt antall dyreplasser i anlegget.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">Gjenoppbygging etter brann eller naturskade.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/2/punkt/6/" id="kapittel-1-ledd-2-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/2/punkt/6/ledd/1/" id="kapittel-1-ledd-2-punkt-6-ledd-1">Restaurering når hovedkonstruksjoner eller deler av disse skiftes ut. Også mindre restaureringsarbeid regnes som restaurering når det skyldes at anlegget er gammelt og nedslitt eller at det ikke har vært i bruk til konsesjonsregulert produksjon de siste 5 år.</article></article></li></ul></article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Søknad om konsesjon for anlegg eller produksjon over grensene for konsesjonsfri drift skal inneholde opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Anleggets eier og evt. leier.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Eiendommens navn og hovednummer i landbruksregisteret, jordbruksareal, arealanvendelse og oppgave over nåværende og planlagt husdyrproduksjon og besetning.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Driftsbygninger og gjødsellager på eiendommen.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">Mulighetene for gjødseldisponering, herunder oppgave over spredeareal på egen og andre eiendommer. Leie av spredearealer må være dokumentert ved skriftlige leieavtaler i samsvar med retningslinjene for disponering av husdyrgjødsel.</article></article></li></ul></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Søknaden skal stiles til fylkesmannen og sendes kommunen. Kommunen utreder de forhold som kan ha betydning for vurdering av konsesjon og avgir innstilling til fylkesmannen som avgjør søknaden.</article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" data-partID="§8" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>.</span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Den myndighet som departementet har etter lov om regulering av ervervsmessig husdyrhold § 6, 1. og 2. ledd til å gi pålegg om tiltak for å rette ulovlig virksomhet og til å ilegge tvangsmulkt, og § 8 til å trekke tilbake eller nekte en konsesjon delegeres til fylkesmannen.</article></article> <article class="defaultP" margin-top="true">Tidligere § 8 blir ny § 9 og skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Vedtak som er fattet i medhold av denne forskrift, kan påklages til Landbruksdepartementet etter bestemmelsene i forvaltningsloven av 10. februar 1967. Klagefristen er 3 uker.</article> <article class="defaultP" margin-top="true">Tidligere § 9 blir ny § 10.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-07-12-779/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft straks.</article></section></main></body></html>