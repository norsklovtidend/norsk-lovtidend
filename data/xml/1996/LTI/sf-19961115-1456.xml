<!DOCTYPE html><html lang="no"><head><title>Kvalifikasjonskrav og tjenesteordning for diakoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1996-11-15-1456</dd><dt class="dokid">DokumentID</dt><dd class="dokid">LTI/forskrift/1996-11-15-1456</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1997-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§24</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Kvalifikasjonskrav og tjenesteordning for diakoner.</dd><dt class="miscInformation">Annet om dokumentet</dt><dd class="miscInformation">Fastsatt av Kirkemøtet 15. november 1996 med hjemmel i lov av 7. juni 1996 nr. 31 om Den norske kirke § 24 tredje ledd bokstav c.</dd><dt class="refid">RefID</dt><dd class="refid">forskrift/1996-11-15-1456</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kvalifikasjonskrav og tjenesteordning for diakoner.<ul class="tocSubUl"><li>§ 1. Hvem tjenesteordningen gjelder for</li><li>§ 2. Hovedarbeidsområder og arbeidsoppgaver</li><li>§ 3. Kvalifikasjonskrav</li><li>§ 4. Tilsettingsvilkår</li><li>§ 5. Vigsling og tilsyn</li><li>§ 6. Innsettelse/tjenestebrev</li><li>§ 7. Forholdet til kirkens ordninger</li><li>§ 8. Samarbeidsforhold</li><li>§ 9. Taushetsplikt</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-15-1456" id="dokument"><h1>Kvalifikasjonskrav og tjenesteordning for diakoner.</h1><article class="legalArticle" data-lovdata-URL="LTI/forskrift/1996-11-15-1456/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem tjenesteordningen gjelder for</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne tjenesteordning gjelder for personer som er tilsatt som diakon i Den norske kirke.</article></article><article class="legalArticle" data-lovdata-URL="LTI/forskrift/1996-11-15-1456/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hovedarbeidsområder og arbeidsoppgaver</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Diakonen er leder av menighetens diakonitjeneste.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Diakonens hovedoppgave er å legge til rette for og fremme medmenneskelig omsorg og fellesskap, særlig rettet mot mennesker i nød.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Diakonens tjeneste omfatter:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/3/punkt/1/" id="paragraf-2-ledd-3-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/3/punkt/1/ledd/1/" id="paragraf-2-ledd-3-punkt-1-ledd-1">Planlegging og gjennomføring av menighetens plan for diakoni i samsvar med gjeldende plan for diakoni i Den norske kirke.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/3/punkt/2/" id="paragraf-2-ledd-3-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/3/punkt/2/ledd/1/" id="paragraf-2-ledd-3-punkt-2-ledd-1">Forebyggende og oppsøkende virksomhet overfor mennesker som trenger hjelp, omsorg og støtte.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/3/punkt/3/" id="paragraf-2-ledd-3-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/3/punkt/3/ledd/1/" id="paragraf-2-ledd-3-punkt-3-ledd-1">Styrking av omsorgsfellesskapet og fremme av diakonal holdning og handling i menighet og lokalsamfunn.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/ledd/3/punkt/4/" id="paragraf-2-ledd-3-punkt-4"><span class="data-originalId">d.</span><article class="legalP" data-absoluteaddress="/paragraf/2/ledd/3/punkt/4/ledd/1/" id="paragraf-2-ledd-3-punkt-4-ledd-1">Rekruttering, veiledning og opplæring av frivillige medarbeidere.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/2/ledd/3/punkt/5/" id="paragraf-2-ledd-3-punkt-5"><span class="data-originalId">e.</span><article class="legalP" data-absoluteaddress="/paragraf/2/ledd/3/punkt/5/ledd/1/" id="paragraf-2-ledd-3-punkt-5-ledd-1">Sorgarbeid.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/2/ledd/3/punkt/6/" id="paragraf-2-ledd-3-punkt-6"><span class="data-originalId">f.</span><article class="legalP" data-absoluteaddress="/paragraf/2/ledd/3/punkt/6/ledd/1/" id="paragraf-2-ledd-3-punkt-6-ledd-1">Liturgiske oppgaver ved gudstjenester og kirkelige handlinger.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/2/ledd/3/punkt/7/" id="paragraf-2-ledd-3-punkt-7"><span class="data-originalId">g.</span><article class="legalP" data-absoluteaddress="/paragraf/2/ledd/3/punkt/7/ledd/1/" id="paragraf-2-ledd-3-punkt-7-ledd-1">Gå i soknebud.</article></article></li><li data-li-identifier="h." data-name="h."><article class="listArticle" data-absoluteaddress="/paragraf/2/ledd/3/punkt/8/" id="paragraf-2-ledd-3-punkt-8"><span class="data-originalId">h.</span><article class="legalP" data-absoluteaddress="/paragraf/2/ledd/3/punkt/8/ledd/1/" id="paragraf-2-ledd-3-punkt-8-ledd-1">Forrette gravferd etter avtale mellom diakonen, soknepresten og biskopen.</article></article></li><li data-li-identifier="i." data-name="i."><article class="listArticle" data-absoluteaddress="/paragraf/2/ledd/3/punkt/9/" id="paragraf-2-ledd-3-punkt-9"><span class="data-originalId">i.</span><article class="legalP" data-absoluteaddress="/paragraf/2/ledd/3/punkt/9/ledd/1/" id="paragraf-2-ledd-3-punkt-9-ledd-1">Sjelesorg.</article></article></li><li data-li-identifier="j." data-name="j."><article class="listArticle" data-absoluteaddress="/paragraf/2/ledd/3/punkt/10/" id="paragraf-2-ledd-3-punkt-10"><span class="data-originalId">j.</span><article class="legalP" data-absoluteaddress="/paragraf/2/ledd/3/punkt/10/ledd/1/" id="paragraf-2-ledd-3-punkt-10-ledd-1">Samarbeid med lokale frivillige og offentlige instanser.</article></article></li><li data-li-identifier="k." data-name="k."><article class="listArticle" data-absoluteaddress="/paragraf/2/ledd/3/punkt/11/" id="paragraf-2-ledd-3-punkt-11"><span class="data-originalId">k.</span><article class="legalP" data-absoluteaddress="/paragraf/2/ledd/3/punkt/11/ledd/1/" id="paragraf-2-ledd-3-punkt-11-ledd-1">Internasjonal diakoni.</article></article></li></ul></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Arbeidsgiver kan i instruks fastsette nærmere bestemmelser om diakonens arbeidsoppgaver og plikter. Innenfor disse rammer har diakonen et selvstendig ansvar for den faglige utførelsen av de arbeidsoppgaver som er tillagt stillingen. Instruksen kan ikke fravike bestemmelser gitt i lov eller i medhold av lov. Før instruks blir fastsatt, skal vedkommende diakon, menighetsråd og sokneprest gis anledning til å uttale seg.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Kirkemøtet gir nærmere retningslinjer for diakonens gudstjenestlige funksjoner.</article></article><article class="legalArticle" data-lovdata-URL="LTI/forskrift/1996-11-15-1456/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvalifikasjonskrav</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Som diakon kan tilsettes person som har:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1"><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/1/" id="paragraf-3-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/1/ledd/1/" id="paragraf-3-ledd-1-punkt-1-ledd-1-punkt-1-ledd-1">Minst en 3-årig fagutdanning på høgskolenivå innen helsefag eller sosialfag, eller pedagogisk utdanning av minst 3 års varighet</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/2/" id="paragraf-3-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/2/ledd/1/" id="paragraf-3-ledd-1-punkt-1-ledd-1-punkt-2-ledd-1">Utdanning i kristendomskunnskap tilsvarende minst grunnfag</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/3/" id="paragraf-3-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/3/ledd/1/" id="paragraf-3-ledd-1-punkt-1-ledd-1-punkt-3-ledd-1">Praktisk-diakonal utdanning av minst ett års varighet.</article></article></li></ul>Eller:</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Teologisk embetseksamen, praktisk-teologisk seminar og diakonifaglig utdanning av minst 1 års varighet.<br />Eller:</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Fast stilling som diakon i menighet, eller er vigslet som diakon.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kirkerådet kan godkjenne at personer med annen faglig jevngod og relevant utdanning/praksis kan tilsettes som diakon.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Dersom det ikke melder seg søkere som oppfyller kvalifikasjonskravene etter 2. gangs utlysning, kan bispedømmerådet godkjenne at stillingen midlertidig omgjøres til annen stilling som kan dekke deler av hovedarbeidsområdene nevnt i § 2, tredje ledd.</article></article><article class="legalArticle" data-lovdata-URL="LTI/forskrift/1996-11-15-1456/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsettingsvilkår</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilsetting skjer med forbehold om vigsling og at biskopen gir tjenestebrev.</article></article><article class="legalArticle" data-lovdata-URL="LTI/forskrift/1996-11-15-1456/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vigsling og tilsyn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Diakonen vigsles til tjeneste etter forordnet liturgi. Formaningen og løftet i vigslingsliturgien er bestemmende for diakonens tjeneste og livsførsel.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Diakonen står under tilsyn av biskopen.</article></article><article class="legalArticle" data-lovdata-URL="LTI/forskrift/1996-11-15-1456/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innsettelse/tjenestebrev</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Diakonen innsettes etter forordnet liturgi.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Biskopen gir tjenestebrev.</article></article><article class="legalArticle" data-lovdata-URL="LTI/forskrift/1996-11-15-1456/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forholdet til kirkens ordninger</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Diakonen skal utføre sin tjeneste i samsvar med Den norske kirkes ordninger.</article></article><article class="legalArticle" data-lovdata-URL="LTI/forskrift/1996-11-15-1456/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Samarbeidsforhold</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Diakonen plikter å gå inn i et samarbeid med de øvrige stillingsinnehaverne i menigheten.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Arbeidsgiver avgjør hvem som er diakonens nærmeste overordnede.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">For de oppgaver som er nevnt under § 2, 3. ledd, bokstav f-h, er soknepresten diakonens nærmeste overordnede.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Ved uenighet mellom arbeidsgiver og sokneprest vedrørende diakonens ansvar og oppgaver nevnt under § 2, 3. ledd, bokstav f-h, avgjøres saken av biskopen etter at partene har hatt anledning til å uttale seg.</article></article><article class="legalArticle" data-lovdata-URL="LTI/forskrift/1996-11-15-1456/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Diakonen har taushetsplikt etter gjeldende regler.</article></article></main></body></html>