<!DOCTYPE html><html lang="no"><head><title>Forskrift om adgang til å delta i fangst av vågehval i 1996.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1996-03-22-289</dd><dt class="dokid">DokumentID</dt><dd class="dokid">LTI/forskrift/1996-03-22-289</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 5</dd><dt class="dateInForce">I kraft fra</dt><dd class="dateInForce">1996-03-22 – 1996-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§9</li><li>lov/1983-06-03-40/§45</li><li>lov/1983-06-03-40/§53</li><li>lov/1939-06-16-7/§2</li><li>lov/1939-06-16-7/§21</li></ul></dd><dt class="dateOfPublication">Kunngjort</dt><dd class="dateOfPublication">1996-04-12</dd><dt class="title">Tittel</dt><dd class="title">Forskrift om adgang til å delta i fangst av vågehval i 1996.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 22. mars 1996 med hjemmel i lov av 3. juni 1983 nr. 40 om saltvannsfiske m.v. § 4, § 9, § 45 og § 53 og lov av 16. juni 1939 nr. 7 om fangst av hval § 2 og § 21.</dd><dt class="refid">RefID</dt><dd class="refid">forskrift/1996-03-22-289</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i fangst av vågehval i 1996.<ul class="tocSubUl"><li>§ 1. Vilkår for deltakelse</li><li>§ 2. Unntak fra hovedregel</li><li>§ 3. Rekruttering</li><li>§ 4. Påmelding</li><li>§ 5. Adgang til deltakelse i neste års fangst</li><li>§ 6. Kvote</li><li>§ 7. Utøvelse av fangst</li><li>§ 8. Kontroll</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-22-289" id="dokument"><h1>Forskrift om adgang til å delta i fangst av vågehval i 1996.</h1><article class="legalArticle" data-lovdata-URL="LTI/forskrift/1996-03-22-289/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for deltakelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tillatelse til å delta i fangst av vågehval kan gis til bestemt person eller selskap og til bestemt fartøy.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Følgende vilkår må være oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Fartøyet må være merkeregistrert.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">Eier av fartøyet må være ført på blad B i fiskermanntallet.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">Søker må ha deltatt i vågehvalfangsten eller i telling av vågehval med omsøkte fartøy i 1986 eller 1987.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/2/punkt/4/" id="paragraf-1-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/2/punkt/4/ledd/1/" id="paragraf-1-ledd-2-punkt-4-ledd-1">Søker som har anskaffet nytt fartøy til erstatning for fartøy som nevnt i bokstav c) kan delta med det nye fartøyet.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/1/ledd/2/punkt/5/" id="paragraf-1-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/1/ledd/2/punkt/5/ledd/1/" id="paragraf-1-ledd-2-punkt-5-ledd-1">Søker må eie minst 50% av fartøy som skal nyttes i fangsten. Søker må ikke være medeier i annet fartøy som skal nyttes til vågehvalfangst.</article></article></li></ul></article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Søker som har overtrådt regler for fangst av hval, kan nektes tillatelse.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Det er et vilkår for tildeling av tillatelse til å delta i fangst av vågehval at det ikke foretas produksjon av fangsten om bord.</article></article><article class="legalArticle" data-lovdata-URL="LTI/forskrift/1996-03-22-289/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra hovedregel</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den som eier fartøy som deltok i fangst eller i telling av vågehval i 1986 eller 1987 kan gis tillatelse dersom øvrige vilkår er oppfylt og nåværende og tidligere eier er nært beslektet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved avgjørelse av om tillatelse skal gis skal det legges vekt på fartøyets og mannskapets avhengighet av å drive vågehvalfangst og de faglige og tekniske forutsetninger for å drive slik fangst.</article></article><article class="legalArticle" data-lovdata-URL="LTI/forskrift/1996-03-22-289/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rekruttering</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridirektøren kan etter søknad gi et begrenset antall fartøyeiere som ikke oppfyller vilkårene i § 1 annet ledd bokstav c, adgang til å delta i fangst av vågehval. Søker må kunne dokumentere tidligere deltakelse i fangst av vågehval med omsøkte fartøy, som eier eller mannskap.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved avgjørelse av om tillatelse skal gis skal det legges vekt på fartøyets og mannskapets faglige og tekniske forutsetninger for å drive vågehvalfangst samt fartøyets øvrige driftsmuligheter.</article></article><article class="legalArticle" data-lovdata-URL="LTI/forskrift/1996-03-22-289/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Påmelding</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy som ønsker å delta i fangst av vågehval må sende skriftlig påmelding til Fiskeridirektøren innen 29. mars 1996.</article></article><article class="legalArticle" data-lovdata-URL="LTI/forskrift/1996-03-22-289/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Adgang til deltakelse i neste års fangst</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Manglende deltakelse i fangst av vågehval i 1996 vil ikke bli tillagt betydning for adgang til deltakelse i neste års fangst.</article></article><article class="legalArticle" data-lovdata-URL="LTI/forskrift/1996-03-22-289/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kvote</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridepartementet fastsetter ved forskrift kvotene for fartøy som fyller vilkårene i §§ 1 og 4.</article></article><article class="legalArticle" data-lovdata-URL="LTI/forskrift/1996-03-22-289/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utøvelse av fangst</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren fastsetter forskrift om utøvelse av fangst av vågehval, herunder bestemmelser om gjennomføring av fangsten og krav til våpen og utstyr.</article></article><article class="legalArticle" data-lovdata-URL="LTI/forskrift/1996-03-22-289/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fartøy som skal delta i fangst av vågehval skal ha inspektør om bord. Fartøyet kan også pålegges å ha med internasjonal observatør under fangsten.</article></article><article class="legalArticle" data-lovdata-URL="LTI/forskrift/1996-03-22-289/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forsettlig eller uaktsom overtredelse av bestemmelser gitt i eller i medhold av denne forskrift straffes i henhold til § 21 i lov av 16. juni 1939 nr. 7 om fangst av hval og § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1996-03-22-289/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskriften trer i kraft straks og gjelder til og med 31. desember 1996.</article></article></main></body></html>