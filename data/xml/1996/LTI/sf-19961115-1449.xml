<!DOCTYPE html><html lang="no"><head><title>Regler for valg av kirkelig fellesråd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1996-11-15-1449</dd><dt class="dokid">DokumentID</dt><dd class="dokid">LTI/forskrift/1996-11-15-1449</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1997-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§12</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Regler for valg av kirkelig fellesråd.</dd><dt class="miscInformation">Annet om dokumentet</dt><dd class="miscInformation">Fastsatt av Kirkemøtet 15. november 1996 med hjemmel i lov av 7. juni 1996 nr. 31 om Den norske kirke § 12 fjerde ledd.</dd><dt class="refid">RefID</dt><dd class="refid">forskrift/1996-11-15-1449</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Regler for valg av kirkelig fellesråd.<ul class="tocSubUl"><li>1.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>1a.</li><li>2.</li><li>3.</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-15-1449" id="dokument"><h1>Regler for valg av kirkelig fellesråd.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-11-15-1449/KAPITTEL_1" data-partID="k1"><h2 data-text-align="center">1.</h2><article class="legalArticle" data-lovdata-URL="LTI/forskrift/1996-11-15-1449/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Valg av menighetsrådsmedlemmer til kirkelig fellesråd avholdes av det enkelte menighetsråd i samsvar med bestemmelsene i kirkeloven § 12 første ledd bokstav a og annet og tredje ledd, innen den dato som kirkelig fellesråd bestemmer. Kjønns- og aldersmessig fordeling bør tilstrebes.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Kirkelig fellesråd sender i god tid før valget brev til menighetsrådene om å velge representant(er) og vararepresentant(er).</article></article><article class="legalArticle" data-lovdata-URL="LTI/forskrift/1996-11-15-1449/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Valget holdes som flertallsvalg. Den eller de er valgt som har fått mer enn halvparten av de avgitte stemmer. Hvis ingen eller et utilstrekkelig antall får slikt flertall, holdes ny avstemning. Ved denne er den eller de valgt som får flest stemmer. Ved stemmelikhet avgjøres valget ved loddtrekning. Den eller de som kommer deretter i stemmetall, blir vararepresentanter.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Dersom menighetsrådet er valgt ved forholdsvalg, velges medlemmene etter bestemmelsene om forholdsvalg i kommuneloven §§ 36 og 37 så langt de passer.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Dersom et valgt medlem til kirkelig fellesråd trer ut av menighetsrådet, avgjør menighetsrådet om det skal holdes nytt valg eller om vararepresentanten skal gå inn som fast medlem. I så fall velges ny vararepresentant.</article></article><article class="legalArticle" data-lovdata-URL="LTI/forskrift/1996-11-15-1449/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Valget foregår skriftlig.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Valget gjennomføres forøvrig i samsvar med bestemmelsene om avstemning i regler om formene for menighetsrådets og kirkelig fellesråds virksomhet, fastsatt av Kirkemøtet.</article></article><article class="legalArticle" data-lovdata-URL="LTI/forskrift/1996-11-15-1449/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Menighetsrådets leder sender uten opphold melding til kirkelig fellesråd om hvem som er valgt til medlem(mer) og varamedlem(mer) til kirkelig fellesråd. Resultatet av valget føres inn i møteboken.</article></article><article class="legalArticle" data-lovdata-URL="LTI/forskrift/1996-11-15-1449/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Kirkelig fellesråd anmoder kommunen om å foreta valg av kommunal representant og vararepresentant til kirkelig fellesråd i henhold til kirkeloven § 12 første ledd bokstav b. Representantene velges for samme periode som kommunestyret.</article></article><article class="legalArticle" data-lovdata-URL="LTI/forskrift/1996-11-15-1449/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Kirkelig fellesråd sender melding til biskopen om hvem som er valgt inn i fellesrådet med anmodning om at biskopen oppnevner en geistlig representant og vararepresentant, om mulig en av hvert kjønn, til kirkelig fellesråd i henhold til kirkeloven § 12 første ledd bokstav c.</article></article><article class="legalArticle" data-lovdata-URL="LTI/forskrift/1996-11-15-1449/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Kirkelig fellesråd sender melding til bispedømmerådet og kommunen og andre som fellesrådet bestemmer, om hvem som er valgt inn som medlemmer og varamedlemmer av kirkelig fellesråd og hvem som er valgt til leder/nestleder.</article></article></section><section class="section" data-name="kap1a" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-11-15-1449/KAPITTEL_2" data-partID="k2"><h2 data-text-align="center">1a.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Der hvor departementet i samsvar med kirkelovens § 5 har foretatt tilpasninger i bestemmelsene om kirkelig fellesråd, kan valg foregå etter regler som er tilpasset særordningen.</article></section><section class="section" data-name="kap2" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-11-15-1449/KAPITTEL_3" data-partID="k3"><h2 data-text-align="center">2.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Reglene trer i kraft fra 1. januar 1997.</article></section><section class="section" data-name="kap3" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1996-11-15-1449/KAPITTEL_4" data-partID="k4"><h2 data-text-align="center">3.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Kirkemøtet gir Kirkerådet myndighet til å foreta mindre endringer i reglene.</article></section></main></body></html>