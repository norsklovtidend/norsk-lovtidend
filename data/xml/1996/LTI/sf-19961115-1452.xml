<!DOCTYPE html><html lang="no"><head><title>Regler om formene for menighetsrådets og kirkelig fellesråds virksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1996-11-15-1452</dd><dt class="dokid">DokumentID</dt><dd class="dokid">LTI/forskrift/1996-11-15-1452</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1997-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§8</li><li>lov/1996-06-07-31/§13</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Regler om formene for menighetsrådets og kirkelig fellesråds virksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Kirkemøtet 15. november 1996 med hjemmel i lov av 7. juni 1996 nr. 31 om Den norske kirke § 8 tredje ledd og § 13 tredje ledd.</dd><dt class="refid">RefID</dt><dd class="refid">forskrift/1996-11-15-1452</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Regler om formene for menighetsrådets og kirkelig fellesråds virksomhet.<ul class="tocSubUl"><li>1.<ul class="tocSubUl"><li>§ 1. Konstituering</li><li>§ 2. Møteprinsippet</li><li>§ 3. Åpne eller lukkede møter</li><li>§ 4. Fastsetting av møter, saksliste, innkalling, møteledelse</li><li>§ 5. Vedtaksførhet</li><li>§ 6. Endring av saksliste. Forespørsel</li><li>§ 7. Om avstemninger</li><li>§ 8. Utvalg</li><li>§ 9. Rapportering</li><li>§ 10. Nærmere regler</li><li>§ 11. Forholdet mellom kirkelig fellesråd og menighetsrådene</li></ul></li><li>2.</li><li>3.</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-15-1452" id="dokument"><h1>Regler om formene for menighetsrådets og kirkelig fellesråds virksomhet.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-11-15-1452/KAPITTEL_1" data-partID="k1"><h2 data-text-align="center">1.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Reglene gjelder for menighetsråd og kirkelig fellesråd opprettet i henhold til lov om Den norske kirke § 5. Med mindre noe annet følger av de enkelte bestemmelser, gjelder reglene både for menighetsråd og kirkelig fellesråd. Bestemmelser som kun gjelder et av rådene er understreket i teksten.</article><article class="legalArticle" data-lovdata-URL="LTI/forskrift/1996-11-15-1452/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Konstituering</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/1/punkt/1/" id="kapittel-1-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/1/punkt/1/ledd/1/" id="kapittel-1-paragraf-1-punkt-1-ledd-1">Konstituerende møte i det nyvalgte menighetsrådet avholdes innen utgangen av november i valgåret for menighetsråd. Konstituerende møte i det nyvalgte kirkelig fellesråd avholdes innen utgangen av desember i valgåret for menighetsråd. Møtet kalles sammen av lederen av rådet med minst 14 dagers varsel. Det er vedtaksført når minst 2/3 av medlemmene er til stede.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/1/punkt/2/" id="kapittel-1-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/1/punkt/2/ledd/1/" id="kapittel-1-paragraf-1-punkt-2-ledd-1">Menighetsrådet/kirkelig fellesråd trer i funksjon 1. januar i valgperioden.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/1/punkt/3/" id="kapittel-1-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/1/punkt/3/ledd/1/" id="kapittel-1-paragraf-1-punkt-3-ledd-1">Menighetsrådet/kirkelig fellesråd velger i det konstituerende møtet og senere hvert år blant sine medlemmer, leder og nestleder. Valget foregår skriftlig. Den som ett år har vært leder, kan unnslå seg valg for det følgende år.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/1/punkt/4/" id="kapittel-1-paragraf-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/1/punkt/4/ledd/1/" id="kapittel-1-paragraf-1-punkt-4-ledd-1">Trer lederen midlertidig eller endelig ut av funksjon i løpet av den tid vedkommende er valgt for, rykker nestlederen opp til leder, og rådet velger midlertidig eller endelig en ny nestleder.</article></article></li></ul></article><article class="legalArticle" data-lovdata-URL="LTI/forskrift/1996-11-15-1452/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Møteprinsippet</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Menighetsrådet/kirkelig fellesråd treffer sine vedtak i møte.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">Når et vedtak endelig avgjøres av et annet organ enn rådet, kan lederen beslutte saken tatt opp i fjernmøte eller ved skriftlig saksbehandling. Dette kan likevel bare gjøres når det er påkrevd å treffe vedtak i saken før neste møte, og det enten ikke er tid til å kalle sammen til ekstraordinært møte, eller saken ikke er så viktig at dette må anses nødvendig. Ved behandling av personalsaker og saker med opplysninger som er underlagt lovbestemt taushetsplikt, kan fjernmøte ikke benyttes.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Det skal føres møtebok over forhandlingene i menighetsrådet/kirkelig fellesråd. Møteboken skal enten underskrives av de tilstedeværende medlemmer etter møtet eller godkjennes av medlemmene så snart møteboken foreligger. Rådet fastsetter selv nærmere regler om føring og godkjenning av møtebok. Det enkelte medlem kan gjøre tilføyelser om mulige dissenser.</article></article></li></ul></article><article class="legalArticle" data-lovdata-URL="LTI/forskrift/1996-11-15-1452/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Åpne eller lukkede møter</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Møter i menighetsrådet/kirkelig fellesråd holdes for åpne dører, dersom ikke rådet selv har bestemt noe annet. Personalsaker og saker hvor lovbestemt taushetsplikt tilsier det, skal behandles for lukkede dører. Debatt om en sak skal behandles for åpne eller lukkede dører foregår for lukkede dører.</article></article><article class="legalArticle" data-lovdata-URL="LTI/forskrift/1996-11-15-1452/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fastsetting av møter, saksliste, innkalling, møteledelse</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/4/punkt/1/" id="kapittel-1-paragraf-4-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/4/punkt/1/ledd/1/" id="kapittel-1-paragraf-4-punkt-1-ledd-1">Møter i menighetsrådet/kirkelig fellesråd skal holdes på de tidspunkter som er vedtatt av rådet selv og ellers når rådets leder finner det påkrevd eller minst 1/3 av medlemmene krever det.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/4/punkt/2/" id="kapittel-1-paragraf-4-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/4/punkt/2/ledd/1/" id="kapittel-1-paragraf-4-punkt-2-ledd-1">Rådets leder har ansvar for å sette opp saksliste for det enkelte møte. Innkalling til møtet skal sendes ut i god tid og senest en uke før møtet, og skal inneholde en oversikt over de saker som skal behandles og nødvendige saksdokumenter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/4/punkt/3/" id="kapittel-1-paragraf-4-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/4/punkt/3/ledd/1/" id="kapittel-1-paragraf-4-punkt-3-ledd-1">Har et medlem forfall til et møte, innkalles vararepresentanten. Er medlemmene valgt ved forholdsvalg, innkalles varamedlemmene fra den gruppe hvor det er forfall.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/4/punkt/4/" id="kapittel-1-paragraf-4-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/4/punkt/4/ledd/1/" id="kapittel-1-paragraf-4-punkt-4-ledd-1">Møte i rådet ledes av rådets leder eller nestleder. Har begge forfall, velges en særskilt møteleder ved flertallsvalg.</article></article></li></ul></article><article class="legalArticle" data-lovdata-URL="LTI/forskrift/1996-11-15-1452/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vedtaksførhet</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Menighetsrådet/kirkelig fellesråd kan bare treffe vedtak når minst halvparten av medlemmene er tilstede på møtet.</article></article><article class="legalArticle" data-lovdata-URL="LTI/forskrift/1996-11-15-1452/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Endring av saksliste. Forespørsel</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/6/punkt/1/" id="kapittel-1-paragraf-6-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/6/punkt/1/ledd/1/" id="kapittel-1-paragraf-6-punkt-1-ledd-1">Menighetsrådet/kirkelig fellesråd kan med alminnelig flertall vedta å utsette realitetsbehandlingen av en sak på den utsendte sakslisten. Det kan også treffe vedtak i sak som ikke er oppført på sakslisten, hvis ikke møteleder eller 1/3 av de fremmøtte medlemmene motsetter seg dette.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/6/punkt/2/" id="kapittel-1-paragraf-6-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/6/punkt/2/ledd/1/" id="kapittel-1-paragraf-6-punkt-2-ledd-1">Ethvert medlem av rådet kan rette forespørsler til lederen i møtet, også om saker som ikke står på sakslisten.</article></article></li></ul></article><article class="legalArticle" data-lovdata-URL="LTI/forskrift/1996-11-15-1452/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Om avstemninger</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/7/punkt/1/" id="kapittel-1-paragraf-7-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/7/punkt/1/ledd/1/" id="kapittel-1-paragraf-7-punkt-1-ledd-1">Vedtak i menighetsrådet/kirkelig fellesråd treffes med alminnelig flertall av de stemmene som avgis, hvis ikke annet følger av lov. Ved stemmelikhet i andre saker enn valg er møteleders stemme avgjørende.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/7/punkt/2/" id="kapittel-1-paragraf-7-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/7/punkt/2/ledd/1/" id="kapittel-1-paragraf-7-punkt-2-ledd-1">Ved behandling av årsbudsjett stemmes det ved den endelige avstemning over forslag til årsbudsjett som helhet. Er det fremsatt alternative forslag, og ingen av disse får flertall ved første gangs avstemning, stemmes det deretter alternativt mellom de to forslag som fikk flest stemmer ved denne.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/7/punkt/3/" id="kapittel-1-paragraf-7-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/7/punkt/3/ledd/1/" id="kapittel-1-paragraf-7-punkt-3-ledd-1">Valg av leder og nestleder av menighetsrådet/kirkelig fellesråd holdes som flertallsvalg.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/7/punkt/4/" id="kapittel-1-paragraf-7-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/7/punkt/4/ledd/1/" id="kapittel-1-paragraf-7-punkt-4-ledd-1">Valg av medlemmer til utvalg holdes som flertallsvalg.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/7/punkt/5/" id="kapittel-1-paragraf-7-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/7/punkt/5/ledd/1/" id="kapittel-1-paragraf-7-punkt-5-ledd-1">Ved valg og ansettelse kan hvert enkelt medlem kreve skriftlig avstemning.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/paragraf/7/punkt/6/" id="kapittel-1-paragraf-7-punkt-6"><span class="data-originalId">6.</span><article class="legalP" data-absoluteaddress="/kapittel/1/paragraf/7/punkt/6/ledd/1/" id="kapittel-1-paragraf-7-punkt-6-ledd-1">Ved valg og ansettelser er den eller de valgt eller ansatt som har fått mer enn halvparten av de avgitte stemmer. Hvis ingen eller et utilstrekkelig antall får slikt flertall, holdes ny avstemning. Ved denne er den eller de valgt eller ansatt som får flest stemmer. Ved stemmelikhet avgjøres ansettelse av møtelederen, mens valg avgjøres ved loddtrekning.</article></article></li></ul></article><article class="legalArticle" data-lovdata-URL="LTI/forskrift/1996-11-15-1452/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utvalg</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/8/punkt/1/" id="kapittel-1-paragraf-8-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/8/punkt/1/ledd/1/" id="kapittel-1-paragraf-8-punkt-1-ledd-1">Menighetsrådet/kirkelig fellesråd kan oppnevne utvalg til forberedende behandling av saker som hører inn under rådet, til å utføre særskilte verv, til å lede grener av rådets virksomhet og til å utføre særskilt angitte oppgaver innen rådets ansvarsområde. Til slike utvalg kan det velges også andre enn rådets medlemmer. Begge kjønn skal om mulig være representert.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/8/punkt/2/" id="kapittel-1-paragraf-8-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/8/punkt/2/ledd/1/" id="kapittel-1-paragraf-8-punkt-2-ledd-1">Slike utvalg kan tildeles avgjørelsesmyndighet i alle saker som er lagt inn under utvalgets mandat hvor ikke annet er bestemt eller følger av lov.</article></article></li></ul></article><article class="legalArticle" data-lovdata-URL="LTI/forskrift/1996-11-15-1452/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rapportering</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/9/punkt/1/" id="kapittel-1-paragraf-9-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/9/punkt/1/ledd/1/" id="kapittel-1-paragraf-9-punkt-1-ledd-1">Menighetsrådet utarbeider innen utgangen av første kvartal hvert år en årsrapport over rådets virksomhet i siste kalenderår. Rapporten legges frem for årsmøtet/menighetsmøtet og oversendes kirkelig fellesråd, prosten, bispedømmerådet og andre som menighetsrådet bestemmer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/9/punkt/2/" id="kapittel-1-paragraf-9-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/9/punkt/2/ledd/1/" id="kapittel-1-paragraf-9-punkt-2-ledd-1">Kirkelig fellesråd utarbeider innen utgangen av første kvartal hvert år en årsrapport over rådets virksomhet i siste kalenderår. Rapporten oversendes menighetsrådene, bispedømmerådet, kommunen, prosten og andre som fellesrådet bestemmer.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/9/punkt/3/" id="kapittel-1-paragraf-9-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/9/punkt/3/ledd/1/" id="kapittel-1-paragraf-9-punkt-3-ledd-1">Menighetsrådet oversender fortløpende sine møteprotokoller til kirkelig fellesråd.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/9/punkt/4/" id="kapittel-1-paragraf-9-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/9/punkt/4/ledd/1/" id="kapittel-1-paragraf-9-punkt-4-ledd-1">Kirkelig fellesråd oversender fortløpende sine møteprotokoller til menighetsrådene.</article></article></li></ul></article><article class="legalArticle" data-lovdata-URL="LTI/forskrift/1996-11-15-1452/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Nærmere regler</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/10/punkt/1/" id="kapittel-1-paragraf-10-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/10/punkt/1/ledd/1/" id="kapittel-1-paragraf-10-punkt-1-ledd-1">Nærmere saksbehandlingsregler for menighetsrådets/kirkelig fellesråds virksomhet fastsettes av rådet selv innenfor de regler som Kirkemøtet har fastsatt. Menighetsrådet oversender reglene til kirkelig fellesråd til orientering.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/10/punkt/2/" id="kapittel-1-paragraf-10-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/10/punkt/2/ledd/1/" id="kapittel-1-paragraf-10-punkt-2-ledd-1">Menighetsrådet/kirkelig fellesråd fastsetter i særskilt delegasjonsreglement hvilken myndighet som er tildelt rådets leder, daglig leder, arbeidsutvalget og partssammensatt utvalg.</article></article></li></ul></article><article class="legalArticle" data-lovdata-URL="LTI/forskrift/1996-11-15-1452/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forholdet mellom kirkelig fellesråd og menighetsrådene</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/11/punkt/1/" id="kapittel-1-paragraf-11-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/11/punkt/1/ledd/1/" id="kapittel-1-paragraf-11-punkt-1-ledd-1">Kirkelig fellesråd sørger for best mulig kommunikasjon og informasjon til menighetsrådet. Saker til fellesrådet bør så vidt mulig utsendes medlemmene i så god tid at medlemmene får anledning til å drøfte aktuelle saker i menighetsrådet på forhånd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/11/punkt/2/" id="kapittel-1-paragraf-11-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/11/punkt/2/ledd/1/" id="kapittel-1-paragraf-11-punkt-2-ledd-1">Fellesrådet innkaller samtlige menighetsråd til et fellesmøte en gang pr. år for å drøfte saker av felles interesse og for å fremme det kristelige arbeidet innen kommunen. I kommuner med flere enn 5 sokn kan fellesrådet bestemme at fellesmøtet får en annen sammensetning. Fellesmøtet kalles forøvrig sammen av kirkelig fellesråd dersom minst 1/3 av menighetsrådene krever det.</article></article></li></ul></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-11-15-1452/KAPITTEL_2" data-partID="k2"><h2 data-text-align="center">2.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Reglene trer i kraft fra 1. januar 1997.</article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-11-15-1452/KAPITTEL_3" data-partID="k3"><h2 data-text-align="center">3.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Kirkemøtet gir Kirkerådet fullmakt til å foreta mindre endringer i reglene.</article></section></main></body></html>