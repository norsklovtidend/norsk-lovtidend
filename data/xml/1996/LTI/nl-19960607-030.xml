<!DOCTYPE html><html lang="no"><head><title>Lov om endringer i lov av 10. juni 1988 nr. 40 om finansieringsvirksomhet og finansinstitusjoner og enkelte andre lover (tiltak mot hvitvasking av penger).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:29</dd><dt class="legacyID">Datokode</dt><dd class="legacyID">LOV-1996-06-07-30</dd><dt class="dokid">DokumentID</dt><dd class="dokid">LTI/lov/1996-06-07-30</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 9</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1988-06-10-40</li><li>lov/1950-07-14-10</li><li>lov/1956-12-07-1</li><li>lov/1985-05-24-28</li><li>lov/1992-06-05-51</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-06-21</dd><dt class="titleShort">Korttittel</dt><dd class="titleShort">Endringslov til finansieringsloven</dd><dt class="title">Tittel</dt><dd class="title">Lov om endringer i lov av 10. juni 1988 nr. 40 om finansieringsvirksomhet og finansinstitusjoner og enkelte andre lover (tiltak mot hvitvasking av penger).</dd><dt class="miscInformation">Annet om dokumentet</dt><dd class="miscInformation">Ot.prp.nr.22 (1995–1996), Innst.O.nr.50 (1995–1996), Besl.O.nr.62 (1995–1996). Odels- og lagtingsvedtak hhv. 7. og 23. mai 1996. Fremmet av Finans- og tolldepartementet.</dd><dt class="refid">RefID</dt><dd class="refid">lov/1996-06-07-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 10. juni 1988 nr. 40 om finansieringsvirksomhet og finansinstitusjoner og enkelte andre lover (tiltak mot hvitvasking av penger).<ul class="tocSubUl"><li>I.</li><li>II.</li><li>III.</li><li>IV.</li><li>V.</li><li>VI. Ikrafttredelse og overgangsregler</li></ul></li></ul></dd></dl></header><main class="documentBody" data-lovdata-URL="LTI/lov/1996-06-07-30" id="dokument"><h1>Lov om endringer i lov av 10. juni 1988 nr. 40 om finansieringsvirksomhet og finansinstitusjoner og enkelte andre lover (tiltak mot hvitvasking av penger).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 14. juli 1950 nr. 10 om valutaregulering.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (Kredittilsynet).</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 24. mai 1985 nr. 28 om Norges Bank og pengevesenet.</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov av 5. juni 1992 nr. 51 om bank som eies av staten ved Postverket.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1996-06-07-30/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 10. juni 1988 nr. 40 om finansieringsvirksomhet og finansinstitusjoner gjøres følgende endringer:</article> <article class="defaultP" margin-top="true">§ 2-1 nytt annet ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bestemmelsene i § 2-17 gjelder foruten for finansinstitusjoner også for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">Norges Bank</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">bank som eies av staten ved Postverket, herunder Postverket når dette utfører tjenester for banken</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">forvaltningsselskap etter lov av 12. juni 1981 nr. 52 om verdipapirfond</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">følgende typer meglerforetak:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/1/" id="kapittel-1-ledd-2-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/1/ledd/1/" id="kapittel-1-ledd-2-punkt-4-ledd-1-punkt-1-ledd-1">verdipapirforetak etter lov av 14. juni 1985 nr. 61 om verdipapirhandel</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/2/" id="kapittel-1-ledd-2-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/2/ledd/1/" id="kapittel-1-ledd-2-punkt-4-ledd-1-punkt-2-ledd-1">forsikringsmeglerforetak</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/3/" id="kapittel-1-ledd-2-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/3/ledd/1/" id="kapittel-1-ledd-2-punkt-4-ledd-1-punkt-3-ledd-1">prosjektmeglerforetak</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/2/punkt/4/ledd/1/punkt/4/" id="kapittel-1-ledd-2-punkt-4-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/2/punkt/4/ledd/1/punkt/4/ledd/1/" id="kapittel-1-ledd-2-punkt-4-ledd-1-punkt-4-ledd-1">valutameglerforetak</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/2/punkt/5/" id="kapittel-1-ledd-2-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/2/punkt/5/ledd/1/" id="kapittel-1-ledd-2-punkt-5-ledd-1">foretak hvis hovedvirksomhet er omfattet av punktene 2-12 og 14 i vedlegg til rådsdirektiv 89/646/EØF av 15. desember 1989 (vedlegg IX punkt 16 til EØS-avtalen) om samordning av lover og forskrifter om adgang til å starte og utøve virksomhet som kredittinstitusjon og om endring av direktiv 77/780/EØF (annet bankdirektiv).</article></article></li></ul><p class="leddfortsettelse">Kongen avgjør i tvilstilfelle hvem som er omfattet av dette ledd.</p></article> <article class="defaultP" margin-top="true">§ 2-17 tredje og fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Dersom en finansinstitusjon har mistanke om at en transaksjon har tilknytning til utbytte av en straffbar handling, plikter den å foreta nærmere undersøkelser for å få bekreftet eller avkreftet mistanken. Undersøkelsesplikten gjelder likevel ikke dersom det er grunn til å tro at utbyttet stammer fra en eller flere handlinger som etter loven ikke kan medføre høyere straff enn fengsel i 6 måneder. Plikten etter leddet her gjelder også for institusjonens tjenestemenn. Enhver finansinstitusjon plikter å etablere kontrollrutiner som sikrer gjennomføring av slike undersøkelser. Kongen kan fastsette nærmere regler om gjennomføringen av undersøkelsesplikten og om kontrollrutiner.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Dersom det foreligger mistanke om overtredelse som ikke er avkreftet gjennom undersøkelser etter tredje ledd plikter finansinstitusjonen av eget tiltak å oversende opplysninger om alle forhold som kan tyde på slik overtredelse til Den sentrale enhet for etterforskning og påtale av økonomisk kriminalitet og miljøkriminalitet, ØKOKRIM. På anmodning fra ØKOKRIM plikter finansinstitusjonen og dens tjenestemenn å gi ØKOKRIM alle nødvendige opplysninger vedrørende den mulige overtredelsen. Kunde eller tredjemann skal ikke gjøres kjent med at det er oversendt opplysninger som nevnt. Kongen kan fastsette nærmere regler om opplysningsplikten etter bestemmelsene i dette ledd, herunder bestemme at opplysningene skal overleveres i maskinlesbar form. Opplysninger som ØKOKRIM mottar etter bestemmelsene i dette ledd kan bare anvendes i forbindelse med etterforskning av handlinger som fører til undersøkelsesplikt etter tredje ledd. Opplysningene kan bare anvendes i forbindelse med påtalemyndighetens eget arbeid.</article> <article class="defaultP" margin-top="true">§ 2-17 femte ledd første punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Finansinstitusjonen skal ikke gjennomføre transaksjon som medfører undersøkelsesplikt etter tredje ledd før ØKOKRIM er underrettet.</article> <article class="defaultP" margin-top="true">§ 2-17 sjette ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">ØKOKRIM skal på begjæring informere vedkommende som har vært mistenkt. Informasjonsplikten inntrer ett år etter at etterforskningen er avsluttet. Opplysninger som ØKOKRIM mottar fra en finansinstitusjon eller dens tjenestemenn etter bestemmelsene i fjerde ledd, skal slettes senest 5 år etter at opplysningene ble registrert med mindre det i dette tidsrommet er registrert nye opplysninger, etterforsknings- eller rettergangsskritt mot den registrerte. Dersom etterforskningen viser at det ikke foreligger en straffbar handling, eller viser at det foreligger en straffbar handling som etter loven ikke kan medføre høyere straff enn fengsel i seks måneder, skal opplysningene slettes snarest mulig. Kongen kan gi nærmere regler om sletting av opplysninger.</article> <article class="defaultP" margin-top="true">§ 2-17 nytt åttende ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Bestemmelsene i paragrafen her gjelder også foretak som nevnt i § 2-1 annet ledd. Kongen kan fastsette nærmere regler om at finansinstitusjoner, foretak og personer som omfattes av denne paragraf kan unntas fra en eller flere av bestemmelsene i denne paragraf.</article> <article class="defaultP" margin-top="true">Ny § 2-17a skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Kontrollutvalget for tiltak mot hvitvasking av penger skal føre kontroll med ØKOKRIMs behandling av opplysninger mottatt i medhold av § 2-17 i denne lov. Utvalget skal bestå av minst tre medlemmer som oppnevnes av departementet. Dessuten oppnevnes ett eller flere varamedlemmer. Lederen for utvalget skal oppfylle de krav som stilles til høyesterettsdommere.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">ØKOKRIM skal gi utvalget de opplysninger, dokumenter m.v. som utvalget finner nødvendig for sin kontroll. Når utvalget krever det har ØKOKRIMs tjenestemenn plikt til å forklare seg overfor utvalget uten hensyn til taushetsplikt.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Departementet kan gi nærmere regler om utvalgets oppgaver og saksbehandling.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1996-06-07-30/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 14. juli 1950 nr. 10 om valutaregulering gjøres følgende endringer:</article> <article class="defaultP" margin-top="true">§ 7 fjerde ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Det nokon i tenesta etter denne lova får vita, av opplysningar som nemnt i fyrste og andre leden, skal han tegja med så langt det motsette ikkje fylgjer av gjeremålet hans etter lova. Tegjingsskyldnaden er ikkje til hinder for å gjeva opplysningar til Den sentrale enhet for etterforskning og påtale av økonomisk kriminalitet og miljøkriminalitet (ØKOKRIM) når dette fylgjer av lov eller er turvande i etterforskinga av brotsleg verksemd.</article> <article class="defaultP" margin-top="true">§ 7 sjette ledd skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Departementet avgjer om opplysningar innhenta ifylgje fyrste leden i denne paragrafen skal meddelast offentlege styresmakter som har med skattelikninga, tolloppgåver og tilsyn med finansinstitusjonar å gjera.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1996-06-07-30/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 7. desember 1956 nr. 1 om tilsynet for kredittinstitusjoner, forsikringsselskaper og verdipapirhandel m.v. (Kredittilsynet) gjøres følgende endring:</article> <article class="defaultP" margin-top="true">§ 6 annet ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Når Tilsynet i sitt tilsynsarbeide får mistanke om at det foreligger forhold med tilknytning til utbytte av en straffbar handling skal opplysninger om dette oversendes Den sentrale enhet for etterforskning og påtale av økonomisk kriminalitet og miljøkriminalitet, ØKOKRIM.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1996-06-07-30/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 24. mai 1985 nr. 28 om Norges Bank og pengevesenet gjøres følgende endring:</article> <article class="defaultP" margin-top="true">§ 12 annet ledd nytt annet punktum skal lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Taushetsplikten etter foregående ledd gjelder heller ikke overfor ØKOKRIM ved oversendelse av opplysninger i henhold til § 2-17 i lov 10. juni 1988 nr. 40 om finansieringsvirksomhet og finansinstitusjoner.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1996-06-07-30/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I lov av 5. juni 1992 nr. 51 om bank som eies av staten ved Postverket gjøres følgende endring:</article> <article class="defaultP" margin-top="true">§ 5-1 tredje ledd skal lyde:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Lov av 10. juni 1988 nr. 40 om finansieringsvirksomhet og finansinstitusjoner §§ 2-7, 2-8, 2-10 til 2-15 og 2-17 gjelder tilsvarende for banken. Kongen kan bestemme at lovens kapittel 2a om finanskonsern skal gjelde tilsvarende så langt det passer.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1996-06-07-30/KAPITTEL_6" data-partID="k6"><h2 data-text-align="center">VI. Ikrafttredelse og overgangsregler</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Loven trer i kraft fra den tid Kongen bestemmer. Kongen kan bestemme at de enkelte bestemmelser i loven skal tre i kraft til ulik tid. Kongen kan gi overgangsregler.</article></section></main></body></html>