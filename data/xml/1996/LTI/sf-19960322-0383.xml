<!DOCTYPE html><html lang="no"><head><title>Forskrift om endring i forskrift om bore- og brønnaktiviteter og om geologisk datainnsamling i petroleumsvirksomheten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1996-03-22-383</dd><dt class="dokid">DokumentID</dt><dd class="dokid">LTI/forskrift/1996-03-22-383</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 8</dd><dt class="dateInForce">I kraft fra</dt><dd class="dateInForce">1996-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-02-07-147</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-06-28-1215/§7</li><li>forskrift/1985-06-28-1215/§46</li><li>forskrift/1985-06-28-1215/§47</li><li>forskrift/1985-06-28-1419</li></ul></dd><dt class="dateOfPublication">Kunngjort</dt><dd class="dateOfPublication">1996-06-03</dd><dt class="title">Tittel</dt><dd class="title">Forskrift om endring i forskrift om bore- og brønnaktiviteter og om geologisk datainnsamling i petroleumsvirksomheten.</dd><dt class="miscInformation">Annet om dokumentet</dt><dd class="miscInformation">Fastsatt av Oljedirektoratet 22. mars 1996 med hjemmel i kgl.res. av 28. juni 1985 nr. 1215 om sikkerhet m.v. til lov om petroleumsvirksomhet § 7, jf. § 46 og § 47, jf. delegeringsvedtak av 28. juni 1985 nr. 1419.</dd><dt class="refid">RefID</dt><dd class="refid">forskrift/1996-03-22-383</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bore- og brønnaktiviteter og om geologisk datainnsamling i petroleumsvirksomheten.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-22-383" id="dokument"><h1>Forskrift om endring i forskrift om bore- og brønnaktiviteter og om geologisk datainnsamling i petroleumsvirksomheten.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-03-22-383/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 7. februar 1992 nr. 147 om bore- og brønnaktiviteter og om geologisk datainnsamling i petroleumsvirksomheten gjøres følgende endringer:</article> <article class="defaultP" margin-top="true">§ 3 definisjonen «formasjonstrykk» skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Formasjonstrykk: formasjonstrykk, også kalt poretrykk, er det trykk som utøves fra væske og gass i en bergarts porerom og/eller sprekker. Med unormalt formasjonstrykk forstås et poretrykk som avviker fra vanngradienten.</article> <article class="defaultP" margin-top="true">§ 3 definisjonen «hovedboreprogram» skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Hovedboreprogram: program som inneholder all overordnet og generell feltinformasjon som angår boring av utvinningsbrønner. Programmet innsendes før oppstart av boring av utvinningsbrønner på nye felt og oppdateres ved vesentlige endringer i løpet av feltets levetid.</article> <article class="defaultP" margin-top="true">§ 3 definisjonen «maskin» skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Maskin. Med maskin menes:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">En rekke deler eller komponenter som er satt sammen slik at minst en del er bevegelig, og som eventuelt har de nødvendige drivanordninger, styre- og energitilførselssystemer osv og som er montert sammen for en bestemt bruk, særlig til behandling, bearbeiding, flytting eller pakking av materiale.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/4/punkt/2/" id="kapittel-1-ledd-4-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/4/punkt/2/ledd/1/" id="kapittel-1-ledd-4-punkt-2-ledd-1">En samling av maskiner som for å oppnå et bestemt resultat, er oppstilt og styrt slik at de virker som en enhet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/4/punkt/3/" id="kapittel-1-ledd-4-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/4/punkt/3/ledd/1/" id="kapittel-1-ledd-4-punkt-3-ledd-1">Utskiftbart utstyr som endrer en maskins funksjon og som markedsføres med sikte på montering, foretatt av arbeidstakeren selv, på en maskin eller en rekke forskjellige maskiner eller på en trekkvogn. Dette gjelder ikke utstyr som er reservedeler eller verktøy.</article></article></li></ul></article> <article class="defaultP" margin-top="true">§ 3 ny definisjon «formasjonstest» skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Formasjonstest: begrenset produksjon eller injeksjon i en brønn med den hensikt å samle informasjon om reservoaregenskapene rundt brønnen. Produsert petroleum brennes av eller behandles og lagres for senere utnyttelse eller salg. Begrepsmessig omfattes testeaktiviteten av bore- og brønnaktivitet.</article> <article class="defaultP" margin-top="true">§ 3 ny definisjon «formasjonstestlogging» skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Formasjonstestlogging: repetert trykk-/testmåling.</article> <article class="defaultP" margin-top="true">§ 3 ny definisjon «isolering» skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Isolering: avstengning av perforeringsintervall.</article> <article class="defaultP" margin-top="true">§ 3 ny definisjon «loggdata» skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Loggdata: omfatter data fra alle typer logger inkludert dipmeterlogger, produksjonslogger, metningslogger og formasjonstestlogger.</article> <article class="defaultP" margin-top="true">§ 3 ny definisjon «prøveutvinning» skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Prøveutvinning: utvinning av petroleum i et begrenset tidsrom. utover normal formasjonstesting. Prøveutvinning omfatter produksjon av petroleum, behandling og lagring av denne for transport, samt injeksjon av gass, vann eller annet medium i den hensikt å evaluere petroleumsforekomstens drivverdighet eller produksjonsegenskaper før forekomsten settes i ordinær produksjon. Aktiviteten omfattes av de bestemmelser som gjelder for utvinning.</article> <article class="defaultP" margin-top="true">§ 3 ny definisjon «prøveutvinningsbrønn» skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Prøveutvinningsbrønn: brønn som benyttes til prøveutvinning.</article> <article class="defaultP" margin-top="true">§ 3 ny definisjon «årlig statusrapport» skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Årlig statusrapport: rapport som gis for felt i produksjon innen 1. november hvert år. Innhold fastsettes av Oljedirektoratet.</article> <article class="defaultP" margin-top="true">§ 3 definisjonen «enkle trykkbeholdere» oppheves.</article> <article class="defaultP" margin-top="true">§ 3 definisjonen «testeaktivitet» oppheves.</article> <article class="defaultP" margin-top="true">§ 3 definisjonen «testproduksjonsbrønn» oppheves.</article> <article class="defaultP" margin-top="true">§ 3 forkortelsen «RDRS» oppheves.</article> <article class="defaultP" margin-top="true">§ 3 ny forkortelse «LMRP» skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">LMRP: Nedre stigerørskobling.</article> <article class="defaultP" margin-top="true">§ 5 nr 4 bokstav bb) skal lyde:<ul class="defaultList"><li class="consolidationElement"><article class="listArticle" data-absoluteaddress="/kapittel/1/ledd/12/punkt/1/" id="kapittel-1-ledd-12-punkt-1"><ul class="defaultList"><li data-li-identifier="bb)" data-name="bb)"><article class="listArticle" data-absoluteaddress="/kapittel/1/ledd/12/punkt/1/punkt/1/" id="kapittel-1-ledd-12-punkt-1-punkt-1"><span class="data-originalId">bb)</span><article class="legalP" data-absoluteaddress="/kapittel/1/ledd/12/punkt/1/punkt/1/ledd/1/" id="kapittel-1-ledd-12-punkt-1-punkt-1-ledd-1">§ 28, gjennomføres innen 2 år fra forskriftens ikrafttredelse, jf installasjon av fjernopererte systemer for:<ul class="defaultList"><li data-li-identifier="bba)" data-name="bba)"><article class="listArticle" data-absoluteaddress="/kapittel/1/ledd/12/punkt/1/punkt/1/ledd/1/punkt/1/" id="kapittel-1-ledd-12-punkt-1-punkt-1-ledd-1-punkt-1"><span class="data-originalId">bba)</span><article class="legalP" data-absoluteaddress="/kapittel/1/ledd/12/punkt/1/punkt/1/ledd/1/punkt/1/ledd/1/" id="kapittel-1-ledd-12-punkt-1-punkt-1-ledd-1-punkt-1-ledd-1">stuing, sammen-/fraskruing og opphenging av borerør, vektrør og foringsrør i rotasjonsbordet</article></article></li><li data-li-identifier="bbb)" data-name="bbb)"><article class="listArticle" data-absoluteaddress="/kapittel/1/ledd/12/punkt/1/punkt/1/ledd/1/punkt/2/" id="kapittel-1-ledd-12-punkt-1-punkt-1-ledd-1-punkt-2"><span class="data-originalId">bbb)</span><article class="legalP" data-absoluteaddress="/kapittel/1/ledd/12/punkt/1/punkt/1/ledd/1/punkt/2/ledd/1/" id="kapittel-1-ledd-12-punkt-1-punkt-1-ledd-1-punkt-2-ledd-1">transport av borerør, vektrør, foringsrør etc fra opplagringsplass til boredekket</article></article></li></ul></article></article></li></ul></article></li></ul></article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13"><i>Søknader – sikkerhet</i></article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Virksomheten som omfattes av forskriften § 2 er underlagt samtykkebestemmelsene i sikkerhetsforskriften §§ 8, 9 og 11.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15"><i> Søknader – geofag/reservoarteknikk</i></article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Før boreaktivitet iverksettes skal brønnen registreres av Oljedirektoratet ved at operatøren innhenter registreringsnummer, brønnidentifikasjon og brønnklassifisering.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Oljedirektoratet kan kreve at operatøren innhenter tillatelser før følgende aktiviteter igangsettes for den enkelte brønn:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/17/punkt/1/" id="kapittel-1-ledd-17-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/17/punkt/1/ledd/1/" id="kapittel-1-ledd-17-punkt-1-ledd-1">boreaktivitet</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/17/punkt/2/" id="kapittel-1-ledd-17-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/17/punkt/2/ledd/1/" id="kapittel-1-ledd-17-punkt-2-ledd-1">formasjonstesting</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/17/punkt/3/" id="kapittel-1-ledd-17-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/17/punkt/3/ledd/1/" id="kapittel-1-ledd-17-punkt-3-ledd-1">perforering/reperforering</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/17/punkt/4/" id="kapittel-1-ledd-17-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/17/punkt/4/ledd/1/" id="kapittel-1-ledd-17-punkt-4-ledd-1">permanent isolering av perforerte intervaller</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/17/punkt/5/" id="kapittel-1-ledd-17-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/17/punkt/5/ledd/1/" id="kapittel-1-ledd-17-punkt-5-ledd-1">tilbakepluggingsaktivitet</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/ledd/17/punkt/6/" id="kapittel-1-ledd-17-punkt-6"><span class="data-originalId">f)</span><article class="legalP" data-absoluteaddress="/kapittel/1/ledd/17/punkt/6/ledd/1/" id="kapittel-1-ledd-17-punkt-6-ledd-1">reklassifisering</article></article></li></ul></article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Oljedirektoratet kan bestemme at det kan innhentes tillatelser for flere brønner og aktiviteter under ett.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Ved vesentlige endringer i forhold til de planer som lå til grunn ved Oljedirektoratets behandling kan ny søknad kreves innsendt.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Oljedirektoratet fastsetter regler for brønnidentifikasjon.</article> <article class="defaultP" margin-top="true">§ 10 skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Operatøren skal oversende nødvendig geofaglig og reservoarteknisk dokumentasjon til Oljedirektoratet før bore-, formasjonsteste-, perforerings-/reperforerings-, isolerings- og tilbakepluggingsaktivitet samt reklassifisering for den enkelte brønn.</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Følgende dokumentasjon kan kreves: hovedboreprogram, boreprogram, borestedsundersøkelse, formasjonstesteprogram, dokumentasjon før perforerings-/reperforerings- og isoleringsaktivitet, tilbakepluggingsprogram, dokumentasjon i forbindelse med reklassifisering.</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Type, format og omfang av dokumentasjon og tidspunkt for innsendelse av denne, kan fastsettes nærmere av Oljedirektoratet.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Ved vesentlige endringer av planer i forhold til innsendt dokumentasjon skal Oljedirektoratet underrettes og ny dokumentasjon som omfatter endringene skal innsendes.</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Datainnsamling:</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Operatøren skal påse at nødvendige prøver, logger og testdata blir innsamlet.</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Oljedirektoratet kan kreve at formasjonstesting og logging blir utført dersom dette anses nødvendig.</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Operatøren skal oversende nødvendige prøver, preparater og logger mv fra den enkelte brønn til Oljedirektoratet.</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Type, format, omfang mv av innsendte data, samt tidspunkt for innsendelse, kan fastsettes nærmere av Oljedirektoratet.</article> <article class="defaultP" margin-top="true">§ 12 første ledd skal lyde:</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">Format</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">All rapportering skal skje i henhold til fastsatt registreringsnummer og brønnidentifikasjon for brønnen, jf § 9.</article> <article class="defaultP" margin-top="true">§ 14 femte ledd skal lyde:</article><article class="legalP" data-absoluteaddress="/kapittel/1/ledd/32/" id="kapittel-1-ledd-32">Maskiner som tas i bruk på permanent plasserte innretninger skal oppfylle kravene gitt i forskrift av 19 august 1994 nr. 820 om maskiner (maskinforskriften), herunder ha CE-merking og samsvarserklæring.</article> <article class="defaultP" margin-top="true">§ 14 sjette ledd skal lyde:</article><article class="legalP" data-absoluteaddress="/kapittel/1/ledd/33/" id="kapittel-1-ledd-33">Kravet i denne paragrafen femte ledd, gjelder for maskiner som er markedsført etter 8. april 1995.</article> <article class="defaultP" margin-top="true">§ 36 skal lyde:</article><article class="legalP" data-absoluteaddress="/kapittel/1/ledd/34/" id="kapittel-1-ledd-34">Utstyr brukt ved brønnintervensjon som kan eksponeres for brønntrykk, og som er en del av en barriere, skal være prosjektert, fabrikkert, installert, testet, brukt og vedlikeholdt i henhold til denne forskrift og anerkjente normer.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-03-22-383/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. august 1996.</article></section></main></body></html>