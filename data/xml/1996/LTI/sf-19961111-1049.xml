<!DOCTYPE html><html lang="no"><head><title>Forskrift om overgangsregler i forbindelse med endringer i bestemmelsene i folketrygdlovens kapittel 4 og i lov om tiltak til å fremme sysselsetting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-1996-11-11-1049</dd><dt class="dokid">DokumentID</dt><dd class="dokid">LTI/forskrift/1996-11-11-1049</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 21</dd><dt class="dateInForce">I kraft fra</dt><dd class="dateInForce">1997-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-28-56</li><li>lov/1947-06-27-9</li><li>lov/1966-12-16-9</li><li>lov/1911-08-18-8</li></ul></dd><dt class="dateOfPublication">Kunngjort</dt><dd class="dateOfPublication">1996-12-12</dd><dt class="title">Tittel</dt><dd class="title">Forskrift om overgangsregler i forbindelse med endringer i bestemmelsene i folketrygdlovens kapittel 4 og i lov om tiltak til å fremme sysselsetting.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og arbeidsdepartementet 11. november 1996 med hjemmel i lov av 28. juni 1996 nr. 56 om endringer i lov av 17. juni 1966 nr. 12 om folketrygd, lov av 27. juni 1947 nr. 9 om tiltak til å fremme sysselsetting, lov av 16. desember 1966 nr. 9 om anke til Trygderetten og lov av 18. august 1911 nr. 8 om skatt av formue og inntekt, endringslovens Del V nr. 2.</dd><dt class="refid">RefID</dt><dd class="refid">forskrift/1996-11-11-1049</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler i forbindelse med endringer i bestemmelsene i folketrygdlovens kapittel 4 og i lov om tiltak til å fremme sysselsetting.<ul class="tocSubUl"><li>Del I Endringene i lov 17. juni 1966 nr. 9 om folketrygd<ul class="tocSubUl"><li>§ 1. Bakgrunnen for overgangsreglene</li><li>§ 2. Hva som forstås med overgangstilfeller</li><li>§ 3. Virkningen av endret krav til minsteinntekt (kvalifikasjonsgrunnlaget)</li><li>§ 4. Lønn på sysselsettingstiltak</li><li>§ 5. Dagpenger under utdanning/opplæring eller ulønnet arbeid</li><li>§ 6. Antall stønadsuker</li><li>§ 7. Stønadssatsen i andre stønadsperiode</li><li>§ 8. Dagpengenes størrelse – overgang til fem dagers uke</li><li>§ 9. Forlenget ventetid og tidsbegrenset bortfall av dagpenger</li><li>§ 10. Dagpengegrunnlag for ansatte i fiskeforedlingsindustrien, og for personer som har gjennomgått kvalifiseringstiltak</li><li>§ 11. Sjømenn i utlandet</li><li>§ 12. Personer over 67 år</li><li>§ 13. Trygdede (medlemmer) som har avtjent verneplikt</li></ul></li><li>Del II Endringene i lov av 27. juni 1947 nr. 9 om tiltak til å fremme sysselsetting<ul class="tocSubUl"><li>§ 14. Overgangsregler i klagesaker</li><li>§ 15. Sjømenn i utlandet, administrative overgangsregler, klageregler</li></ul></li><li>Del III Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-11-1049" id="dokument"><h1>Forskrift om overgangsregler i forbindelse med endringer i bestemmelsene i folketrygdlovens kapittel 4 og i lov om tiltak til å fremme sysselsetting.</h1><section class="section" data-name="delI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-11-11-1049/KAPITTEL_1" data-partID="k1"><h2>Del I Endringene i lov 17. juni 1966 nr. 9 om folketrygd</h2><article class="legalArticle" data-lovdata-URL="LTI/forskrift/1996-11-11-1049/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Bakgrunnen for overgangsreglene</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">I forbindelse med ikrafttredelsen 1. januar 1997 av ny tekst i lov av 17. juni 1966 nr. 12 om folketrygd, kapittel 4 Dagpenger under arbeidsløshet, og i lov av 7. juni 1947 nr. 9 om tiltak til å fremme sysselsetting, gjelder overgangsreglene i denne forskrift.</article></article><article class="legalArticle" data-lovdata-URL="LTI/forskrift/1996-11-11-1049/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hva som forstås med overgangstilfeller</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Overgangsreglene i Del I i denne forskrift gjelder for overgangstilfeller, se andre ledd i denne paragraf. Bestemmelsene i denne forskrift § 4 Lønn på sysselsettingstiltak, § 8 Dagpengenes størrelse – overgang til fem dagers uke, første og andre ledd, og § 9 Forlenget ventetid og tidsbegrenset bortfall av dagpenger, første ledd, skal gjelde også for tilfeller som ikke er definert som overgangstilfeller.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Med overgangstilfeller menes i denne forskrift dagpengesaker hvor søknad om dagpenger er framsatt før ikrafttredelsesdatoen for de nye regler 1. januar 1997, og stønaden enten løper ut over ikrafttredelsestidspunktet, eller er avbrutt, men kan gjenopptas på eller etter ikrafttredelsestidspunktet etter de nye reglene i folketrygdlovens § 4-16 uten ny prøving av kvalifikasjonskravet.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Søknad anses som framsatt den dag den trygdede (medlemmet) har fått utlevert søknadsskjema fra arbeidskontoret, forutsatt at dette tilbakeleveres med de nødvendige opplysninger og vedlegg innen fire uker. Skjer dette først senere, anses søknad framsatt den dag søknadsskjemaet faktisk blir innlevert. Søknad anses ikke som framsatt før på det tidspunkt den trygdede (medlemmet) fyller vilkårene for å få dagpenger under arbeidsløshet, bortsett fra ventetid.</article></article><article class="legalArticle" data-lovdata-URL="LTI/forskrift/1996-11-11-1049/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Virkningen av endret krav til minsteinntekt (kvalifikasjonsgrunnlaget)</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det forhøyde krav til tidligere minsteinntekt i henhold til den nye lovtekst, § 4-4 første ledd, får ikke virkning for overgangstilfellene før fra det tidspunkt kvalifikasjonsgrunnlaget etter gjeldende regler skal prøves på nytt. Dette gjelder likevel ikke for stønad i en andre periode etter bestemmelsen i § 6 tredje ledd i denne forskrift.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Overgangsregelen i første ledd første punktum gjelder likevel ikke ut over 31. desember 1998, jamfør bestemmelsene i § 6 Antall stønadsuker i denne forskrift.</article></article><article class="legalArticle" data-lovdata-URL="LTI/forskrift/1996-11-11-1049/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Lønn på sysselsettingstiltak</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Regelen i folketrygdlovens § 4-4 andre ledd, om at inntekt fra deltakelse i arbeidsmarkedstiltak ikke regnes med ved vurderingen av om kravet til minste inntekt er oppfylt, får først virkning for slik inntekt den trygdede har fått utbetalt fra og med inntektsåret 1997.</article></article><article class="legalArticle" data-lovdata-URL="LTI/forskrift/1996-11-11-1049/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Dagpenger under utdanning/opplæring eller ulønnet arbeid</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Trygdet (medlem) som faller inn under overgangstilfellene og oppebærer dagpenger under utdanning/opplæring eller under deltaking i ulønnet arbeid i henhold til tidligere praksis, får beholde dagpengene ut over ikrafttredelsestidspunktet, på de vilkår og med den varighet som følger av den tidligere praksis. Dette gjelder likevel ikke ut over det tidspunkt det etter de vanlige regler må fremmes ny søknad om dagpenger, og ikke ut over 31. desember 1998.</article></article><article class="legalArticle" data-lovdata-URL="LTI/forskrift/1996-11-11-1049/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Antall stønadsuker</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Trygdet (medlem) som har påbegynt en stønadsperiode etter bestemmelsene i lovens tidligere § 4-4, kan få stønad i tilsammen 80 uker, men ikke ut over 31. desember 1989.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Trygdet (medlem) som ved årsskiftet 1996/97 mottar dagpenger i en opphørsperiode i henhold til dispensasjonsreglene i forskrift av 21. juni 1989 nr. 517 om dagpenger under arbeidsløyse, kapittel 15, kan beholde stønaden ut dispensasjonsperioden.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Trygdet (medlem) som nevnt i første og andre ledd kan i tillegg etter ny søknad få stønad i en andre periode på inntil 78 uker på grunnlag av inntekt vedkommende hadde før perioden som nevnt i første ledd ble påbegynt. Inntekten må være utbetalt i siste avsluttede kalenderår eller i de tre siste avsluttede kalenderår før den nye søknad settes fram, og må fylle kravene til minsteinntekt i folketrygdlovens § 4-4. Inntekt som allerede er godskrevet den trygdede (medlemmet) for to stønadsperioder, kan ikke godskrives vedkommende for en tredje stønadsperiode. Søknad om dagpenger etter bestemmelsene i de to foregående punktum må være framsatt senest innen 31. desember 1998.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Bestemmelsen i foregående ledd er ikke til hinder for at trygdet (medlem) som fyller minstekravet etter folketrygdlovens § 4-4 ved inntekt vedkommende har fått utbetalt etter at stønadsperioden etter første ledd i denne paragraf ble påbegynt, i stedet kan få dagpenger etter bestemmelsene i folketrygdlovens § 4-15.</article></article><article class="legalArticle" data-lovdata-URL="LTI/forskrift/1996-11-11-1049/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Stønadssatsen i andre stønadsperiode</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Trygdet (medlem) som får rett til en andre stønadsperiode i henhold til bestemmelsene i denne forskrift, § 6 tredje ledd, skal i denne periode ha en stønadssats (grunnsats) som minst svarer til 90 prosent av den stønadssats vedkommende hadde ved avslutningen av den stønadsperiode som er nevnt i § 6 første og andre ledd. Det er et vilkår for dette at vedkommende i sistnevnte periode ikke kom inn under den tidligere bestemmelse i folketrygdlovens § 4-3 nr. 2 niende ledd, første punktum.</article></article><article class="legalArticle" data-lovdata-URL="LTI/forskrift/1996-11-11-1049/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dagpengenes størrelse – overgang til fem dagers uke</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">I tidsrommet fra og med onsdag 1. januar 1997 til og med lørdag 4. januar 1997, gjelder fortsatt den tidligere stønadssats 2 promille av beregningsgrunnlaget i seks dager pr. uke. Fra og med mandag 6. januar 1997 gjelder de nye bestemmelser i folketrygdlovens § 4-12.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Barnetillegg gis i tidsrommet fra og med 1. januar 1997 til og med 4. januar 1997 etter de tidligere regler og satser gitt i forskrift av 21. juni 1989 nr. 517, § 1-3a. For trygdet som i dette tidsrom begynner 27. stønadsuke, foretas likevel for disse dager ikke oppjustering av forsørgertillegget fra kr 8,- pr. barn pr. dag til kr 19,- pr. barn pr. dag.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Fra og med mandag 6. januar 1997 gjelder følgende bestemmelser om barnetillegget:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/8/ledd/3/punkt/1/" id="kapittel-1-paragraf-8-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/8/ledd/3/punkt/1/ledd/1/" id="kapittel-1-paragraf-8-ledd-3-punkt-1-ledd-1">Trygdet (medlem) som før eller på ikrafttredelsestidspunktet den 1. januar 1997 har nådd 27. stønadsuke, får barnetillegg med kr 23,- for hvert barn pr. dag i fem dager pr. uke så lenge det etter de ordinære bestemmelser ikke skal foretas ny beregning av stønadssatsen, men ikke ut over 31. desember 1998.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/8/ledd/3/punkt/2/" id="kapittel-1-paragraf-8-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/8/ledd/3/punkt/2/ledd/1/" id="kapittel-1-paragraf-8-ledd-3-punkt-2-ledd-1">I andre tilfeller enn nevnt i første ledd gjelder fra og med 6. januar 1997 den ordinære sats for barnetillegget etter bestemmelsene fastsatt i eller med hjemmel i folketrygdlovens § 4-12 andre ledd.</article></article></li></ul></article></article><article class="legalArticle" data-lovdata-URL="LTI/forskrift/1996-11-11-1049/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forlenget ventetid og tidsbegrenset bortfall av dagpenger</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Handlinger eller unnlatelser som fører til forlenget ventetid etter folketrygdlovens § 4-10 eller tidsbegrenset bortfall av dagpenger etter folketrygdlovens § 4-20, skal likevel ikke føre til strengere reaksjon enn etter de regler som gjaldt før ikrafttredelsestidspunktet, dersom den handling eller unnlatelse som gir grunnlag for reaksjonen er skjedd før ikrafttredelsestidspunktet.</article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">For trygdet (medlem) som er ilagt avstengning etter de tidligere regler, men som fra 1. januar 1997 fyller vilkårene etter folketrygdlovens § 4-10 siste ledd eller § 4-20 siste ledd, opphører avstengningen senest 31. desember 1996.</article></article><article class="legalArticle" data-lovdata-URL="LTI/forskrift/1996-11-11-1049/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dagpengegrunnlag for ansatte i fiskeforedlingsindustrien, og for personer som har gjennomgått kvalifiseringstiltak</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">I overgangstilfeller der det er fastsatt dagpengegrunnlag etter de tidligere bestemmelser i forskrift 21. juni 1989 nr. 517 § 14-2 om ansatte i fiskeforedlingsindustrien, og § 12-1 om trygdet som har gjennomgått opplæring med sikte på høvelig arbeid, beholdes dagpengegrunnlaget så lenge stønadsperioden etter bestemmelsene i denne forskrift, § 4-6 første og andre ledd løper, men ikke ut over 31. desember 1998.</article></article><article class="legalArticle" data-lovdata-URL="LTI/forskrift/1996-11-11-1049/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Sjømenn i utlandet</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Sjømenn som med hjemmel i bestemmelsene i forskrift 21. juni 1989 nr. 517, kapittel 10, får dagpenger under opphold i utlandet, får i overgangstilfellene beholde stønaden i inntil fire uker, men ikke ut over 31. januar 1997. Sjømenn som er bosatt i utlandet og etter de tidligere bestemmelser kan få dagpenger i full stønadsperiode etter de tidligere bestemmelsene i folketrygdlovens § 4-4, kan i overgangstilfellene få beholde stønaden i den stønadsperiode som er nevnt i denne forskrift § 4-6 første og andre ledd, men ikke ut over 31. desember 1998.</article></article><article class="legalArticle" data-lovdata-URL="LTI/forskrift/1996-11-11-1049/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Personer over 67 år</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Trygdede (medlemmer) mellom 67 og 70 år kan i overgangstilfellene ved hel ledighet eller hel permittering få dagpenger i inntil 13 uker, men ikke ut over 31. mars 1997.</article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">Trygdede (medlemmer) mellom 67 og 70 år som er delvis permittert, kan i overgangstilfellene få dagpenger ut den periode arbeidsgiver har anledning til å permittere vedkommende uten lønn, men ikke ut over 31. desember 1998.</article></article><article class="legalArticle" data-lovdata-URL="LTI/forskrift/1996-11-11-1049/§13" data-name="§13" data-partID="§13" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Trygdede (medlemmer) som har avtjent verneplikt</span></h3><article class="legalP" data-absoluteaddress="/kapittel/1/paragraf/13/ledd/1/" id="kapittel-1-paragraf-13-ledd-1">I overgangstilfeller hvor rett til dagpenger er opptjent ved lovbestemt tjenesteplikt, kan dagpenger beholdes i den stønadsperiode som er nevnt i denne forskrift, § 4-6 første og andre ledd, men ikke ut over 31. desember 1998.</article></article></section><section class="section" data-name="delII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-11-11-1049/KAPITTEL_2" data-partID="k2"><h2>Del II Endringene i lov av 27. juni 1947 nr. 9 om tiltak til å fremme sysselsetting</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I forbindelse med ikrafttredelsen den 1. januar 1997 av endringene i lov av 27. juni 1947 nr. 9 om tiltak til å fremme sysselsetting, gjelder følgende overgangsregler:</article><article class="legalArticle" data-lovdata-URL="LTI/forskrift/1996-11-11-1049/§14" data-name="§14" data-partID="§14" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overgangsregler i klagesaker</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Vedtak i klagesak truffet av fylkesarbeidskontoret før 1. januar 1997, kan klages inn for Arbeidsdirektoratet etter de tidligere regler.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Dersom Arbeidsdirektoratets vedtak i klagesak i tilfeller som nevnt i foregående ledd ankes inn for Trygderetten, er Arbeidsdirektoratet ankemotpart.</article></article><article class="legalArticle" data-lovdata-URL="LTI/forskrift/1996-11-11-1049/§15" data-name="§15" data-partID="§15" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Sjømenn i utlandet, administrative overgangsregler, klageregler</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Vedtak truffet av konsulat i utlandet etter reglene om dagpenger til sjømenn i utenriks fart under opphold utenfor Norge, kan klages inn for Arbeidsdirektoratet.</article></article></section><section class="section" data-name="delIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-11-11-1049/KAPITTEL_3" data-partID="k3"><h2>Del III Ikrafttredelse</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Denne forskrift trer i kraft 1. januar 1997.</article></section></main></body></html>