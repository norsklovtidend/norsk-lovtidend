<!DOCTYPE html><html lang="no"><head><title>Forskrift om standardvekter til bruk ved planlegging av flyging.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1996-04-11-370</dd><dt class="dokid">DokumentID</dt><dd class="dokid">LTI/forskrift/1996-04-11-370</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 7</dd><dt class="dateInForce">I kraft fra</dt><dd class="dateInForce">1996-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§15-4</li><li>lov/1993-06-11-101/§4-1</li><li>forskrift/1994-03-25-241</li></ul></dd><dt class="dateOfPublication">Kunngjort</dt><dd class="dateOfPublication">1996-05-10</dd><dt class="title">Tittel</dt><dd class="title">Forskrift om standardvekter til bruk ved planlegging av flyging.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartsverket 11. april 1996 med hjemmel i lov av 11. juni 1993 nr. 101 om luftfart § 15-4 og § 4-1 annet ledd og delegeringsvedtak av 25. mars 1994 nr. 241.</dd><dt class="refid">RefID</dt><dd class="refid">forskrift/1996-04-11-370</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om standardvekter til bruk ved planlegging av flyging.<ul class="tocSubUl"><li>1. Bruksområde</li><li>2. Generelt</li><li>3. Standardvekter for personer og bagasje</li><li>4. Standardvekt for brennstoff</li><li>5. Standardvekt for fallskjermer</li><li>6. Dispensasjon</li><li>7. Klage</li><li>8. Straff</li><li>9. Ikrafttredelse</li><li>10. Oppheving av tidligere forskrift</li></ul></li></ul></dd></dl></header><main class="documentBody" data-lovdata-URL="LTI/forskrift/1996-04-11-370" id="dokument"><h1>Forskrift om standardvekter til bruk ved planlegging av flyging.</h1><article class="legalArticle" data-lovdata-URL="LTI/forskrift/1996-04-11-370/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Bruksområde</span></h2><article class="marginIdArticle" data-partID="a1.1" data-absoluteaddress="/paragraf/1/punkt/1/" id="paragraf-1-punkt-1"><span class="data-marginOriginalId">1.1</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Denne forskrift fastsetter bestemmelser for standardvekter til bruk ved planlegging av flyging med norske luftfartøy.</article></article><article class="marginIdArticle" data-partID="a1.2" data-absoluteaddress="/paragraf/1/punkt/2/" id="paragraf-1-punkt-2"><span class="data-marginOriginalId">1.2</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Denne forskrift fastsetter videre bestemmelser for utenlandsk registrerte luftfartøy som opererer i henhold til en norsk lisens og AOC og/eller driftstillatelse.</article></article></article><article class="legalArticle" data-lovdata-URL="LTI/forskrift/1996-04-11-370/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Generelt</span></h2><article class="marginIdArticle" data-partID="a2.1" data-absoluteaddress="/paragraf/2/punkt/1/" id="paragraf-2-punkt-1"><span class="data-marginOriginalId">2.1</span><span class="miscHeadline"><i>All flyging</i></span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Fartøysjefen skal ved enhver form for flyging sikre at:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/1/ledd/1/punkt/1/" id="paragraf-2-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/1/ledd/1/punkt/1/ledd/1/" id="paragraf-2-punkt-1-ledd-1-punkt-1-ledd-1">aktuelle vekter, eller de standardvekter som er nevnt i denne forskriften, brukes ved beregning av luftfartøyets vekt og tyngdepunkt.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/1/ledd/1/punkt/2/" id="paragraf-2-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/1/ledd/1/punkt/2/ledd/1/" id="paragraf-2-punkt-1-ledd-1-punkt-2-ledd-1">den håndbagasje og de personlige effekter som medføres i passasjerkabinen under start og landing er plassert under passasjersete, i godkjent hylle, eller på annet godkjent oppbevaringssted.</article></article></li></ul></article></article><article class="marginIdArticle" data-partID="a2.2" data-absoluteaddress="/paragraf/2/punkt/2/" id="paragraf-2-punkt-2"><span class="data-marginOriginalId">2.2</span><span class="miscHeadline"><i>Flyging som omfatter ervervsmessig transport av passasjerer</i></span></article><article class="marginIdArticle" data-partID="a2.2.1" data-absoluteaddress="/paragraf/2/punkt/3/" id="paragraf-2-punkt-3"><span class="data-marginOriginalId">2.2.1</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Luftfartøyets eier/bruker skal, for flyging som omfatter ervervsmessig transport av passasjerer, utarbeide instrukser som går ut på at:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/3/ledd/1/punkt/1/" id="paragraf-2-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/3/ledd/1/punkt/1/ledd/1/" id="paragraf-2-punkt-3-ledd-1-punkt-1-ledd-1">aktuelle vekter, eller de standardvekter som er nevnt i denne forskriften, brukes ved beregning av luftfartøyets vekt og tyngdepunkt.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/3/ledd/1/punkt/2/" id="paragraf-2-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/3/ledd/1/punkt/2/ledd/1/" id="paragraf-2-punkt-3-ledd-1-punkt-2-ledd-1">det kun tas med håndbagasje og personlige effekter i passasjerkabinen i den størrelsesorden som er nevnt i pkt. 3.2.1.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/punkt/3/ledd/1/punkt/3/" id="paragraf-2-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/punkt/3/ledd/1/punkt/3/ledd/1/" id="paragraf-2-punkt-3-ledd-1-punkt-3-ledd-1">håndbagasje som tas med i passasjerkabinen under start og landing er plassert under passasjersete, i godkjent hylle, eller på annet godkjent oppbevaringssted.</article></article></li></ul></article></article><article class="marginIdArticle" data-partID="a2.2.2" data-absoluteaddress="/paragraf/2/punkt/4/" id="paragraf-2-punkt-4"><span class="data-marginOriginalId">2.2.2</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Eierens/brukerens utpekte personale til passasjerekspedisjon ved avgangsflyplassen skal sikre at passasjerer kun medfører håndbagasje og personlige effekter som er foreskrevet i denne forskrift og at all annen bagasje veies, med mindre godkjente standardvekter brukes, jf. avsnitt 4.</article></article><article class="marginIdArticle" data-partID="a2.2.3" data-absoluteaddress="/paragraf/2/punkt/5/" id="paragraf-2-punkt-5"><span class="data-marginOriginalId">2.2.3</span><article class="legalP" data-absoluteaddress="/paragraf/2/punkt/5/ledd/1/" id="paragraf-2-punkt-5-ledd-1">Fartøysjefen eller de kabinbesetningsmedlemmer som er utpekt av fartøysjef eller flyselskap skal sikre at:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/5/ledd/1/punkt/1/" id="paragraf-2-punkt-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/5/ledd/1/punkt/1/ledd/1/" id="paragraf-2-punkt-5-ledd-1-punkt-1-ledd-1">den håndbagasje og de personlige effekter som medføres i passasjerkabinen under start og landing er plassert under passasjersete, i godkjent hylle, eller annet godkjent oppbevaringssted,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/5/ledd/1/punkt/2/" id="paragraf-2-punkt-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/5/ledd/1/punkt/2/ledd/1/" id="paragraf-2-punkt-5-ledd-1-punkt-2-ledd-1">det fra avgangsflyplasser hvor passasjerekspedisjonen ikke foretas av eier/bruker eller dertil utpekt personale, kun medføres håndbagasje og personlige effekter i passasjerkabinen som fastsatt i denne forskrift.</article></article></li></ul></article></article><article class="marginIdArticle" data-partID="a2.3" data-absoluteaddress="/paragraf/2/punkt/6/" id="paragraf-2-punkt-6"><span class="data-marginOriginalId">2.3</span><article class="legalP" data-absoluteaddress="/paragraf/2/punkt/6/ledd/1/" id="paragraf-2-punkt-6-ledd-1">Dersom det foreligger mistanke om vesentlige avvik fra de standardvekter som er angitt i tabellene nevnt nedenfor i pkt. 3, skal samtlige personer og håndbagasje veies og denne vekten skal brukes i beregningene.</article></article></article><article class="legalArticle" data-lovdata-URL="LTI/forskrift/1996-04-11-370/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Standardvekter for personer og bagasje</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1</span><span class="miscHeadline"><i>Besetningsmedlemmer</i></span><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/punkt/1/" id="paragraf-3-punkt-1-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/punkt/1/ledd/1/" id="paragraf-3-punkt-1-punkt-1-ledd-1">Flybesetningsmedlemmer 85 kg</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/1/punkt/2/" id="paragraf-3-punkt-1-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/1/punkt/2/ledd/1/" id="paragraf-3-punkt-1-punkt-2-ledd-1">Kabinbesetningsmedlemmer 75 kg</article></article></li></ul><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">I disse standardvektene er håndbagasje inkludert.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2</span><span class="miscHeadline"><i>Passasjerer</i></span></article><article class="marginIdArticle" data-partID="a3.2.1" data-absoluteaddress="/paragraf/3/punkt/3/" id="paragraf-3-punkt-3"><span class="data-marginOriginalId">3.2.1</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">I standardvekter for passasjerer, jf. tabell 1 og 2 er følgende inkludert:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/3/ledd/1/punkt/1/" id="paragraf-3-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/3/ledd/1/punkt/1/ledd/1/" id="paragraf-3-punkt-3-ledd-1-punkt-1-ledd-1">Vekten av barn under 2 år som sitter på fanget til en voksen eller i en spesiell barnestol. Barn under 2 år som har rett til eget passasjersete, betraktes vektmessig som et barn mellom 2 og 12 år.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/3/ledd/1/punkt/2/" id="paragraf-3-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/3/ledd/1/punkt/2/ledd/1/" id="paragraf-3-punkt-3-ledd-1-punkt-2-ledd-1">Håndbagasje og personlige effekter.</article></article></li></ul></article></article><article class="marginIdArticle" data-partID="a3.2.2" data-absoluteaddress="/paragraf/3/punkt/4/" id="paragraf-3-punkt-4"><span class="data-marginOriginalId">3.2.2</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Standardvekter for passasjerer i luftfartøy med 20 eller flere passasjerseter.</article><article class="legalP" data-absoluteaddress="/paragraf/3/punkt/4/ledd/2/" id="paragraf-3-punkt-4-ledd-2">Som et alternativ kan det brukes en standardvekt, jf. tabellen for personer over 12 år, uansett kjønn, i luftfartøy med 30 eller flere passasjerseter.<table><caption data-caption-placement="before">Tabell 1</caption><thead><tr><th data-text-align="left" data-vertical-align="top" /><th colspan="2" data-text-align="center" data-vertical-align="top">20 eller flere</th><th data-text-align="center" data-vertical-align="top">30 eller flere</th></tr><tr><th data-text-align="left" data-vertical-align="top">Antall passasjerseter</th><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /></tr><tr><th data-text-align="left" data-vertical-align="top" /><th data-text-align="left" data-vertical-align="top">Menn</th><th data-text-align="left" data-vertical-align="top">Kvinner</th><th data-text-align="left" data-vertical-align="top">Personer over 12 år</th></tr></thead><tbody><tr><td data-text-align="left" data-vertical-align="top">Alle flyginger,</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">bortsett fra</td><td data-text-align="left" data-vertical-align="top">88 kg</td><td data-text-align="left" data-vertical-align="top">70 kg</td><td data-text-align="left" data-vertical-align="top">84 kg</td></tr><tr><td data-text-align="left" data-vertical-align="top">charterflyginger</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Charterflyginger</td><td data-text-align="left" data-vertical-align="top">83 kg</td><td data-text-align="left" data-vertical-align="top">69 kg</td><td data-text-align="left" data-vertical-align="top">76 kg</td></tr><tr><td data-text-align="left" data-vertical-align="top">Barn fra 2 til 12 år</td><td colspan="2" data-text-align="center" data-vertical-align="top">35 kg</td><td data-text-align="left" data-vertical-align="top">35 kg</td></tr></tbody></table></article><article class="defaultP">Anm: Ved anvendelse av tabell 1 skal begrepet charterflyging forstås som flyging som alene er en del av et samlet feriereisearrangement.</article></article><article class="marginIdArticle" data-partID="a3.2.3" data-absoluteaddress="/paragraf/3/punkt/5/" id="paragraf-3-punkt-5"><span class="data-marginOriginalId">3.2.3</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Standardvekter for passasjerer i luftfartøy med 19 eller færre passasjerseter.<table><caption data-caption-placement="before">Tabell 2</caption><thead><tr><th data-text-align="left" data-vertical-align="top">Antall passasjerseter</th><th data-text-align="left" data-vertical-align="top">1 til 9</th><th data-text-align="left" data-vertical-align="top">10 til 19</th></tr></thead><tbody><tr><td data-text-align="left" data-vertical-align="top">Menn</td><td data-text-align="left" data-vertical-align="top">96 kg</td><td data-text-align="left" data-vertical-align="top">92 kg</td></tr><tr><td data-text-align="left" data-vertical-align="top">Kvinner</td><td data-text-align="left" data-vertical-align="top">78 kg</td><td data-text-align="left" data-vertical-align="top">74 kg</td></tr><tr><td data-text-align="left" data-vertical-align="top">Barn fra 2 til 12 år</td><td data-text-align="left" data-vertical-align="top">35 kg</td><td data-text-align="left" data-vertical-align="top">35 kg</td></tr></tbody></table></article><article class="defaultP">På flyginger hvor det ikke medføres håndbagasje i kabinen eller hvor det er tatt hensyn til håndbagasjen separat, kan det trekkes 6 kg fra vekten som er angitt i tabellen for menn og kvinner. Personlige effekter som klær, paraply, stokk, håndvesker, kameraer, kikkerter o.l. samt en begrenset mengde lesestoff, betraktes ikke som håndbagasje i forbindelse med bruk av ovennevnte vekttabell.</article></article><article class="marginIdArticle" data-partID="a3.3" data-absoluteaddress="/paragraf/3/punkt/6/" id="paragraf-3-punkt-6"><span class="data-marginOriginalId">3.3</span><span class="miscHeadline"><i>Standardvekter for bagasje</i></span></article><article class="marginIdArticle" data-partID="a3.3.1" data-absoluteaddress="/paragraf/3/punkt/7/" id="paragraf-3-punkt-7"><span class="data-marginOriginalId">3.3.1</span><article class="legalP" data-absoluteaddress="/paragraf/3/punkt/7/ledd/1/" id="paragraf-3-punkt-7-ledd-1">Flyselskaper som innehar Air Operators Certificate (AOC) for ervervsmessig transport av passasjerer med luftfartøy med 20 eller flere passasjerseter, kan bruke de standardvekter som er anført i tabell 3.</article></article><article class="marginIdArticle" data-partID="a3.3.2" data-absoluteaddress="/paragraf/3/punkt/8/" id="paragraf-3-punkt-8"><span class="data-marginOriginalId">3.3.2</span><article class="legalP" data-absoluteaddress="/paragraf/3/punkt/8/ledd/1/" id="paragraf-3-punkt-8-ledd-1">Flyselskaper som innehar Air Operators Certificate (AOC) til ervervsmessig transport av passasjerer med luftfartøy med mindre enn 20 passasjerseter, skal bruke den aktuelle bagasjevekt.</article></article><article class="marginIdArticle" data-partID="a3.3.3" data-absoluteaddress="/paragraf/3/punkt/9/" id="paragraf-3-punkt-9"><span class="data-marginOriginalId">3.3.3</span><article class="legalP" data-absoluteaddress="/paragraf/3/punkt/9/ledd/1/" id="paragraf-3-punkt-9-ledd-1">Standardvekt for bagasje for luftfartøy med 20 eller flere passasjerseter.<table><caption data-caption-placement="before">Tabell 3</caption><thead><tr><th data-text-align="left" data-vertical-align="top">Flygingens art</th><th data-text-align="left" data-vertical-align="top">Bagasjevekt</th></tr><tr><th data-text-align="left" data-vertical-align="top" /><th data-text-align="left" data-vertical-align="top">pr. kolli</th></tr></thead><tbody><tr><td data-text-align="left" data-vertical-align="top">Innenriksflyginger</td><td data-text-align="left" data-vertical-align="top">11 kg</td></tr><tr><td data-text-align="left" data-vertical-align="top">Flyginger i Europa</td><td data-text-align="left" data-vertical-align="top">13 kg</td></tr><tr><td data-text-align="left" data-vertical-align="top">Interkontinentale flyginger</td><td data-text-align="left" data-vertical-align="top">15 kg</td></tr><tr><td data-text-align="left" data-vertical-align="top">Øvrige flyginger</td><td data-text-align="left" data-vertical-align="top">13 kg</td></tr></tbody></table></article><article class="defaultP">Anm: Ved bruk av tabell 3 skal begrepet flyging i Europa forstås som flyging, foruten innenriksflyging, som utføres innenfor et areal som er begrenset av følgende punkter:<table><tbody><tr><td data-text-align="left" data-vertical-align="top">N7200</td><td data-text-align="left" data-vertical-align="top">E04500</td></tr><tr><td data-text-align="left" data-vertical-align="top">N4000</td><td data-text-align="left" data-vertical-align="top">E04500</td></tr><tr><td data-text-align="left" data-vertical-align="top">N3500</td><td data-text-align="left" data-vertical-align="top">E03700</td></tr><tr><td data-text-align="left" data-vertical-align="top">N3000</td><td data-text-align="left" data-vertical-align="top">E03700</td></tr><tr><td data-text-align="left" data-vertical-align="top">N3000</td><td data-text-align="left" data-vertical-align="top">W00600</td></tr><tr><td data-text-align="left" data-vertical-align="top">N2700</td><td data-text-align="left" data-vertical-align="top">W00900</td></tr><tr><td data-text-align="left" data-vertical-align="top">N2700</td><td data-text-align="left" data-vertical-align="top">W03000</td></tr><tr><td data-text-align="left" data-vertical-align="top">N6700</td><td data-text-align="left" data-vertical-align="top">W03000</td></tr><tr><td data-text-align="left" data-vertical-align="top">N7200</td><td data-text-align="left" data-vertical-align="top">W01000</td></tr><tr><td data-text-align="left" data-vertical-align="top">N7200</td><td data-text-align="left" data-vertical-align="top">E04500</td></tr></tbody></table></article></article><article class="marginIdArticle" data-partID="a3.4" data-absoluteaddress="/paragraf/3/punkt/10/" id="paragraf-3-punkt-10"><span class="data-marginOriginalId">3.4</span><article class="legalP" data-absoluteaddress="/paragraf/3/punkt/10/ledd/1/" id="paragraf-3-punkt-10-ledd-1">Hvis et flyselskap ønsker å bruke andre standardvekter enn de som er anført i tabell 3, skal søknad sendes Luftfartsverket. Søknaden skal inneholde statistisk materiale som dokumentasjon for beregning av den ønskede standardvekt.</article></article></article><article class="legalArticle" data-lovdata-URL="LTI/forskrift/1996-04-11-370/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Standardvekt for brennstoff</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Vekten av brennstoff om bord skal beregnes basert på brennstoffets aktuelle tetthet. I de tilfeller hvor brennstoffets aktuelle tetthet ikke er kjent, skal flyselskapet utarbeide beregningsmetoder for vekten av brennstoff om bord.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Disse beregningsmetodene skal være beskrevet i selskapets driftshåndbok.</article></article><article class="legalArticle" data-lovdata-URL="LTI/forskrift/1996-04-11-370/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Standardvekt for fallskjermer</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Standardvekt for fallskjermer er 10 kg.</article></article><article class="legalArticle" data-lovdata-URL="LTI/forskrift/1996-04-11-370/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Luftfartsverket kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/1996-04-11-370/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Klage</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak fattet med hjemmel i denne forskrift kan påklages til Samferdselsdepartementet etter reglene i forvaltningsloven.</article></article><article class="legalArticle" data-lovdata-URL="LTI/forskrift/1996-04-11-370/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Straff</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av bestemmelsene i denne forskrift er straffbar i henhold til luftfartsloven kap. XIV.</article></article><article class="legalArticle" data-lovdata-URL="LTI/forskrift/1996-04-11-370/9" data-name="9" data-partID="9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">9</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 1. mai 1996.</article></article><article class="legalArticle" data-lovdata-URL="LTI/forskrift/1996-04-11-370/10" data-name="10" data-partID="10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">10</span>. <span class="legalArticleTitle">Oppheving av tidligere forskrift</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Samtidig med ikrafttredelse av denne forskrift oppheves Luftfartsdirektorates forskrift av 16. oktober 1974 om middelvekter ved flyvektberegninger.</article></article></main></body></html>