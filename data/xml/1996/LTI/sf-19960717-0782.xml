<!DOCTYPE html><html lang="no"><head><title>Forskrift om endring av forskrift om minstekrav til kapitaldekning i finansinstitusjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1996-07-17-782</dd><dt class="dokid">DokumentID</dt><dd class="dokid">LTI/forskrift/1996-07-17-782</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 15</dd><dt class="dateInForce">I kraft fra</dt><dd class="dateInForce">1996-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-10-22-875</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-40/§2-9</li><li>lov/1988-06-10-40/§3-17</li><li>lov/1961-05-24-2/§21</li><li>lov/1961-05-24-1/§25</li><li>lov/1988-06-10-39/§7-3</li><li>lov/1988-06-10-39/§3-5</li><li>lov/1956-12-07-1/§4</li><li>lov/1985-06-14-61/§4-10</li></ul></dd><dt class="dateOfPublication">Kunngjort</dt><dd class="dateOfPublication">1996-09-06</dd><dt class="title">Tittel</dt><dd class="title">Forskrift om endring av forskrift om minstekrav til kapitaldekning i finansinstitusjoner.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 17. juli 1996 med hjemmel i lov 10. juni 1988 nr 40 om finansieringsvirksomhet og finansinstitusjoner § 2-9 annet og tredje ledd og § 3-17, lov 24. mai 1961 nr 2 om forretningsbanker § 21, lov 24. mai 1961 nr 1 om sparebanker § 25, lov 10. juni 1988 nr 39 om forsikringsvirksomhet § 7-3 og § 3-5, lov 7. desember 1956 nr 1 om tilsynet for kredittinstitusjoner, forsikringsselskaper og verdipapirhandel mv § 4 og lov 14. juni 1985 nr 61 om verdipapirhandel § 4-10 annet ledd.</dd><dt class="refid">RefID</dt><dd class="refid">forskrift/1996-07-17-782</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om minstekrav til kapitaldekning i finansinstitusjoner.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-07-17-782" id="dokument"><h1>Forskrift om endring av forskrift om minstekrav til kapitaldekning i finansinstitusjoner.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-07-17-782/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 22. oktober 1990 nr. 875 om minstekrav til kapitaldekning i finansinstitusjoner gjøres følgende endringer:</article> <article class="defaultP" margin-top="true">Forskriftens overskrift skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Forskrift om minstekrav til kapitaldekning i finansinstitusjoner og verdipapirforetak.</i></article> <article class="defaultP" margin-top="true">§ 1 første ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Denne forskrift gjelder for forretningsbanker, sparebanker, finansieringsforetak, verdipapirforetak og forsikringsselskaper, samt annet selskap eller institusjon som omfattes av lov 10. juni 1988 nr 39 om forsikringsvirksomhet og lov 10. juni 1988 nr 40 om finansieringsvirksomhet og finansinstitusjoner.</article> <article class="defaultP" margin-top="true">§ 4 annet ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Beregningsgrunnlaget skal ikke omfatte eiendelsposter og poster utenom balansen som inngår i beregningsgrunnlaget for kravet til kapitaldekning av markedsrisiko knyttet til institusjonens handelsportefølje i henhold til forskrift 17. juli 1996 nr. 780 om minstekrav til kapitaldekning for markedsrisiko mv for kredittinstitusjoner og verdipapirforetak.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Nåværende annet ledd blir tredje ledd.</article> <article class="defaultP" margin-top="true">§ 5 bokstav C nytt syvende strekpunkt skal lyde:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">Fordringer på og fordringer garantert av verdipapirforetak innen OECD-området, anerkjente verdipapirforetak fra tredjestater eller anerkjente oppgjørssentraler eller børser, og som ikke er en del av disse institusjonenes ansvarlige kapital.</article></article></li></ul></article> <article class="defaultP" margin-top="true">§ 5A første ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved anvendelsen av reglene i § 4 tredje ledd, jf forskrift 1. juni 1990 nr 435 om beregning av ansvarlig kapital for finansinstitusjoner og verdipapirforetak, og av reglene i § 5, skal eierandel i verdipapirfond eller tilsvarende investeringsfond regnes som en tilsvarende direkte eierandel i de eiendeler som forvaltes av fondet<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">når fondets midler bare er plassert i eiendelsposter som etter § 5 har risikovekt 0,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/6/punkt/2/" id="kapittel-1-ledd-6-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/6/punkt/2/ledd/1/" id="kapittel-1-ledd-6-punkt-2-ledd-1">når fondets midler bare er plassert i eiendelsposter som etter § 5 har risikovekt 20 prosent,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/6/punkt/3/" id="kapittel-1-ledd-6-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/6/punkt/3/ledd/1/" id="kapittel-1-ledd-6-punkt-3-ledd-1">når fondets midler bare er plassert i eiendelsposter som etter § 5 har risikovekt 50 prosent,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/6/punkt/4/" id="kapittel-1-ledd-6-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/6/punkt/4/ledd/1/" id="kapittel-1-ledd-6-punkt-4-ledd-1">i den utstrekning fondets midler er plassert i ansvarlig kapital i finansinstitusjoner eller verdipapirforetak.</article></article></li></ul></article> <article class="defaultP" margin-top="true">§ 6 punkt 7 siste ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Rente- og valutarelaterte instrumenter skal konverteres til kredittrisiko ved å kalkulere reinvesteringskostnader i markedet og legge til potensiell fremtidig eksponering over gjenstående løpetid (replacement cost method). Rente- og valutakontrakter som omsettes på anerkjente børser der de er underlagt daglige marginkrav og valutakontrakter med en opprinnelig løpetid mindre enn 14 dager er unntatt. Tillegget for potensiell fremtidig eksponering beregnes ved å multiplisere nominell utestående hovedstol i kontrakten med følgende faktorer:<table><tbody><tr><td data-text-align="left" data-vertical-align="top">Resterende løpetid</td><td data-text-align="center" data-vertical-align="top">Rentekontrakter</td><td data-text-align="center" data-vertical-align="top">Valutakontrakter</td></tr><tr><td data-text-align="left" data-vertical-align="top">Ett år eller mindre</td><td data-text-align="center" data-vertical-align="top">0,00</td><td data-text-align="center" data-vertical-align="top">0,01</td></tr><tr><td data-text-align="left" data-vertical-align="top">Mer enn ett år</td><td data-text-align="center" data-vertical-align="top">0,005</td><td data-text-align="center" data-vertical-align="top">0,05</td></tr></tbody></table></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Institusjoner som handler i begrenset omfang med slike instrumenter, kan etter Kredittilsynets tillatelse foreta omregning til kredittrisiko ved å multiplisere de nominelle beløp med en konverteringsfaktor avhengig av avtalt løpetid (original exposure method).</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Omregnet verdi skal vektes etter bestemmelsene i § 5 men slik at disse kontraktene gis risikovekt 50 prosent der hvor andre poster i og utenom balansen blir vektet 100 prosent.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-07-17-782/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 31. desember 1996.</article></section></main></body></html>