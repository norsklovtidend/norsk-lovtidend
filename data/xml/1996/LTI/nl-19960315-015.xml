<!DOCTYPE html><html lang="no"><head><title>Lov om endringer i lov av 27. november 1992 nr. 116 om offentlige anskaffelser m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">LOV-1996-03-15-15</dd><dt class="dokid">DokumentID</dt><dd class="dokid">LTI/lov/1996-03-15-15</dd><dt class="ministry">Departement</dt><dd class="ministry"><ul><li>Nærings- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 5</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1992-11-27-116</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-04-12</dd><dt class="titleShort">Korttittel</dt><dd class="titleShort">Endringslov til off. anskaffelsesloven</dd><dt class="title">Tittel</dt><dd class="title">Lov om endringer i lov av 27. november 1992 nr. 116 om offentlige anskaffelser m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.11 (1995–1996), Innst.O.nr.35 (1995–1996), Besl.O.nr.41 (1995–1996). Odels- og lagtingsvedtak hhv. 15. og 20. februar 1996. Fremmet av Nærings- og energidepartementet.</dd><dt class="refid">RefID</dt><dd class="refid">lov/1996-03-15-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 27. november 1992 nr. 116 om offentlige anskaffelser m.v.<ul class="tocSubUl"><li>I.<ul class="tocSubUl"><li>§ 1. Hvilke internasjonale avtaler loven gjelder for</li><li>§ 6. Erstatning</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1996-03-15-15" id="dokument"><h1>Lov om endringer i lov av 27. november 1992 nr. 116 om offentlige anskaffelser m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1996-03-15-15/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 27. november 1992 nr. 116 om offentlige anskaffelser m.v. gjøres følgende endringer:</article> <article class="defaultP" margin-top="true">Ny § 1 skal lyde:</article><article class="futureLegalArticle" data-name="§1" data-partID="§1" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Hvilke internasjonale avtaler loven gjelder for</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Denne lov kommer til anvendelse ved gjennomføring av Norges forpliktelser etter EØS-avtalens bestemmelser om offentlige anskaffelser og WTO-avtalen om offentlige innkjøp.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Kongen kan beslutte at loven skal gis anvendelse ved gjennomføring av andre internasjonale avtaler som Norge er forpliktet etter.</article></article> <article class="defaultP" margin-top="true">Nåværende § 1 blir ny § 2. Overskriften skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Hvilke anskaffelser og organer loven gjelder for</i></article> <article class="defaultP" margin-top="true">Nåværende § 2 blir ny § 3. Andre ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kongen kan ved forskrift gi regler om frivillig kontroll (attestering) av oppdragsgivernes etterlevelse av avtalene nevnt i § 1 slik de er gjennomført i norsk rett. I den forbindelse kan det stilles krav til de som skal utføre slik kontroll.</article> <article class="defaultP" margin-top="true">Nåværende § 3 blir ny § 4. Første og andre ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Søksmål om overtredelse av avtalene nevnt i § 1 slik de er gjennomført i norsk rett, reises for herreds- eller byretten uten forliksmegling. Senest samtidig med at søksmål reises, skal saksøker skriftlig underrette oppdragsgiver om den påståtte overtredelse, og om at søksmål vil bli reist.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Inntil kontrakt er inngått, kan retten sette til side beslutninger som er truffet under en anskaffelsesprosedyre som er omfattet av forskrift etter § 3 første ledd, når beslutningen er i strid med avtalene nevnt i § 1 slik de er gjennomført i norsk rett. Dette gjelder ikke for beslutninger som er truffet under anskaffelsesprosedyrer innenfor sektorene vannforsyning, energi, transport og telekommunikasjon.</article> <article class="defaultP" margin-top="true">Nåværende § 4 blir ny § 5. Første og andre ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Mot overtredelser av avtalene nevnt i § 1 slik de er gjennomført i norsk rett, kan det ikke besluttes midlertidige forføyninger etter at kontrakt er inngått.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Ved begjæring om midlertidig forføyning mot overtredelser under anskaffelsesprosedyrer innenfor sektorene vannforsyning, energi, transport og telekommunikasjon, kan det heller ikke før kontrakt er inngått besluttes midlertidige forføyninger som nevnt i tvangsfullbyrdelsesloven § 15-8 første ledd. Dersom det er sannsynlig at avtalene nevnt i § 1 slik de er gjennomført i norsk rett vil bli eller allerede er overtrådt, skal retten i stedet fastsette en mulkt som saksøkte skal betale til statskassen dersom overtredelsen ikke bringes til opphør eller forhindres og kontrakt blir inngått. Mulkten skal være så stor at den er egnet til å hindre at saksøkte begår eller opprettholder overtredelsen. Saksøkte plikter bare å betale mulkten dersom det ved dom blir fastslått at vilkårene for betaling av mulkten er oppfylt. Retten underretter skattefogden som inndriver mulkten.</article> <article class="defaultP" margin-top="true">Nåværende § 5 blir ny § 6 og skal lyde:</article><article class="futureLegalArticle" data-name="§6" data-partID="§6" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Erstatning</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Innenfor sektorene vannforsyning, energi, transport og telekommunikasjon kan en saksøker kreve erstatning for kostnader ved å forberede et tilbud eller ved å delta i en anskaffelsesprosedyre når avtalene nevnt i § 1 slik de er gjennomført i norsk rett er overtrådt under anskaffelsesprosedyren. Saksøkeren har likevel bare krav på erstatning dersom han ville hatt en reell mulighet, som er blitt redusert som følge av overtredelsen, til å bli tildelt kontrakten.</article></article> <article class="defaultP" margin-top="true">Nåværende § 6 blir § 7.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Andre ledd blir oppheva.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1996-03-15-15/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra den tid Kongen bestemmer.</article></section></main></body></html>