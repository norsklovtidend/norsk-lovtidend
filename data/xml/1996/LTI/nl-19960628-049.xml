<!DOCTYPE html><html lang="no"><head><title>Lov om endringer i lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">LOV-1996-06-28-49</dd><dt class="dokid">DokumentID</dt><dd class="dokid">LTI/lov/1996-06-28-49</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 11</dd><dt class="dateInForce">I kraft fra</dt><dd class="dateInForce">Inntektsåret 1996</dd><dt class="changesToDocuments">Endrer</dt><dd class="changesToDocuments"><ul><li>lov/1991-07-20-65</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-07-19</dd><dt class="titleShort">Korttittel</dt><dd class="titleShort">Endringslov til selskapsskatteloven</dd><dt class="title">Tittel</dt><dd class="title">Lov om endringer i lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.36 (1995–1996), Innst.O.nr.81 (1995–1996), Besl.O.nr.87 (1995–1996). Odels- og lagtingsvedtak hhv. 18. og 22. juni 1996. Fremmet av Finans- og tolldepartementet.</dd><dt class="refid">RefID</dt><dd class="refid">lov/1996-06-28-49</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven).<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/lov/1996-06-28-49" id="dokument"><h1>Lov om endringer i lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1996-06-28-49/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 20. juli 1991 nr. 65 om særregler for beskatning av selskaper og selskapsdeltakere (selskapsskatteloven) gjøres følgende endringer:</article> <article class="defaultP" margin-top="true">§ 1-6 nytt åttende ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Så langt utbytte som avsettes i selskap som lignes etter reglene i skattelovens § 51 åttende ledd ikke er beskattet som alminnelig inntekt, skal selskapet inntektsføre et beløp svarende til det ubeskattede utbyttet tillagt beregnet skatt av dette.</article> <article class="defaultP" margin-top="true">Ny § 6-10 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Selskaper som nevnt i dette kapittel som eier eller leier skip eller entreprenørfartøyer i fart eller borefartøyer, kan velge å få sin inntekt fastsatt etter samme regler som for aksjeselskaper som nevnt i skatteloven § 51 åttende ledd. Vilkåret er at de norske selskapsdeltakerne enten er et aksjeselskap som beskattes i henhold til aksjeloven § 51 åttende ledd, eller et aksjeselskap som utelukkende eier andeler i selskap som lignes etter denne paragraf. Vilkårene i skatteloven § 51 åttende ledd vil gjelde så langt de passer for selskaper under dette kapittel som velger slik beskatning.</article> <article class="defaultP" margin-top="true">§ 7-2 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Deltaker m.v. som direkte eller indirekte eier eller kontrollerer selskap eller innretning som nevnt i § 7-1, er skattepliktig for sin forholdsmessige andel av selskapets eller innretningens overskudd, fastsatt etter reglene i § 7-6, uten hensyn til utdeling av verdier fra selskapet eller innretningen, jf. dog § 7-5. Underskudd fastsatt etter de samme regler kan føres til fradrag med de begrensninger som følger av § 7-7.</article> <article class="defaultP" margin-top="true">§ 7-3 skal lyde:</article><article class="numberedLegalP" data-numerator="1" data-absoluteaddress="/kapittel/1/nummer/1/" id="kapittel-1-nummer-1">1. Norsk kontroll av utenlandsk selskap eller innretning anses å foreligge hvor minst halvparten av selskapets eller innretningens andeler eller kapital direkte eller indirekte eies eller kontrolleres av norske skattytere ved inntektsårets begynnelse og utgang.</article><article class="numberedLegalP" data-numerator="2" data-absoluteaddress="/kapittel/1/nummer/2/" id="kapittel-1-nummer-2">2. Norsk kontroll foreligger også dersom selskapet eller innretningen ble ansett norsk-kontrollert i året før inntektsåret, unntatt dersom mindre enn halvparten av andelene eller kapitalen direkte eller indirekte kontrolleres av norske skattytere både ved inntektsårets begynnelse og utgang.</article><article class="numberedLegalP" data-numerator="3" data-absoluteaddress="/kapittel/1/nummer/3/" id="kapittel-1-nummer-3">3. Dersom norske skattytere eier eller kontrollerer mer enn 60 pst. av andelene eller kapitalen ved inntektsårets utgang, foreligger norsk kontroll uavhengig av bestemmelsene i nr. 1 og 2. Tilsvarende foreligger ikke norsk kontroll dersom norske skattytere eier eller kontrollerer mindre enn 40 pst. av andelene eller kapitalen ved inntektsårets utgang.</article> <article class="defaultP" margin-top="true">Ny § 7-10 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Norske deltakere i selskaper som faller inn under dette kapittel og som eier eller leier skip eller entreprenørfartøyer i fart eller borefartøyer, kan for sin andel i selskapet i stedet velge å bli beskattet etter de regler som gjelder for aksjeselskaper i skatteloven § 51 åttende ledd. Vilkåret er at de norske selskapsdeltakerne enten er et aksjeselskap som beskattes i henhold til aksjeloven § 51 åttende ledd, eller et aksjeselskap som utelukkende eier andeler i selskap som lignes etter denne paragraf og at dette selskapet utelukkende eier andeler i selskap som lignes etter denne paragraf og at dette selskapet undergis de samme regler og vilkår som er gitt i skatteloven § 51 åttende ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1996-06-28-49/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft med virkning fra og med inntektsåret 1996.</article></section></main></body></html>