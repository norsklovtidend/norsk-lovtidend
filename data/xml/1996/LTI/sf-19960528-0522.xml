<!DOCTYPE html><html lang="no"><head><title>Forskrift om endring i forskrift om skattefrie overføringer mellom aksjeselskaper og mellom deltakerlignede selskaper med hovedsakelig samme eierinteresser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1996-05-28-522</dd><dt class="dokid">DokumentID</dt><dd class="dokid">LTI/forskrift/1996-05-28-522</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 9</dd><dt class="dateInForce">I kraft fra</dt><dd class="dateInForce">1996-05-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-05-13-336</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-06-09-16/§2</li></ul></dd><dt class="dateOfPublication">Kunngjort</dt><dd class="dateOfPublication">1996-06-21</dd><dt class="title">Tittel</dt><dd class="title">Forskrift om endring i forskrift om skattefrie overføringer mellom aksjeselskaper og mellom deltakerlignede selskaper med hovedsakelig samme eierinteresser.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 28. mai 1996 med hjemmel i avsnitt I § 2 i lov av 9. juni 1961 nr. 16 om tillegg til lov om skatt av formue og inntekt (skatteloven) av 18. august 1911 nr. 8.</dd><dt class="refid">RefID</dt><dd class="refid">forskrift/1996-05-28-522</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skattefrie overføringer mellom aksjeselskaper og mellom deltakerlignede selskaper med hovedsakelig samme eierinteresser.<ul class="tocSubUl"><li>I<ul class="tocSubUl"><li>§ 7. Sikkerhetsstillelse for skatt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-05-28-522" id="dokument"><h1>Forskrift om endring i forskrift om skattefrie overføringer mellom aksjeselskaper og mellom deltakerlignede selskaper med hovedsakelig samme eierinteresser.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-05-28-522/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 13. mai 1991 nr. 336 om skattefrie overføringer mellom aksjeselskaper og mellom deltakerlignede selskaper med hovedsakelig samme eierinteresser gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften gjelder overføring av eiendeler mellom norske aksjeselskaper som inngår i konsern hvor et morselskap på overføringstidspunktet eier mer enn 90 pst av aksjene i datterselskapene og har en tilsvarende del av de stemmer som kan avgis på generalforsamlingen. Selskap der morselskapet sammen med datterselskap eller ett eller flere datterselskaper tilsammen har eier- og stemmerettsandel som nevnt i første punktum, anses som datterselskap etter forskriften. Forskriften gjelder også overføring av eiendeler mellom norske selskaper som nevnt selv om morselskapet er hjemmehørende i fremmed stat, og når likestilt selskap eller sammenslutning som nevnt i selskapsskatteloven § 1-1 nr 1 er morselskap.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Forskriften gjelder tilsvarende så langt den passer ved overføring av eiendeler mellom norske selskaper som nevnt i selskapsskatteloven § 6-1 nr 1.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bestemmelsene i §§ 2 – 8 får bare anvendelse når det overdragende og mottakende selskap krever det, jf § 8.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Eiendeler kan overføres mellom selskaper som nevnt i § 1 uten at det utløser gevinstbeskatning for det overdragende selskap, forutsatt at overføringen gjennomføres etter bestemmelsene i §§ 3 – 8. Overføring kan også skje til datterselskap som nevnt i § 1 som stiftes i forbindelse med overføringen.</article> <article class="defaultP" margin-top="true">§ 4 siste punktum oppheves.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Samlet vederlag, enten dette ytes i form av aksjer i det mottakende selskap, kontantbeløp, gjeldsovertakelse, fordring eller annet, må tilsvare virkelig verdi av det overførte.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Består vederlaget helt eller delvis av aksjer som utstedes i det mottakende selskap, skal den ligningsmessige kostpris på det overdragende selskaps hånd settes lik pålydende, eventuelt med tillegg av overkurs som er tillagt det mottakende selskaps reservefond. Tilsvarende beløp vil utgjøre innbetalt aksjekapital i det mottakende selskap i forbindelse med overføringen i forhold til selskapsskatteloven § 3-2 nr 2. I den utstrekning fordring som stiftes ved overføringen senere omgjøres til aksjekapital i det mottakende selskap, skal disse aksjenes samlede pålydende være lik pålydende av fordringen.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" data-partID="§7" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Sikkerhetsstillelse for skatt</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Ved overføring av eiendeler mot vederlag, enten dette ytes i form av aksjer i det mottakende selskap, kontantbeløp, gjeldsovertakelse, fordring på restkjøpesum eller annet, som overstiger ligningsmessig inngangsverdi av det overførte, må det mottakende selskap stille sikkerhet for skatt som vil kunne utlignes på gevinst ved senere realisasjon av eiendelene. Kravet til sikkerhetsstillelse og dens varighet fastsettes av likningskontoret etter nærmere bestemmelser.</article></article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Redegjørelse for overføringen med krav om anvendelse av forskriften, herunder oppstilling som viser vederlag, inngangsverdi og de beregninger som er lagt til grunn for eventuell deling i henhold til § 4, må vedlegges selskapenes selvangivelser for det år overføringen finner sted. Medfører overføringen utvidelse av det mottakende selskaps aksjekapital, må dessuten oppgave over selskapets samlede innbetalte aksjekapital i relasjon til selskapsskatteloven vedlegges.</article> <article class="defaultP" margin-top="true">§ 9 og § 10 oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-05-28-522/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft straks og får virkning for overføringer som gjennomføres etter 1995. For overføringer som er gjennomført i 1996 før ikrafttredelsen av endringene under I, kan bestemmelsene i forskriften før nevnte endringer kreves lagt til grunn.</article></section></main></body></html>