<!DOCTYPE html><html lang="no"><head><title>Forskrift om rett til trygderefusjon for leger, spesialister i klinisk psykologi og fysioterapeuter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1996-09-27-919</dd><dt class="dokid">DokumentID</dt><dd class="dokid">LTI/forskrift/1996-09-27-919</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 17</dd><dt class="dateInForce">I kraft fra</dt><dd class="dateInForce">1996-09-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§2-5</li></ul></dd><dt class="dateOfPublication">Kunngjort</dt><dd class="dateOfPublication">1996-10-10</dd><dt class="title">Tittel</dt><dd class="title">Forskrift om rett til trygderefusjon for leger, spesialister i klinisk psykologi og fysioterapeuter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 27. september 1996 med hjemmel i lov av 17. juni 1966 nr. 12 om folketrygd § 2-5 nr. 1 første ledd jf. tredje ledd og § 2-5 nr. 2 første ledd jf. annet ledd. Fremmet av Sosial- og helsedepartementet.</dd><dt class="refid">RefID</dt><dd class="refid">forskrift/1996-09-27-919</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rett til trygderefusjon for leger, spesialister i klinisk psykologi og fysioterapeuter.<ul class="tocSubUl"><li>Kap. I. Om rett til trygderefusjon<ul class="tocSubUl"><li>§ 1-1.</li><li>§ 1-2.</li><li>§ 1-3.</li><li>§ 1-4.</li><li>§ 1-5.</li><li>§ 1-6.</li></ul></li><li>Kap. II. Søknad, klage<ul class="tocSubUl"><li>§ 2-1.</li><li>§ 2-2.</li></ul></li><li>Kap. III. Ikrafttredelse<ul class="tocSubUl"><li>§ 3-1.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1996-09-27-919" id="dokument"><h1>Forskrift om rett til trygderefusjon for leger, spesialister i klinisk psykologi og fysioterapeuter.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-09-27-919/KAPITTEL_1" data-partID="k1"><h2>Kap. I. Om rett til trygderefusjon</h2><article class="legalArticle" data-lovdata-URL="LTI/forskrift/1996-09-27-919/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Folketrygden yter godtgjørelse for undersøkelse og behandling hos lege, spesialist i klinisk psykologi og fysioterapeut i følgende tilfeller:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">Vedkommende yrkesutøver har avtale med kommunen eller fylkeskommunen om driftstilskudd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">Vedkommende yrkesutøver var etablert i privat praksis pr. 10. oktober 1992 og har ikke senere mistet retten til refusjon på grunn av avbrudd i praksis, jfr. § 1-5.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">Vedkommende yrkesutøver var ansatt i fellesforetak pr. 10. oktober 1992 og innehar fortsatt slik stilling.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">Ved nødvendig sykebesøk etter ordinær arbeidstid av fastlønnet kommunelege.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/1/ledd/1/punkt/5/" id="kapittel-1-paragraf-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/1/ledd/1/punkt/5/ledd/1/" id="kapittel-1-paragraf-1-ledd-1-punkt-5-ledd-1">Legen deltar i kommunalt organisert legevakt. Slik deltakelse gir ikke rett til trygderefusjon for annen pasientbehandling.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/paragraf/1/ledd/1/punkt/6/" id="kapittel-1-paragraf-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/paragraf/1/ledd/1/punkt/6/ledd/1/" id="kapittel-1-paragraf-1-ledd-1-punkt-6-ledd-1">Legen yter øyeblikkelig hjelp, jfr. legeloven § 27.</article></article></li></ul></article></article><article class="legalArticle" data-lovdata-URL="LTI/forskrift/1996-09-27-919/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Rett til trygderefusjon etter § 1-1 nr. 2 er gitt til vern for privatpraktiserende lege, spesialist i klinisk psykologi og fysioterapeut som pr. 10. oktober 1992 har investert i kontor og utstyr og drevet privat praksis uten avtale med kommunen eller fylkeskommunen.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Den private praksis må tilfredsstille følgende krav:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/ledd/2/punkt/1/" id="kapittel-1-paragraf-2-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/ledd/2/punkt/1/ledd/1/" id="kapittel-1-paragraf-2-ledd-2-punkt-1-ledd-1">Virksomheten må være meldt til kommunelegen eller fylkeslegen, jfr. legeloven § 38, fysioterapeutloven § 5 og midlertidig forskrift av 25. september 1974 nr. 1 om psykologers virksomhet pkt. 2.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/ledd/2/punkt/2/" id="kapittel-1-paragraf-2-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/ledd/2/punkt/2/ledd/1/" id="kapittel-1-paragraf-2-ledd-2-punkt-2-ledd-1">Virksomheten må være drevet i egnede lokaler fra et fast kontor med nødvendig utstyr og standard og ha representert et åpent og kontinuerlig helsetilbud til befolkningen.</article></article></li></ul></article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Det kan gjøres unntak fra kravet om fast kontor for fysioterapeuter som har drevet ambulerende praksis før 10. oktober 1992.</article></article><article class="legalArticle" data-lovdata-URL="LTI/forskrift/1996-09-27-919/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Lege, spesialist i klinisk psykologi og fysioterapeut som nevnt i § 1-1 nr. 2 opprettholder rett til trygderefusjon ved flytting av praksis.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Yrkesutøver som nevnt i § 1-1 nr. 2 opprettholder rett til trygderefusjon ved opphør av driftsavtale med kommunen eller fylkeskommunen.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Retten til trygderefusjon etter første og andre ledd faller likevel bort under avbrudd i praksis som ikke omfattes av bestemmelsene i § 1-5.</article></article><article class="legalArticle" data-lovdata-URL="LTI/forskrift/1996-09-27-919/§1-4" data-name="§1-4" data-partID="§1-4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Lege, spesialist i klinisk psykologi og fysioterapeut som nevnt i § 1-1 nr. 2 som pr. 10. oktober 1992 drev privat praksis i et fellesforetak som selvstendig næringsdrivende eller medeier opprettholder rett til trygderefusjon ved flytting av praksis.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Arbeidstakere som var ansatt i fellesforetak pr. 10. oktober 1992 har bare rett til trygderefusjon så lenge de utøver praksisvirksomhet i fellesforetaket.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Det er ikke fellesforetaket som sådan som innehar refusjonsretten. Dersom en ansatt i et fellesforetak slutter, kreves for fortsatt trygderefusjon at den nytilsatte har selvstendig rett til trygderefusjon.</article></article><article class="legalArticle" data-lovdata-URL="LTI/forskrift/1996-09-27-919/§1-5" data-name="§1-5" data-partID="§1-5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Rett til trygderefusjon opprettholdes i inntil 1 år ved midlertidig avbrudd i praksis som skyldes sykdom, fødsel/adopsjon og kortvarig videreutdanning.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Rett til trygderefusjon opprettholdes i inntil 3 år dersom det er tilsatt vikar ved avbrudd i praksis på grunn av langvarig sykdom, omsorg for barn og langvarig videreutdanning.</article></article><article class="legalArticle" data-lovdata-URL="LTI/forskrift/1996-09-27-919/§1-6" data-name="§1-6" data-partID="§1-6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Rett til trygderefusjon gis til den som tjenestegjør/vikarierer for lege, spesialist i klinisk psykologi og fysioterapeut som nevnt i § 1-1 nr. 1 og 2 dersom følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/6/ledd/1/punkt/1/" id="kapittel-1-paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/6/ledd/1/punkt/1/ledd/1/" id="kapittel-1-paragraf-6-ledd-1-punkt-1-ledd-1">Praksisinnehaver har permisjon etter § 1-5.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/6/ledd/1/punkt/2/" id="kapittel-1-paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/6/ledd/1/punkt/2/ledd/1/" id="kapittel-1-paragraf-6-ledd-1-punkt-2-ledd-1">Praksisinnehaver driver ikke selv privat praksis.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/6/ledd/1/punkt/3/" id="kapittel-1-paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/6/ledd/1/punkt/3/ledd/1/" id="kapittel-1-paragraf-6-ledd-1-punkt-3-ledd-1">Vikarens praksisomfang ligger innenfor samme rammer som praksisinnehaverens gjorde.</article></article></li></ul></article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Det kan ikke gis refusjonsrett for vikar under lovbestemt ferieavvikling og sykemelding under 14 dager. Dette gjelder likevel ikke for vikar for lege som har avtale med kommunen eller fylkeskommunen om driftstilskudd.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Det gis bare rett til trygderefusjon for en vikar pr. praksisinnehaver.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Retten til trygderefusjon gjelder for vikaren i den perioden vikariatet pågår.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-09-27-919/KAPITTEL_2" data-partID="k2"><h2>Kap. II. Søknad, klage</h2><article class="legalArticle" data-lovdata-URL="LTI/forskrift/1996-09-27-919/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Trygdekontoret avgjør om den enkelte lege, spesialist i klinisk psykologi og fysioterapeut fyller vilkårene for trygderefusjon, jfr. kap. I. I tvilstilfeller fattes avgjørelsen på grunnlag av innstilling fra fylkeslegen. Om det foreligger tvil om vilkårene er oppfylt, må vedkommende selv legge fram nødvendig dokumentasjon.</article></article><article class="legalArticle" data-lovdata-URL="LTI/forskrift/1996-09-27-919/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Trygdekontorets vedtak kan påklages til fylkestrygdekontoret.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-09-27-919/KAPITTEL_3" data-partID="k3"><h2>Kap. III. Ikrafttredelse</h2><article class="legalArticle" data-lovdata-URL="LTI/forskrift/1996-09-27-919/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Denne forskrift trer i kraft straks.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">For saker som er tatt opp til behandling, men enda ikke avsluttet, legges til grunn bestemmelsene i departementets rundskriv I-6/93 i den utstrekning det er til gunst for legen, spesialisten i klinisk psykologi eller fysioterapeuten.</article></article></section></main></body></html>