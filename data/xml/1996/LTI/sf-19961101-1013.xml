<!DOCTYPE html><html lang="no"><head><title>Forskrift om tilskott ved nedslakting av sauebesetning på grunn av sjukdommen mædi.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1996-11-01-1013</dd><dt class="dokid">DokumentID</dt><dd class="dokid">LTI/forskrift/1996-11-01-1013</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 20</dd><dt class="dateInForce">I kraft fra</dt><dd class="dateInForce">1996-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1996-11-28</dd><dt class="title">Tittel</dt><dd class="title">Forskrift om tilskott ved nedslakting av sauebesetning på grunn av sjukdommen mædi.</dd><dt class="miscInformation">Annet om dokumentet</dt><dd class="miscInformation">Fastsett av Landbruksdepartementet 1. november 1996 i medhald av jordbruksoppgjeret og med heimel i lov av 12. mai 1995 nr. 23 om jord (jordlova) § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1996-11-01-1013</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott ved nedslakting av sauebesetning på grunn av sjukdommen mædi.<ul class="tocSubUl"><li>§ 1. Formålet</li><li>§ 2. Virkeområde</li><li>§ 3. Vilkår</li><li>§ 4. Innsett av livdyr</li><li>§ 5. Tilskott</li><li>§ 6. Søknad</li><li>§ 7. Administrasjon</li><li>§ 8. Utbetaling</li><li>§ 9. Kontroll</li><li>§ 10. Tilbakebetaling og avkorting ved feil opplysningar</li><li>§ 11. Klage</li><li>§ 12. Dispensasjon</li><li>§ 13. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-01-1013" id="dokument"><h1>Forskrift om tilskott ved nedslakting av sauebesetning på grunn av sjukdommen mædi.</h1><article class="legalArticle" data-lovdata-URL="LTI/forskrift/1996-11-01-1013/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med forskrifta er å virke til hjelp for brukarar som slakter ned sauebesetningen som ledd i bekjemping av mædi.</article></article><article class="legalArticle" data-lovdata-URL="LTI/forskrift/1996-11-01-1013/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskrifta omfattar sauebuskapar som er pålagt restriksjonar i medhald av forskrift 6. mars 1995 nr. 237 om bekjemping av dyresjukdomar og der sjukdomen mædi er påvist eller det i blodprøvar er påvist antistoff mot mædi-/visnaviruset.</article></article><article class="legalArticle" data-lovdata-URL="LTI/forskrift/1996-11-01-1013/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Heile buskapen skal slaktast ned under eit.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Sauefjøset, innreiinga, m.v. skal grundig reingjerast og desinfiserast etter tilvising frå distriktsveterinæren.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Skriftleg godkjenning frå distriktsveterinæren skal ligga føre.</article></article></li></ul></article><article class="legalArticle" data-lovdata-URL="LTI/forskrift/1996-11-01-1013/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innsett av livdyr</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Innsett av nye livdyr i fjøs der det er gjennomført tiltak etter § 3, skal skje etter bestemmelser fastsett i eller i medhald av lov av 8. juni 1962 nr. 4 om tiltak mot dyresjukdomar (husdyrlova).</article></article><article class="legalArticle" data-lovdata-URL="LTI/forskrift/1996-11-01-1013/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved gjennomføring av nedslakting og saneringstiltak etter § 3, blir det gitt eit tilskott på kr 1.000,- pr. slakta vinterfôra sau oppført i søknad om produksjonstillegg (kode 130 og 133) på registreringstidspunktet 31. desember i året før buskapen blei restriksjonsbelagt etter § 2. Ut over gjennomføring av slakting og pålagte saneringstiltak blir det ikkje stilt krav til bruk av midlane. Dette gjeld berre dei buskapane som blir pålagt restriksjonar etter at denne forskrifta tok til å gjelda.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Brukar som blei pålagt restriksjonar i 1995 og 1996 før denne forskrifta tok til å gjelda må for å få tilskott starta på nytt med sau. For slike brukarar som har slakta eller slaktar ned buskapen blir tilskottssatsen auka til kr 1.000,- pr. livdyr som er innkjøpt eller rekruttert frå eigen stamme. Innkjøpet og/eller rekrutteringa må skje innan 3 år etter at buskapen blei pålagt restriksjonar etter § 2.</article></article><article class="legalArticle" data-lovdata-URL="LTI/forskrift/1996-11-01-1013/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknad om tilskott skal sendast før buskapen er slakta ned. Søknaden skal skrivast på særskilt skjema (M-0099N) og sendast om distriktsveterinæren til fylkesmannen. Med søknaden skal følga erklæring frå distriktsveterinæren om at buskapen fell inn under § 2 i forskrifta.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Brukar som blei pålagt restriksjonar i 1995 eller 1996 før denne forskrifta tok til å gjelda og som seinere har slakta eller slaktar ned buskapen kan søka om tilskott til livdyr som er innkjøpt eller rekruttert frå eigen stamme. Dei av desse brukarane som allereie har fått utbetalt tilskott vil få auka tilskottet til kr 1.000,- pr. livdyr som er innkjøpt eller rekruttert frå eigen stamme.</article></article><article class="legalArticle" data-lovdata-URL="LTI/forskrift/1996-11-01-1013/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Søknad om tilskott blir avgjort av fylkesmannen som også betalar ut tilskottet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Buskapen må ikkje slaktast ned før fylkesmannen har avgjort søknaden. Dette gjeld likevel ikkje brukar med buskap som er slakta ned før denne forskrifta tok til å gjelda.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Tilsagn om tilskott er å rekna som ein bindande kontrakt mellom søkaren og fylkesmannen, dersom ikkje brukaren innan 1 veke har sagt frå at han likevel ikkje finn å kunne gå inn på ordninga.</article></article><article class="legalArticle" data-lovdata-URL="LTI/forskrift/1996-11-01-1013/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Når buskapen er slakta og tiltaka er gjennomført, skal følgande dokumentasjon sendast til fylkesmannen:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">Avrekningsoppgåve(r) frå slakteriet som dokumentasjon på slaktedato og buskapen sin storleik ved slakting.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">Attestasjon frå distriktsveterinæren på at krava i § 3 er tilfredsstillande gjennomført.</article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Brukar som blei pålagt restriksjonar i 1995 eller 1996 før denne forskrifta tok til å gjelda og som seinere har slakta eller slaktar ned buskapen, skal i tillegg senda følgande dokumentasjon:<ul class="defaultList"><li data-li-identifier="c)" data-name="c)"><article class="listArticle" data-absoluteaddress="/paragraf/8/ledd/2/punkt/1/" id="paragraf-8-ledd-2-punkt-1"><span class="data-originalId">c)</span><article class="legalP" data-absoluteaddress="/paragraf/8/ledd/2/punkt/1/ledd/1/" id="paragraf-8-ledd-2-punkt-1-ledd-1">Rekningar som viser tal og dato for innkjøp av livdyr.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/8/ledd/2/punkt/2/" id="paragraf-8-ledd-2-punkt-2"><span class="data-originalId">d)</span><article class="legalP" data-absoluteaddress="/paragraf/8/ledd/2/punkt/2/ledd/1/" id="paragraf-8-ledd-2-punkt-2-ledd-1">Attestasjon frå kommunen for tal påsette livdyr av eigen grunnstamme.</article></article></li></ul></article></article><article class="legalArticle" data-lovdata-URL="LTI/forskrift/1996-11-01-1013/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Den som søker om tilskott er forplikta til å gi dei nødvendige opplysningane og godta kontrolltiltak som blir sett i verk.</article></article><article class="legalArticle" data-lovdata-URL="LTI/forskrift/1996-11-01-1013/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilbakebetaling og avkorting ved feil opplysningar</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Feil utbetalt tilskott kan krevast tilbakebetalt eventuelt trekkast i produksjonstillegg og/eller anna tilskott. Krav om tilbakebetaling kan bli fremma sjølv om feilen ikkje skyldast søkaren og sjølv om søkaren har tatt imot utbetalinga i aktsom god tru. Krav om tilbakebetaling kan også bli fremma ved trekk i utbetaling av tilskott til ektefelle/samboar som gjeld same bruket.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Dersom søkaren har gitt feil opplysningar i søknaden skal det samla tilskottet brukeren har rett til, avkortast med eit beløp tilsvarande meirutbetalinga søkaren ville ha oppnådd ved å gi feil opplysningar.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Dersom feil opplysningar frå søkaren har ført til for mykje utbetalt tilskott, kan det krevast rente tilsvarande morarente frå utbetalingstidspunktet til tilbakebetaling skjer. Det same gjeld dersom søkaren burde visst eller forstått at utbetalinga var feil.</article></article><article class="legalArticle" data-lovdata-URL="LTI/forskrift/1996-11-01-1013/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Fylkesmannen sitt vedtak fatta i medhald av denne forskrifta kan klagast til Landbruksdepartementet. Klagefristen er 3 veker frå det tidspunkt avgjerda er koma fram til søkaren.</article></article><article class="legalArticle" data-lovdata-URL="LTI/forskrift/1996-11-01-1013/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Landbruksdepartementet kan i særlege tilfeller dispensera frå bestemmelsene i forskrifta. Dispensasjon i høve til § 3 er delegert til Statens dyrehelsetilsyn og søknad sendast via fylkesveterinæren.</article></article><article class="legalArticle" data-lovdata-URL="LTI/forskrift/1996-11-01-1013/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft frå 1. november 1996. Frå same dato blir forskrift av 20. mai 1994<sup class="footnotereference" data-footnotereferencevalue="1" data-unique-footnote-counter="1">1</sup> om tilskott til anskaffelse av nye livdyr etter nedslakting av sauebesetning på grunn av sjukdommen mædi oppheva.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>