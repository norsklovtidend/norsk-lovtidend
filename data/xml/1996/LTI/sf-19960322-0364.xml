<!DOCTYPE html><html lang="no"><head><title>Forskrift om produksjon og merking av økologiske landbruksvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1996-03-22-364</dd><dt class="dokid">DokumentID</dt><dd class="dokid">LTI/forskrift/1996-03-22-364</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 7</dd><dt class="dateInForce">I kraft fra</dt><dd class="dateInForce">1996-03-22</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-01-03-10</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6/§2</li><li>lov/1932-06-17-6/§3</li></ul></dd><dt class="dateOfPublication">Kunngjort</dt><dd class="dateOfPublication">1996-05-10</dd><dt class="title">Tittel</dt><dd class="title">Forskrift om produksjon og merking av økologiske landbruksvarer.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 22. mars 1996 med hjemmel i lov 17. juni 1932 nr. 6 om kvalitetskontroll med landbruksvarer m.v. § 2 og § 3, jf. EØS-avtalen vedlegg II, kap XII, nr. 54b: Rfor. 2092/91 av 24. juni 1991, Kfor. 94/92 av 14. januar 1992, Kfor 1535/92 av 15. juni 1992, Rfor 2083/92 av 14. juli 1992, Kfor. 207/93 av 29. januar 1993, Kfor. 1593/93 av 24. juni 1993, Kfor. 2608/93 av 23. september 1993, Kfor. 468/94 av 2. mars 1994, Kfor. 688/94 av 28. mars 1994, Kfor. 1468/94 av 20. juni 1994, Kfor. 2381/94 av 30. september 1994 og Kfor. 2580/94 av 24. oktober 1994.</dd><dt class="refid">RefID</dt><dd class="refid">forskrift/1996-03-22-364</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om produksjon og merking av økologiske landbruksvarer.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Produksjonsregler</li><li>§ 4. Registreringsordning</li><li>§ 5. Kontrollmyndighet</li><li>§ 6. Dispensasjon</li><li>§ 7. Klage</li><li>§ 8. Straff</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-22-364" id="dokument"><h1>Forskrift om produksjon og merking av økologiske landbruksvarer.</h1><article class="legalArticle" data-lovdata-URL="LTI/forskrift/1996-03-22-364/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften skal sikre at landbruksprodukter markedsført som økologiske, er framstilt på en måte som tilfredsstiller minimum de krav til produksjon, merking og kontroll av økologiske landbruksprodukter som er beskrevet i Rådsforordning nr. 2092/91 med tilhørende forordninger vedtatt i EØS-avtalen.</article></article><article class="legalArticle" data-lovdata-URL="LTI/forskrift/1996-03-22-364/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alle næringsdrivende som vil markedsføre økologiske landbruksprodukter må underlegges bestemmelsene fastsatt i Rådsforordning 2092/91 med tilhørende forordninger og denne forskrift.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forskriften gjelder for vegetabilske og animalske landbruksprodukter og bearbeidede produkter som hovedsakelig består av en eller flere ingredienser av slik opprinnelse, når disse frambys slik at de av forbrukeren kan oppfattes som økologiske.</article></article><article class="legalArticle" data-lovdata-URL="LTI/forskrift/1996-03-22-364/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Produksjonsregler</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Produksjon av vekster og vegetabilske produkter skal tilfredsstille minimum de krav som er stilt i Rådsforordning 2092/91, art 6.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Landbruksdepartementet kan gi utfyllende bestemmelser til denne forskriften, både for vegetabilske og animalske produkter.</article></article><article class="legalArticle" data-lovdata-URL="LTI/forskrift/1996-03-22-364/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Registreringsordning</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Alle næringsdrivende som produserer, pakker og/eller foredler økologiske landbruksprodukter for markedsføring eller importerer økologiske landbruksprodukter for markedsføring fra land utenom EØS, skal underlegges registrering og tilsyn i tråd med Rådsforordning 2092/91, art 8, 9 og 10.</article></article><article class="legalArticle" data-lovdata-URL="LTI/forskrift/1996-03-22-364/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontrollmyndighet</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens landbrukstilsyn er registrerings- og tilsynsmyndighet for primærprodusenter av økologiske landbruksvarer. Statens næringsmiddeltilsyn er registrerings- og tilsynsmyndighet for virksomheter som pakker, foredler og importerer økologiske produkter.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Statens landbrukstilsyn og Statens næringsmiddeltilsyn kan delegere utøvende registrerings- og tilsynsarbeid til andre instanser i samsvar med rådsforordning 2092/91, art. 9, pkt. 5. Statens landbrukstilsyn og Statens næringsmiddeltilsyn fører tilsyn med slike instanser, jfr. rådsforordning 2092/91, art. 9, pkt. 6.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">De virksomheter som er omfattet av registreringsordningen, plikter å legge fram de opplysninger som tilsynsorganet krever.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Departementet kan gi nærmere instruks for kontrollen og kan fastsette kontrollavgift.</article></article><article class="legalArticle" data-lovdata-URL="LTI/forskrift/1996-03-22-364/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I særskilte tilfelle kan Statens landbrukstilsyn eller Statens næringsmiddeltilsyn for sine ansvarsområder, dispensere fra bestemmelsene i denne forskrift. Det kan ikke gis dispensasjon fra selve produksjonsreglene utover det rådsforordning 2092/91, art. 6, åpner for.</article></article><article class="legalArticle" data-lovdata-URL="LTI/forskrift/1996-03-22-364/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak som er truffet i medhold av denne forskrift kan påklages etter lov av 10. februar 1967 om behandlingsmåten i forvaltningssaker (forvaltningsloven) kap. VI.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Vedtak truffet av kontrollorgan godkjent av Statens landbrukstilsyn, kan påklages til Statens landbrukstilsyn. Vedtak truffet av kontrollorgan godkjent av Statens næringsmiddeltilsyn, kan påklages til Statens næringsmiddeltilsyn. Vedtak truffet av Statens landbrukstilsyn og Statens næringsmiddeltilsyn kan påklages til Landbruksdepartementet. Klagefristen er 3 uker fra melding om avgjørelsen er mottatt.</article></article><article class="legalArticle" data-lovdata-URL="LTI/forskrift/1996-03-22-364/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av denne forskriften kan straffes med bøter, jfr. lov 17. juni 1932 nr. 6 om kvalitetskontroll av landbruksvarer m.v., § 4.</article></article><article class="legalArticle" data-lovdata-URL="LTI/forskrift/1996-03-22-364/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forskriften trer i kraft straks. Samtidig oppheves forskrift av 3. januar 1995 nr. 10 om produksjon og merking av økologiske landbruksvarer.</article></article></main></body></html>