<!DOCTYPE html><html lang="no"><head><title>Forskrift om tekniske krav for bedriftsinterne og private personsøkersystemer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1996-07-09-719</dd><dt class="dokid">DokumentID</dt><dd class="dokid">LTI/forskrift/1996-07-09-719</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 14</dd><dt class="dateInForce">I kraft fra</dt><dd class="dateInForce">1996-07-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-04-1028</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§4-2</li><li>forskrift/1995-12-15-1032/§2</li><li>lov/1995-06-23-39/§6-3</li><li>forskrift/1996-04-29-403</li></ul></dd><dt class="dateOfPublication">Kunngjort</dt><dd class="dateOfPublication">1996-08-26</dd><dt class="title">Tittel</dt><dd class="title">Forskrift om tekniske krav for bedriftsinterne og private personsøkersystemer.</dd><dt class="miscInformation">Annet om dokumentet</dt><dd class="miscInformation">Fastsatt av Statens teleforvaltning 9. juli 1996 med hjemmel i lov 23. juni 1995 nr. 39 om telekommunikasjon § 4-2 og § 6-3, jf. forskrift 15. desember 1995 nr. 1032 om funksjonsfordeling innen telemyndigheten § 2, samt Samferdselsdepartementets delegeringsvedtak 29. april 1996 nr. 403.</dd><dt class="refid">RefID</dt><dd class="refid">forskrift/1996-07-09-719</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tekniske krav for bedriftsinterne og private personsøkersystemer.<ul class="tocSubUl"><li>§ 1. Virkeområde m.v.</li><li>§ 2. Tekniske krav</li><li>§ 3. Frekvenser</li><li>§ 4. Dispensasjon</li><li>§ 5. Overgangsbestemmelser</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1996-07-09-719" id="dokument"><h1>Forskrift om tekniske krav for bedriftsinterne og private personsøkersystemer.</h1><article class="legalArticle" data-lovdata-URL="LTI/forskrift/1996-07-09-719/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde m.v.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder for radioutstyr for bedriftsinterne og private personsøkersystemer. Dette omfatter radiosystemer som primært benytter frekvensbåndene 25 – 41 MHz eller 440 – 470 MHz og teleslyngesystemer som benytter frekvenser under 150 kHz. Forskriften gjelder både for basestasjoner og bærbart utstyr. Forskriften omfatter ikke radioutstyr som kun er beregnet for mottak av radiosignaler.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften omfatter de grunnleggende krav som utstyret må tilfredsstille for å kunne bli typegodkjent.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Når det gjelder kontroll, klageadgang og nasjonale merkebestemmelser etc. vises det til gjeldende forskrift om typegodkjenning av teleterminalutstyr og radioutstyr.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">For salg, markedsføring, installasjon, drift og bruk vises det til gjeldende regelverk.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">For utstyr beregnet for tilknytning til offentlig telenett vises det til gjeldende tekniske forskrifter for tilknytning til aktuelt telenett.</article></article><article class="legalArticle" data-lovdata-URL="LTI/forskrift/1996-07-09-719/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tekniske krav</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Radioutstyr for personsøking skal, med unntak som gitt i § 2 tredje ledd, oppfylle alle krav i Europeisk Telekommunikasjons Standard NS-ETS 300 224 (Radioutstyr og -systemer; Tekniske og funksjonelle kjennetegn for bedriftsinterne personsøkersystemer, innbefattet målemetoder), 1. utgave mars 1995.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Særskilte brukere kan etter søknad gis tillatelse til bruk av tale, og systemet kan være slik at mottakeren av meldingen i en tidsbegrenset periode etter oppkallet, kan sende en kort svarmelding tilbake. En slik svarmelding skal automatisk være begrenset til maksimalt 25 sekunder.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Radioutstyr for personsøking som inngår i konsesjonerte lukkede radiosambandsnett, se § 3 punkt b), skal oppfylle alle tekniske krav gitt i egne forskrifter for lukkede landmobile nett.</article></article><article class="legalArticle" data-lovdata-URL="LTI/forskrift/1996-07-09-719/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frekvenser</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tillatte frekvenser for utstyr som omfattes av denne forskriften er gitt i egne bestemmelser fra Statens teleforvaltning. Nedenfor følger en oversikt over de viktigste frekvensbåndene over 25 MHz.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Personsøking som primær funksjon</article><article class="legalP" data-absoluteaddress="/paragraf/3/ledd/1/punkt/1/ledd/2/" id="paragraf-3-ledd-1-punkt-1-ledd-2">Basestasjonssendere må kunne operere på frekvenser innenfor følgende bånd:<table><tbody><tr><td data-text-align="left" data-vertical-align="top">25</td><td data-text-align="left" data-vertical-align="top">–</td><td data-text-align="left" data-vertical-align="top">41 MHz</td></tr><tr><td data-text-align="left" data-vertical-align="top">440</td><td data-text-align="left" data-vertical-align="top">–</td><td data-text-align="left" data-vertical-align="top">470 MHz</td></tr></tbody></table></article><article class="legalP" data-absoluteaddress="/paragraf/3/ledd/1/punkt/1/ledd/3/" id="paragraf-3-ledd-1-punkt-1-ledd-3">Bærbare lommesendere må kunne operere på frekvenser innenfor følgende bånd:<table><tbody><tr><td data-text-align="left" data-vertical-align="top">142</td><td data-text-align="left" data-vertical-align="top">–</td><td data-text-align="left" data-vertical-align="top">144 MHz</td></tr><tr><td data-text-align="left" data-vertical-align="top">440</td><td data-text-align="left" data-vertical-align="top">–</td><td data-text-align="left" data-vertical-align="top">470 MHz</td></tr><tr><td data-text-align="left" data-vertical-align="top">862</td><td data-text-align="left" data-vertical-align="top">–</td><td data-text-align="left" data-vertical-align="top">870 MHz</td></tr></tbody></table></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Personsøking som sekundær funksjon</article><article class="legalP" data-absoluteaddress="/paragraf/3/ledd/1/punkt/2/ledd/2/" id="paragraf-3-ledd-1-punkt-2-ledd-2">Personsøking i allerede konsesjonerte lukkede radiosambandsnett kan etter spesiell søknad tillates som sekundær funksjon. Følgende frekvensbånd er aktuelle:<table><tbody><tr><td data-text-align="left" data-vertical-align="top">68</td><td data-text-align="left" data-vertical-align="top">–</td><td data-text-align="left" data-vertical-align="top">87,5 MHz</td></tr><tr><td data-text-align="left" data-vertical-align="top">138</td><td data-text-align="left" data-vertical-align="top">–</td><td data-text-align="left" data-vertical-align="top">174 MHz</td></tr><tr><td data-text-align="left" data-vertical-align="top">406</td><td data-text-align="left" data-vertical-align="top">–</td><td data-text-align="left" data-vertical-align="top">470 MHz</td></tr></tbody></table></article></article></li></ul></article></article><article class="legalArticle" data-lovdata-URL="LTI/forskrift/1996-07-09-719/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens teleforvaltning kan dispensere fra denne forskriften når særlige hensyn tilsier det.</article></article><article class="legalArticle" data-lovdata-URL="LTI/forskrift/1996-07-09-719/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Personsøkerutstyr som opererer på frekvenser under 150 kHz (teleslyngesystemer) kan settes i drift inntil 6 måneder etter denne forskrifts ikrafttredelse, uten dokumentasjon på at utstyret oppfyller de tekniske kravene i § 2. Utstyr som er satt i drift innen utløpet av overgangsperioden, kan fortsatt nyttes på lik linje med utstyr som oppfyller kravene etter denne forskrift.</article></article><article class="legalArticle" data-lovdata-URL="LTI/forskrift/1996-07-09-719/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fra samme dato oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">Forskrift av 4. desember 1992 nr. 1028 om typegodkjenning av radiopersonsøkersystemer.</article></article></li></ul></article></article></main></body></html>