<!DOCTYPE html><html lang="no"><head><title>Forskrift om adgang til å delta i fisket etter torsk med konvensjonelle redskap nord for 62° N i 1997.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1996-11-29-1090</dd><dt class="dokid">DokumentID</dt><dd class="dokid">LTI/forskrift/1996-11-29-1090</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 22</dd><dt class="dateInForce">I kraft fra</dt><dd class="dateInForce">1996-11-29 – 1997-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-16-57/§6</li><li>lov/1972-06-16-57/§8</li></ul></dd><dt class="dateOfPublication">Kunngjort</dt><dd class="dateOfPublication">1996-12-19</dd><dt class="title">Tittel</dt><dd class="title">Forskrift om adgang til å delta i fisket etter torsk med konvensjonelle redskap nord for 62° N i 1997.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 29. november 1996 med hjemmel i lov av 16. juni 1972 nr. 57 om deltagelsen i fisket § 6 og § 8. Fremmet av Fiskeridepartementet.</dd><dt class="refid">RefID</dt><dd class="refid">forskrift/1996-11-29-1090</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i fisket etter torsk med konvensjonelle redskap nord for 62° N i 1997.<ul class="tocSubUl"><li>Kap. 1. Fartøy i gruppe I<ul class="tocSubUl"><li>§ 1. Vilkår for deltakelse</li><li>§ 2. Dispensasjon</li><li>§ 3. Salg av fartøy</li><li>§ 4. Leiefartøy</li><li>§ 5. Utskifting og forlengelse av fartøy</li><li>§ 6. Dødsfall</li><li>§ 7. Ervervstillatelse</li><li>§ 8. Rekruttering</li></ul></li><li>Kap. 2. Fartøy i gruppe II<ul class="tocSubUl"><li>§ 9. Vilkår for deltakelse</li><li>§ 10. Godkjenning av fartøy</li><li>§ 11. Utskifting av fartøy</li></ul></li><li>Kap. 3. Fellesbestemmelser<ul class="tocSubUl"><li>§ 12. Endret eiersammensetning</li><li>§ 13. Manglende trygdeinnbetaling</li><li>§ 14. Bemyndigelse</li><li>§ 15. Straff</li><li>§ 16. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-29-1090" id="dokument"><h1>Forskrift om adgang til å delta i fisket etter torsk med konvensjonelle redskap nord for 62° N i 1997.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-11-29-1090/KAPITTEL_1" data-partID="k1"><h2>Kap. 1. Fartøy i gruppe I</h2><article class="legalArticle" data-lovdata-URL="LTI/forskrift/1996-11-29-1090/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for deltakelse</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Fartøy som oppfyller følgende vilkår kan delta:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">fartøyet må være registrert i merkeregisteret</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">eier av fartøyet må være ført på blad B i fiskermanntallet</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">fartøy må i 1996 ha deltatt i gruppe I eller i 1995 ha deltatt i fartøykvoteordningen og</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">fartøyet må ha levert minst 10% av sin torskekvote i 1995 eller minst 10% av sin torskekvote i 1996.</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">For beregning av om vilkåret i første ledd bokstav d er oppfylt, skal fartøyets totalfangst i 1995 eller 1996 sammenholdes med fartøyets kvote pr. 1. januar det aktuelle år.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Første ledd bokstav d gjelder ikke for fartøy som har skiftet eier eller som har fått adgang til å delta gjennom rekrutteringsordningen i 1996.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Fiskeridirektoratet kan i særlige tilfeller dispensere fra vilkårene i første ledd bokstav d.</article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Dersom ikke alle vilkårene er oppfylt til enhver tid, vil adgangen til å delta falle bort.</article></article><article class="legalArticle" data-lovdata-URL="LTI/forskrift/1996-11-29-1090/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Fiskeridirektoratet kan dispensere fra § 1, bokstav c i tilfeller hvor eier i perioden 1987–1989 har besittet offentlig verv (stortingsrepresentant, ordfører o.l.) eller verv i en fiskeriorganisasjon, og av den grunn ikke oppfylte kvantumskravet for å delta i fartøykvoteordningen i 1990, jfr § 1 i forskrift av 8. desember 1989 om adgang til å delta i fisket etter torsk med konvensjonelle redskap nord for 62° 11,2' n.br. i 1990. Slik dispensasjon kan bare gis eier som har fratrådt slike verv og vedkommende må kunne dokumentere tidligere deltakelse i torskefiske med konvensjonelle redskap nord for 62° N med eget fartøy.</article></article><article class="legalArticle" data-lovdata-URL="LTI/forskrift/1996-11-29-1090/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Salg av fartøy</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Salg av fartøy med adgang til å delta i gruppe I medfører ikke adgang til å delta i gruppe I for ny eier.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Ved salg av fartøy med adgang til å delta i gruppe I, kan Fiskeridirektoratet likevel gi ny eier adgang til å delta i gruppe I når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/ledd/2/punkt/1/" id="kapittel-1-paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/ledd/2/punkt/1/ledd/1/" id="kapittel-1-paragraf-3-ledd-2-punkt-1-ledd-1">kjøper må være ført på blad B i fiskermanntallet og</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/ledd/2/punkt/2/" id="kapittel-1-paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/ledd/2/punkt/2/ledd/1/" id="kapittel-1-paragraf-3-ledd-2-punkt-2-ledd-1">både kjøper og selger må være manntallsført i samme fylke minst 12 måneder før kjøp av fartøyet.</article></article></li></ul></article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Adgang for ny eier til å delta i gruppe I gitt i medhold av annet ledd medfører at selgers deltakelsesadgang i gruppe I bortfaller.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Fiskeridirektoratet kan i særlige tilfeller dispensere fra bestemmelsene i annet ledd bokstav b.</article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5">Søknad om deltakelsesadgang etter annet ledd skal fremmes gjennom fiskerirettlederen på skjema fastsatt av Fiskeridirektoratet.</article></article><article class="legalArticle" data-lovdata-URL="LTI/forskrift/1996-11-29-1090/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Leiefartøy</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Deltakelsesadgang med fartøy som nyttes i gruppe I kan med unntak av de tilfeller som fremgår av annet ledd og § 5, ikke overføres til annet fartøy.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Fiskeridirektoratet kan ved forlis og havari som medfører vesentlig driftsavbrudd, dispensere fra forbudet i første ledd. For fartøy under 28 m s.l., er det ikke tillatt å benytte leiefartøy som har en største lengde på 28 m eller mer.</article></article><article class="legalArticle" data-lovdata-URL="LTI/forskrift/1996-11-29-1090/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utskifting og forlengelse av fartøy</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Ved utskifting av fartøy kan Fiskeridirektoratet gi deltakelsesadgang i gruppe I for erstatningsfartøyet. Utskiftningsfartøyet kan ikke gis deltakelseadgang i gruppe I.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Søknad om utskifting etter første ledd skal fremmes gjennom fiskerirettleder på skjema fastsatt av fiskeridirektoratet.</article></article><article class="legalArticle" data-lovdata-URL="LTI/forskrift/1996-11-29-1090/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Dødsfall</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Når fartøyeier dør, faller adgang til å delta med fartøyet i gruppe I bort.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Gjenlevende ektefelle, samboer eller livsarving som ved arv erverver fartøy som før fartøyeiers død hadde adgang til å delta i gruppe I, kan likevel gis adgang til å delta i gruppe I når vilkårene i § 1 er oppfylt.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Fiskeridirektoratet kan i særlige tilfeller gi deltakelsesadgang i gruppe I til andre enn gjenlevende ektefelle, samboer eller livsarvinger når vilkårene etter annet ledd er oppfylt.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Ved salg av fartøy som avdøde nyttet til deltakelse i gruppe I kan ny eier gis adgang til å delta i gruppe I dersom vilkårene i §§ 1 og 3 er oppfylt.</article><article class="legalP" data-absoluteaddress="/kapittel/1/paragraf/6/ledd/5/" id="kapittel-1-paragraf-6-ledd-5">Dersom fartøyeiers død skyldes at fartøyet har forlist, gjelder annet og tredje ledd så langt de passer. Det kan gis tillatelse til utskiftning når vilkårene for dette er oppfylt.</article><article class="legalP" data-absoluteaddress="/kapittel/1/paragraf/6/ledd/6/" id="kapittel-1-paragraf-6-ledd-6">Deltakelsesadgang etter denne paragraf kan gis av Fiskeridirektoratet etter søknad.</article></article><article class="legalArticle" data-lovdata-URL="LTI/forskrift/1996-11-29-1090/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ervervstillatelse</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Ved eierskifte, utskifting og ombygging, herunder forlengelse, av fartøy med lengste lengde på 15,68 m (50 fot) og over, må det være gitt tillatelse i henhold til lov av 16. juni 1972 nr. 57 om regulering av deltagelsen i fisket, for at tillatelse til deltakelse i gruppe I kan gis.</article></article><article class="legalArticle" data-lovdata-URL="LTI/forskrift/1996-11-29-1090/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Rekruttering</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">For å fremme rekruttering til gruppe I kan kan Fiskeridepartementet gi nærmere bestemmelser om adgang til å delta i gruppe I for fartøy som ikke oppfyller vilkårene i § 1.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-11-29-1090/KAPITTEL_2" data-partID="k2"><h2>Kap. 2. Fartøy i gruppe II</h2><article class="legalArticle" data-lovdata-URL="LTI/forskrift/1996-11-29-1090/§9" data-name="§9" data-partID="§9" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for deltakelse</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Fartøy som ikke oppfyller vilkårene i § 1, vil kunne delta i gruppe II når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">fartøyet må være registrert i merkeregisteret og være egnet og utrustet for torskefiske.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">eier av fartøyet må være innført i fiskermanntallet.</article></article></li></ul></article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Fartøy med ringnottillatelse etter forskrift av 2. mars 1979 nr. 1 om adgangen til å delta i fisket med ringnot, kan ikke delta i gruppe II.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Eier av fartøy som deltar i gruppe I, har ikke adgang til å delta med annet fartøy i gruppe II. Eier av fartøy som deltar i gruppe I, har heller ikke adgang til å la fartøy delta i fisket i gruppe II med andre høvedsmenn.</article></article><article class="legalArticle" data-lovdata-URL="LTI/forskrift/1996-11-29-1090/§10" data-name="§10" data-partID="§10" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Godkjenning av fartøy</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Fartøy må ha særskilt godkjenning fra Fiskeridirektoratet som viser at vilkårene i § 9 første ledd bokstav a er oppfylt.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Fiskeridirektoratet kan gi nærmere bestemmelser om fremstilling for kontroll.</article></article><article class="legalArticle" data-lovdata-URL="LTI/forskrift/1996-11-29-1090/§11" data-name="§11" data-partID="§11" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utskifting av fartøy</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Fiskeridirektoratet kan tillate utskifting av fartøy som deltar i gruppe II.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Søknad om utskifting etter første ledd skal fremmes gjennom fiskerirettleder på skjema fastsatt av Fiskeridirektoratet.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-11-29-1090/KAPITTEL_3" data-partID="k3"><h2>Kap. 3. Fellesbestemmelser</h2><article class="legalArticle" data-lovdata-URL="LTI/forskrift/1996-11-29-1090/§12" data-name="§12" data-partID="§12" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Endret eiersammensetning</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Endring av eiersammensetningen til et fartøy som kan delta i torskefiske i henhold til § 1, foretatt etter 29. november 1996 gir ikke adgang til å fiske i gruppe II etter § 9 i denne forskrift, jf. § 9 tredje ledd.</article></article><article class="legalArticle" data-lovdata-URL="LTI/forskrift/1996-11-29-1090/§13" data-name="§13" data-partID="§13" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Manglende trygdeinnbetaling</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Eier av fartøy som blir slettet av fiskermanntallet på grunn av manglende trygdeinnbetalinger, jfr. § 1 annet ledd i lov av 28. juni 1957 nr. 12 om pensjonstrygd for fiskere, mister retten til å delta i fiske etter torsk med konvensjonelle redskap nord for 62° N.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Ved senere innbetaling av premie og derved gjenopptakelse i fiskermanntallet, kan eier av fartøy ved melding til Fiskeridirektoratet, delta i fiske med virkning fra ny manntallsføring. Melding må sendes via fiskerirettleder.</article></article><article class="legalArticle" data-lovdata-URL="LTI/forskrift/1996-11-29-1090/§14" data-name="§14" data-partID="§14" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Bemyndigelse</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Fiskeridepartementet kan endre eller oppheve denne forskrift.</article></article><article class="legalArticle" data-lovdata-URL="LTI/forskrift/1996-11-29-1090/§15" data-name="§15" data-partID="§15" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Straff</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Den som forsettlig eller uaktsomt overtrer bestemmelser i denne forskrift eller medvirker hertil, straffes i henhold til § 11 i lov av 16. juni 1972 nr. 57 om regulering av deltagelsen i fisket.</article></article><article class="legalArticle" data-lovdata-URL="LTI/forskrift/1996-11-29-1090/§16" data-name="§16" data-partID="§16" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Denne forskrift trer i kraft straks og gjelder til og med 31. desember 1997.</article></article></section></main></body></html>