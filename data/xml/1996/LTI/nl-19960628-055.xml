<!DOCTYPE html><html lang="no"><head><title>Lov om endringer i plan- og bygningsloven m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">LOV-1996-06-28-55</dd><dt class="dokid">DokumentID</dt><dd class="dokid">LTI/lov/1996-06-28-55</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 11</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-14-77</li><li>lov/1995-05-05-20</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-07-19</dd><dt class="titleShort">Korttittel</dt><dd class="titleShort">Endringslov til plan- og bygningsloven</dd><dt class="title">Tittel</dt><dd class="title">Lov om endringer i plan- og bygningsloven m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.44 (1995–1996), Innst.O.nr.58 (1995–1996), Besl.O.nr.66 (1995–1996). Odels- og lagtingsvedtak hhv. 28. mai og 6. juni 1996. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1996-06-28-55</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i plan- og bygningsloven m.m.<ul class="tocSubUl"><li>I.</li><li>II.</li><li>III.</li></ul></li></ul></dd></dl></header><main class="documentBody" data-lovdata-URL="LTI/lov/1996-06-28-55" id="dokument"><h1>Lov om endringer i plan- og bygningsloven m.m.</h1><article class="defaultP" data-text-size="small">Endringer i følgende annen lov:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 5. juni 1995 nr. 20 om endringer i plan- og bygningsloven av 14. juni 1985 nr. 77.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1996-06-28-55/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I plan- og bygningsloven av 14. juni 1985 nr. 77 gjøres følgende endring:</article> <article class="defaultP" margin-top="true">§ 86 b annet ledd nytt annet punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Er arbeidet ikke satt i gang senest 3 år etter at melding er sendt kommunen, eller innstilles arbeidet i lengre tid enn 3 måneder, gjelder bestemmelsene i § 96 tilsvarende.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1996-06-28-55/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 5. juni 1995 nr. 20 om endringer i plan- og bygningsloven av 14. juni 1985 nr. 77 avsnitt I gjøres følgende endringer:</article> <article class="defaultP" margin-top="true">§ 20-6 annet ledd første punktum skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Tiltak som nevnt i §§ 81, 86 a, 86 b og 93 må, når ikke annet er bestemt, ikke være i strid med arealbruk eller bestemmelser fastlagt i endelig arealplan.</article> <article class="defaultP" margin-top="true">§ 31 nr. 1 første ledd annet punktum oppheves. Første ledd tredje punktum blir nytt annet punktum.</article> <article class="defaultP" margin-top="true">§ 33 første ledd første punktum skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Finner det faste utvalget for plansaker selv at et område bør reguleres eller omreguleres, kan utvalget bestemme at tiltak som nevnt i §§ 81, 86 a, 86 b og 93 ikke settes i gang før reguleringsspørsmålet er endelig avgjort.</article> <article class="defaultP" margin-top="true">§ 85 annet ledd første punktum skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Plassering av midlertidige bygninger, konstruksjoner eller anlegg skal på forhånd meldes til kommunen.</article> <article class="defaultP" margin-top="true">§ 85 tredje ledd annet punktum skal lyde:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Reglene i annet ledd og i tredje ledd første punktum gjelder ikke bygninger, konstruksjoner eller anlegg på bygge- eller anleggstomt eller plassering av campingvogn på eiendom bebygd med helårsbolig i form av småhus eller for plassering av mindre, bærbare telt.</article> <article class="defaultP" margin-top="true">§ 86 a annet ledd nytt annet punktum skal lyde:</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Er arbeidet ikke satt i gang senest 3 år etter at melding er sendt kommunen, eller innstilles arbeidet i lengre tid enn 3 måneder, gjelder bestemmelsene i § 96 tilsvarende.</article> <article class="defaultP" margin-top="true">§ 87 nr. 1 første ledd annet punktum skal lyde:</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">På byggverk som er i strid med plan etter kap. VI og VII må ikke utføres arbeid som nevnt i nr. 2 a, c eller e med mindre planen følges.</article> <article class="defaultP" margin-top="true">§ 87 nr. 1 annet ledd skal lyde:</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">Byggverk som er i strid med plan etter kap. VI og VII må ikke tas i bruk til annet formål enn tidligere.</article> <article class="defaultP" margin-top="true">§ 87 nr. 2 bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" data-absoluteaddress="/kapittel/2/ledd/8/punkt/1/" id="kapittel-2-ledd-8-punkt-1"><span class="data-originalId">d)</span><article class="legalP" data-absoluteaddress="/kapittel/2/ledd/8/punkt/1/ledd/1/" id="kapittel-2-ledd-8-punkt-1-ledd-1">oppføring, endring eller reparasjon av bygningstekniske installasjoner,</article></article></li></ul></article> <article class="defaultP" margin-top="true">§ 89 skal lyde:</article><article class="legalP" data-absoluteaddress="/kapittel/2/ledd/9/" id="kapittel-2-ledd-9">Eier skal sørge for at byggverk og installasjoner som omfattes av denne loven holdes i slik stand at fare eller vesentlig ulempe ikke oppstår for person eller eiendom, og slik at det ikke virker skjemmende i seg selv eller i forhold til omgivelsene. Departementet kan i forskrift gi regler for plan- og bygningsmyndighetenes adgang til å gi pålegg om utbedring av bestående byggverk og installasjoner innenfor rammen av bestemmelser gitt i eller i medhold av denne loven der tungtveiende hensyn til helse, miljø, sikkerhet eller tilgjengelighet gjør det nødvendig. Pålegg kan bare gis til bestemte typer byggverk der utbedring vil gi en vesentlig forbedring av de bygningsmessige funksjoner. I vurderingen skal det også legges vekt på kostnadene ved pålegget, antall brukere, hvilke farer eller ulemper de utsettes for og avstanden mellom den aktuelle tilstanden og de gjeldende krav. Eieren skal gis rimelig tid til å etterkomme pålegg.</article><article class="legalP" data-absoluteaddress="/kapittel/2/ledd/10/" id="kapittel-2-ledd-10">Plan- og bygningsmyndighetene kan gi de pålegg som finnes nødvendig for å forebygge eller få brakt i orden forhold som rammes av bestemmelsene i første ledd.</article> <article class="defaultP" margin-top="true">§ 93 b nr. 1 første ledd skal lyde:</article><article class="legalP" data-absoluteaddress="/kapittel/2/ledd/11/" id="kapittel-2-ledd-11">Søknad for ethvert tiltak etter § 93 skal forestås av en ansvarlig søker som skal være et bindeledd mellom de ansvarlig prosjekterende, tiltakshaver og kommunen. Ansvarlig søker skal sørge for at det er dokumentert i søknaden hvorledes alle relevante krav i bestemmelser gitt i eller i medhold av denne lov skal oppfylles, hvis ikke annet fremkommer uttrykkelig i søknaden. Søknaden skal undertegnes både av tiltakshaver og ansvarlig søker.</article> <article class="defaultP" margin-top="true">§ 93 b nr. 2 nytt annet ledd skal lyde:</article><article class="legalP" data-absoluteaddress="/kapittel/2/ledd/12/" id="kapittel-2-ledd-12">Personlig ansvarsrett kan gis i særlige tilfelle.</article> <article class="defaultP" margin-top="true">§ 95 a nr. 2 siste punktum skal lyde:</article><article class="legalP" data-absoluteaddress="/kapittel/2/ledd/13/" id="kapittel-2-ledd-13">Det kan likevel gis tillatelse til igangsetting av deler av tiltaket, herunder tillatelse til graving.</article> <article class="defaultP" margin-top="true">§ 98 a skal lyde:</article><article class="legalP" data-absoluteaddress="/kapittel/2/ledd/14/" id="kapittel-2-ledd-14">Foretak som er kvalifisert til å påta seg oppgaven som ansvarlig søker/prosjekterende etter § 93 b, ansvarlig utførende etter § 98, eller uavhengig kontrollør eller med dokumentert egenkontroll etter § 97, kan få sentral godkjenning. Godkjenning foretas av godkjenningsorgan med myndighet tildelt av departementet, og registreres i et sentralt, åpent register.</article><article class="legalP" data-absoluteaddress="/kapittel/2/ledd/15/" id="kapittel-2-ledd-15">Godkjenning kan trekkes tilbake ved overtredelser av bestemmelser eller tillatelser gitt i eller i medhold av denne lov, ved gjentatte advarsler eller dersom godkjent foretak ikke lenger innehar de nødvendige kvalifikasjoner. Tilbaketrekking kan skje for bestemte tidsrom.</article><article class="legalP" data-absoluteaddress="/kapittel/2/ledd/16/" id="kapittel-2-ledd-16">Ved lokal godkjenning av ansvarsrett skal sentral godkjenning normalt legges til grunn uten ytterligere vurdering. Der det ikke foreligger sentral godkjenning, skal likevel de samme kriterier legges til grunn ved lokal godkjenning. Kommunen skal i tillegg vurdere kvalifikasjonene i forhold til tiltaket.</article><article class="legalP" data-absoluteaddress="/kapittel/2/ledd/17/" id="kapittel-2-ledd-17">Departementet kan i forskrift gi nærmere regler om krav for godkjenning, ordningens omfang og organisering, og om gebyr for godkjenning som ikke kan gå ut over selvkost. Godkjenningskravene skal gjelde foretakenes evne til å tilfredsstille denne lovs krav, og kan gjelde krav til foretakenes organisasjon, system for oppfyllelse av kravene, og kompetanse hos foretakenes faglige ledelse, basert på utdanning og praksis. Det kan fastsettes forskjellige nivåer for godkjenning i forhold til vanskelighetsgrad og konsekvenser i forskjellige tiltaksklasser.</article> <article class="defaultP" margin-top="true">§ 115 første ledd og andre ledd første punktum skal lyde:</article><article class="legalP" data-absoluteaddress="/kapittel/2/ledd/18/" id="kapittel-2-ledd-18">Blir pålegg i rettskraftig dom eller dermed likestilt forelegg ikke etterkommet, kan plan- og bygningsmyndighetene la de nødvendige arbeider utføre for regning av den som dommen eller forelegget er rettet mot uten at det er nødvendig med kjennelse etter tvangsfullbyrdelsesloven § 13-14.</article><article class="legalP" data-absoluteaddress="/kapittel/2/ledd/19/" id="kapittel-2-ledd-19">Plan- og bygningsmyndighetenes pålegg kan fullbyrdes etter reglene i tvangsfullbyrdelsesloven § 13-14 uten at dom eller forelegg kreves, når det gjelder forhold som medfører fare for dem som oppholder seg i bygningen eller andre, dersom pålegget ikke er etterkommet innen fastsatt frist.</article> <article class="defaultP" margin-top="true">§ 116 b annet ledd skal lyde:</article><article class="legalP" data-absoluteaddress="/kapittel/2/ledd/20/" id="kapittel-2-ledd-20">Finner plan- og bygningsmyndighetene at overtredelsen er av bagatellmessig betydning, kan de helt avstå fra å forfølge ulovligheten med sanksjoner. Beslutning om dette er ikke å anse som enkeltvedtak.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1996-06-28-55/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Loven trer i kraft fra den tid Kongen fastsetter.</article></section></main></body></html>