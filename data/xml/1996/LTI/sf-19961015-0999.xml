<!DOCTYPE html><html lang="no"><head><title>Forskrift om tilskudd til kursvirksomhet for avløsere, landbruksvikarer, daglige ledere og tillitsvalgte i avløserlag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1996-10-15-999</dd><dt class="dokid">DokumentID</dt><dd class="dokid">LTI/forskrift/1996-10-15-999</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 20</dd><dt class="dateInForce">I kraft fra</dt><dd class="dateInForce">1997-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-04-01-343</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1996-11-28</dd><dt class="title">Tittel</dt><dd class="title">Forskrift om tilskudd til kursvirksomhet for avløsere, landbruksvikarer, daglige ledere og tillitsvalgte i avløserlag.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 15. oktober 1996 i medhold av jordbruksoppgjøret og med hjemmel i lov av 12. mai 1995 nr. 23 om jord (jordlova) § 3 og § 18, og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1996-10-15-999</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til kursvirksomhet for avløsere, landbruksvikarer, daglige ledere og tillitsvalgte i avløserlag.<ul class="tocSubUl"><li>§ 1. Formål</li><li>§ 2. Målgruppe</li><li>§ 3. Vilkår</li><li>Målgruppe 1-4: Avløsere, landbruksvikarer, daglige ledere og tillitsvalgte</li><li>Målgruppe 5: Avløserlag og -ringer<ul class="tocSubUl"><li>§ 4. Tilskudd</li></ul></li><li>1. Kostnadsarter</li><li>2. Tilskuddssatser for målgruppe 1-4</li><li>3. Tilskuddssatser for målgruppe 5</li><li>4. Kursavgift</li><li>5. Andre tilskudd<ul class="tocSubUl"><li>§ 5. Søknad</li><li>§ 6. Kontroll</li><li>§ 7. Utbetaling</li><li>§ 8. Tilbakebetaling</li><li>§ 9. Klage</li><li>§ 10. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1996-10-15-999" id="dokument"><h1>Forskrift om tilskudd til kursvirksomhet for avløsere, landbruksvikarer, daglige ledere og tillitsvalgte i avløserlag.</h1><article class="legalArticle" data-lovdata-URL="LTI/forskrift/1996-10-15-999/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ordningen skal fremme gjennomføring av kortvarige, fagorienterte kurs for derigjennom å sikre næringen tilgang på kvalifiserte avløsere og landbruksvikarer. Dette også med hensyn på å gi avløserne og landbruksvikarene økt forståelse for eget arbeid sett i forhold til landbrukets krav til miljø, dyrevern og produktkvalitet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Ordningen skal også gi mulighet for å gjennomføre kurs for daglige ledere og tillitsvalgte i avløserlag, slik at de blir bevisst sitt arbeidsgiver- og driftsansvar.</article></article><article class="legalArticle" data-lovdata-URL="LTI/forskrift/1996-10-15-999/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det kan gis tilskudd til kurs for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Ansatte avløsere.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Ansatte landbruksvikarer.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Daglige ledere i avløserlag.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Tillitsvalgte i avløserlag.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det kan gis tilskudd til deltakelse på kurs til:<ul class="defaultList"><li data-li-identifier="5." data-name="5."><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">5.</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">Avløserlag og -ringer når avløser deltar på avløserkurs.</article></article></li></ul></article></article><article class="legalArticle" data-lovdata-URL="LTI/forskrift/1996-10-15-999/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2></article><section class="section" data-name="kapM" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-10-15-999/KAPITTEL_1" data-partID="k1"><h2>Målgruppe 1-4: Avløsere, landbruksvikarer, daglige ledere og tillitsvalgte</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Det kan bare gis tilskudd til kurs arrangert av studieforbund som er godkjent for å få tilskudd etter lov av 28. mai 1976 nr. 35 om voksenopplæring, og i regi av fylkes-/regionalt ledd. Kursbehovet i det enkelte fylke må søkes avklart med avløserutvalget i fylket/landbruksvikarenes organisasjoner. Kursene bør arrangeres i samarbeid med de lokale avløserlag/landbruksvikarlag. Kursvirksomheten må koordineres av studieforbundets fylkesledd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Kursene skal gjennomføres etter plan som er forhåndsgodkjent av Statens Kornforretning. Kursplanen skal tilsvare VKII – nivå i videregående skole. For teoretisk undervisning skal lærerne ha høyere landbruksutdanning eller relevant praksis.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Kursene skal være på maksimalt 40 timer over 5 dager, og minimum 12 timer over 2 dager. Kursene kan arrangeres som dagskurs eller som internatkurs. Statens Kornforretning kan etter søknad godkjenne andre ordninger.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Deltakertallet skal normalt være minimum 8. Deltakerne skal fortrinnsvis rekrutteres fra arrangørfylket/-regionen.</article></article></li></ul></section><section class="section" data-name="kapM" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-10-15-999/KAPITTEL_2" data-partID="k2"><h2>Målgruppe 5: Avløserlag og -ringer</h2><ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">5.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Avløserlag og -ringer kan få tilskudd når avløser deltar på avløserkurs på landbruksskoler eller andre kurs godkjent av Statens Kornforretning. Det kreves at laget/ringen har ansatt avløseren og betaler full lønn i hele kursperioden. Tilskudd gis til dekning av lønn, feriepenger og arbeidsgiveravgift.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">6.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Vilkårene i forskrift om refusjon av avløserutgifter for ferie og fritid må være fylt.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/2/punkt/3/" id="kapittel-2-punkt-3"><span class="data-originalId">7.</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">For målgruppe 1-5 kan det gis tilskudd til ett kurs pr. år. Verneombud kan i tillegg få tilskudd til å delta på ett kurs for verneombud.</article></article></li></ul><article class="legalArticle" data-lovdata-URL="LTI/forskrift/1996-10-15-999/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd</span></h3></article></section><section class="section" data-name="kap1" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1996-10-15-999/KAPITTEL_3" data-partID="k3"><h2>1. Kostnadsarter</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Kursutgiftene skal i størst mulig grad begrenses. Statens Kornforretning dekker godkjente utgifter ved kurset til:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2"><i>Pedagogiske kostnader</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/ledd/2/punkt/1/" id="kapittel-3-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/3/ledd/2/punkt/1/ledd/1/" id="kapittel-3-ledd-2-punkt-1-ledd-1">Lønn og avgifter for lærer(e), praksisvert(er)</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/2/punkt/2/" id="kapittel-3-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/3/ledd/2/punkt/2/ledd/1/" id="kapittel-3-ledd-2-punkt-2-ledd-1">Undervisningsmateriell</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/2/punkt/3/" id="kapittel-3-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/3/ledd/2/punkt/3/ledd/1/" id="kapittel-3-ledd-2-punkt-3-ledd-1">Reise-/oppholdsutgifter for lærer(e), kursleder</article></article></li></ul></article><article class="legalP" data-absoluteaddress="/kapittel/3/ledd/3/" id="kapittel-3-ledd-3"><i>Deltakerkostnader</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/ledd/3/punkt/1/" id="kapittel-3-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/3/ledd/3/punkt/1/ledd/1/" id="kapittel-3-ledd-3-punkt-1-ledd-1">Reise og opphold for deltaker</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/3/punkt/2/" id="kapittel-3-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/3/ledd/3/punkt/2/ledd/1/" id="kapittel-3-ledd-3-punkt-2-ledd-1">Lønn avløser</article></article></li></ul></article><article class="legalP" data-absoluteaddress="/kapittel/3/ledd/4/" id="kapittel-3-ledd-4"><i>Administrasjonskostnader</i></article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Markedsføring, fylkes-/regional administrasjon, sentral administrasjon</article></section><section class="section" data-name="kap2" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1996-10-15-999/KAPITTEL_4" data-partID="k4"><h2>2. Tilskuddssatser for målgruppe 1-4</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Innen hver av kostnadsartene gis følgende tilskudd etter dokumentasjon med originalbilag:<table><tbody><tr><td data-text-align="left" data-vertical-align="top"><i>Pedagogiske kostnader</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Lærerlønn og arbeidsgiveravgift:</td><td data-text-align="left" data-vertical-align="top">100 % etter timelønnssats tilsv. lærers lønnstrinn i sitt yrke.</td></tr><tr><td data-text-align="left" data-vertical-align="top">Godtgjørelse til praksisvert:</td><td data-text-align="left" data-vertical-align="top">som vert kr 30 pr deltaker pr dag.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">som instruktør kr 100 pr time.</td></tr><tr><td data-text-align="left" data-vertical-align="top">Studiemateriell for deltakere:</td><td data-text-align="left" data-vertical-align="top">inntil kr 175 pr deltaker etter</td></tr><tr><td data-text-align="left" data-vertical-align="top" /><td data-text-align="left" data-vertical-align="top">regning.</td></tr><tr><td data-text-align="left" data-vertical-align="top">Læremidler:</td><td data-text-align="left" data-vertical-align="top">inntil kr 300 pr lærer etter regning.</td></tr><tr><td data-text-align="left" data-vertical-align="top"><i>Utgifter til reise og opphold for lærer/kursleder</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Reise lærer/kursleder:</td><td data-text-align="left" data-vertical-align="top">Dekkes etter billigste reisemåte, bilgodtgjørelse etter «Regulativ for reiser innenlands for statens regning»</td></tr><tr><td data-text-align="left" data-vertical-align="top">Diett/opphold lærer/kursleder:</td><td data-text-align="left" data-vertical-align="top">Dekkes etter regning begrenset oppover til «Regulativ for reiser innenlands for statens regning».</td></tr><tr><td data-text-align="left" data-vertical-align="top"><i>Deltakerkostnader</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Internatkurs:</td><td data-text-align="left" data-vertical-align="top">Dekkes etter regning med inntil kr 300 pr deltaker pr døgn.</td></tr><tr><td data-text-align="left" data-vertical-align="top">Dagskurs:</td><td data-text-align="left" data-vertical-align="top">Dekkes etter regning med inntil kr 130 pr deltaker pr dag.</td></tr><tr><td data-text-align="left" data-vertical-align="top">Reise:</td><td data-text-align="left" data-vertical-align="top">Det dekkes en reise mellom hjemsted og kurssted etter billigste måte. For dagskurs dekkes en reise mellom hjemsted og kurssted pr. dag, inntil 80 km med bil.</td></tr><tr><td data-text-align="left" data-vertical-align="top">Bilgodtgjørelse:</td><td data-text-align="left" data-vertical-align="top">Kr 1,80 pr km. Det gis tillegg for passasjer lik satsen i statens regulativ.</td></tr></tbody></table><ul class="defaultList"><li><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Arrangøren kan i tillegg få dekket utgifter til leie av lokaler med inntil kr 200 pr dag.<table><tbody><tr><td data-text-align="left" data-vertical-align="top"><i>Administrasjonskostnader</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Markedsføring:</td><td data-text-align="left" data-vertical-align="top">Inntil kr 1.500 pr kurs.</td></tr><tr><td data-text-align="left" data-vertical-align="top">Fylkes-/regionledd:</td><td data-text-align="left" data-vertical-align="top">Kr. 1.000 pr kurs.</td></tr><tr><td data-text-align="left" data-vertical-align="top">Sentralleddet:</td><td data-text-align="left" data-vertical-align="top">10% av godkjent tilskudd til kurs for målgruppe 1-4.</td></tr></tbody></table></article></article></li></ul></article></section><section class="section" data-name="kap3" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1996-10-15-999/KAPITTEL_5" data-partID="k5"><h2>3. Tilskuddssatser for målgruppe 5</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Tilskudd pr. kursdag for avløseren skal dekke 75 % av avløserens daglønn.</article></section><section class="section" data-name="kap4" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1996-10-15-999/KAPITTEL_6" data-partID="k6"><h2>4. Kursavgift</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Utgifter som ikke dekkes innen disse rammer må dekkes ved kursavgift.</article></section><section class="section" data-name="kap5" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1996-10-15-999/KAPITTEL_7" data-partID="k7"><h2>5. Andre tilskudd</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Dersom det blir gitt andre offentlige tilskudd, skal det opplyses. Tilskudd etter denne forskrift vil da bli tilsvarende redusert.</article><article class="legalArticle" data-lovdata-URL="LTI/forskrift/1996-10-15-999/§5" data-name="§5" data-partID="§5" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Søknad</span></h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Søknad om tilskudd må sendes Statens Kornforretning innen 1. november for kurs som arrangeres året etter. Aktivitetsplan med budsjettoverslag for kursvirksomheten skal vedlegges søknaden.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Avløserlag og -ringer (målgruppe 5) sender søknad på fastsatt skjema til kursarrangør.</article></article><article class="legalArticle" data-lovdata-URL="LTI/forskrift/1996-10-15-999/§6" data-name="§6" data-partID="§6" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Statens Kornforretning fører tilsyn og kontroll med den virksomhet det gis tilskudd til etter denne forskrift.</article></article><article class="legalArticle" data-lovdata-URL="LTI/forskrift/1996-10-15-999/§7" data-name="§7" data-partID="§7" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling</span></h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Tilskuddet utbetales av Statens Kornforretning ved innsending av regnskap, sammenstilt for hele året, og revidert av statsautorisert revisor. Regnskapet for det enkelte kurs skal vise hvordan kurset er finansiert.</article><article class="legalP" data-absoluteaddress="/kapittel/7/paragraf/3/ledd/2/" id="kapittel-7-paragraf-3-ledd-2">Originalbilag skal følge regnskapet sammen med en revisjonsrapport hvor det bekreftes at utgifter i forbindelse med kurset ikke er dekket på annen måte enn det som er oppgitt i regnskapet, jfr. § 4 pkt. 4. Frist for innsending av regnskap er 1. april. Statens Kornforretning kan utbetale forskudd.</article></article><article class="legalArticle" data-lovdata-URL="LTI/forskrift/1996-10-15-999/§8" data-name="§8" data-partID="§8" data-absoluteaddress="/kapittel/7/paragraf/4/" id="kapittel-7-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling</span></h3><article class="legalP" data-absoluteaddress="/kapittel/7/paragraf/4/ledd/1/" id="kapittel-7-paragraf-4-ledd-1">Tilskudd som blir utbetalt i strid med bestemmelsene i denne forskrift, plikter søkeren å betale tilbake. Søkeren må avgi erklæring om eventuell tilbakebetaling på søknaden.</article></article><article class="legalArticle" data-lovdata-URL="LTI/forskrift/1996-10-15-999/§9" data-name="§9" data-partID="§9" data-absoluteaddress="/kapittel/7/paragraf/5/" id="kapittel-7-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h3><article class="legalP" data-absoluteaddress="/kapittel/7/paragraf/5/ledd/1/" id="kapittel-7-paragraf-5-ledd-1">Vedtak som er truffet av studieforbund i medhold av forskriftene kan påklages etter lov av 10. februar 1967 om behandlingsmåten i forvaltningssaker (forvaltningsloven) kapittel VI, til Statens Kornforretning.</article><article class="legalP" data-absoluteaddress="/kapittel/7/paragraf/5/ledd/2/" id="kapittel-7-paragraf-5-ledd-2">Vedtak som er truffet av Statens Kornforretning i medhold av forskriftene kan påklages etter lov av 10. februar 1967 om behandlingsmåten i forvaltningssaker (forvaltningsloven) kapittel VI, til Landbruksdepartementet.</article></article><article class="legalArticle" data-lovdata-URL="LTI/forskrift/1996-10-15-999/§10" data-name="§10" data-partID="§10" data-absoluteaddress="/kapittel/7/paragraf/6/" id="kapittel-7-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/7/paragraf/6/ledd/1/" id="kapittel-7-paragraf-6-ledd-1">Forskriften gjelder fra 1. januar 1997. Fra samme tidspunkt oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/7/paragraf/6/ledd/1/punkt/1/" id="kapittel-7-paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/7/paragraf/6/ledd/1/punkt/1/ledd/1/" id="kapittel-7-paragraf-6-ledd-1-punkt-1-ledd-1">Forskrift av 1. april 1990 nr. 343 om tilskudd til kursvirksomhet for avløsere, landbruksvikarer og daglige ledere av avløserlag, fastsatt av Landbruksdepartementet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/7/paragraf/6/ledd/1/punkt/2/" id="kapittel-7-paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/7/paragraf/6/ledd/1/punkt/2/ledd/1/" id="kapittel-7-paragraf-6-ledd-1-punkt-2-ledd-1">Regler om tilskott for tilsatte avløsere som har deltatt på avløserkurs godkjent av Landbruksdepartementet, gjeldende fra 1. januar 1984.</article></article></li></ul></article></article></section></main></body></html>