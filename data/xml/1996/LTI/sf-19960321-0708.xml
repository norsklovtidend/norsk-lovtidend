<!DOCTYPE html><html lang="no"><head><title>Forskrift om eksamen ved Høgskolen i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">FOR-1996-03-21-708</dd><dt class="dokid">DokumentID</dt><dd class="dokid">LTI/forskrift/1996-03-21-708</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 14</dd><dt class="dateInForce">I kraft fra</dt><dd class="dateInForce">1996-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">1996-08-26</dd><dt class="title">Tittel</dt><dd class="title">Forskrift om eksamen ved Høgskolen i Oslo.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Oslo 21. mars 1996 med hjemmel i lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/1996-03-21-708</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen ved Høgskolen i Oslo.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Vilkår for å gå opp til eksamen m.v.</li><li>§ 4. Oppmelding</li><li>§ 5. Eksamensformer og omfang</li><li>§ 6. Fritak/godkjenning</li><li>§ 7. Hjelpemidler</li><li>§ 8. Særordninger</li><li>§ 9. Vurdering – karaktersystem</li><li>§ 10. Vurdering av veiledet praksis</li><li>§ 11. Sensur</li><li>§ 12. Fusk</li><li>§ 13. Utsatt eksamen – ny eksamen</li><li>§ 14. Klage</li><li>§ 15. Vitnemål</li><li>§ 16. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-21-708" id="dokument"><h1>Forskrift om eksamen ved Høgskolen i Oslo.</h1><article class="legalArticle" data-lovdata-URL="LTI/forskrift/1996-03-21-708/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften er fastsatt av Høgskolen i Oslo 21. mars 1996 i medhold av § 50 nr. 6 i lov av 12. mai 1995 nr. 22 om universiteter og høgskoler. Det vises ellers til forskrift fra Kirke-, utdannings- og forskningsdepartementet av 31. januar 1996 nr. 255 om oppheving og videreføring av forskrifter om eksamen, forskrifter om begrunnelse og klage ved eksamen, forskrifter om grader og godkjenning av utdanning, samt opptaksforskrifter i forbindelse med ikrafttreden av ny lov om universiteter og høgskoler av 12. mai 1995 nr. 22.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskrift om eksamen ved Høgskolen i Oslo med tilhørende retningslinjer erstatter de utfyllende regler og administrative bestemmelser som hver enkelt avdeling ved høgskolen har vedtatt med hjemmel i de tidligere lover og forskrifter fastsatt av departementet, og som nå er opphevet ved departementets forskrift av 31. januar 1996 nr. 255.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">For studier som er regulert av rammeplaner, er bestemmelser i disse overordnet denne forskriften, med mindre departementet bestemmer noe annet.</article></article><article class="legalArticle" data-lovdata-URL="LTI/forskrift/1996-03-21-708/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I forskriften gjelder følgende definisjoner:<p class="leddfortsettelse"><i>Student</i></p></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Som student regnes den som er tatt opp til et av høgskolens studier på grunnlag av de krav opptaksforskriften setter for studiet, eller basert på bestemmelsene i § 40 i lov av 12. mai 1995 nr. 22 om universiteter og høgskoler.</article> <article class="defaultP" margin-top="true"><i>Rammeplan</i></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Rammeplan er betegnelsen for en nasjonal plan som beskriver mål, innhold og organisering av yrkesrettede studier. Betegnelsen benyttes også for planer for andre, mindre omfattende fag eller studier der departementet finner det ønskelig eller nødvendig å fastsette felles rammer (bl.a. for en rekke fag som inngår i lærerutdanningen).</article> <article class="defaultP" margin-top="true"><i>Studieplan</i></article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Studieplan er betegnelse for plan som utarbeides for høgskoleutdanninger som ikke har sentralt fastsatte rammer for innholdet i studiene.</article> <article class="defaultP" margin-top="true"><i>Fagplan</i></article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Fagplan brukes som betegnelse for en plan med nærmere beskrivelse av innhold i og organiseringen av de utdanninger som er regulert ved rammeplaner.</article> <article class="defaultP" margin-top="true"><i>Vekttall</i></article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Vekttall er et mål for omfanget av et kurs i forhold til normert studietid. 1 vekttall utgjør 2 ukers studentarbeid. 20 vekttall tilsvarer ett års normal arbeidsinnsats på heltid for en student.</article> <article class="defaultP" margin-top="true"><i>Eksamen</i></article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Som eksamen regnes i denne forskriften skriftlig, praktisk og/eller muntlig prøve som gir grunnlag for fastsettelse av karakter på vitnemål, og som har ekstern sensor.</article> <article class="defaultP" margin-top="true"><i>Utsatt eksamen og ny eksamen</i></article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Utsatt eksamen er den prøve som arrangeres for studenter som har vært sykmeldt eller hatt annet gyldig fravær ved ordinær eksamen.</article><article class="legalP" data-absoluteaddress="/paragraf/2/ledd/9/" id="paragraf-2-ledd-9">Ny eksamen er den prøve som arrangeres for studenter som ikke har bestått ordinær eksamen.</article> <article class="defaultP" margin-top="true"><i>Intern prøve</i></article><article class="legalP" data-absoluteaddress="/paragraf/2/ledd/10/" id="paragraf-2-ledd-10">Intern prøve brukes ved interne vurderinger i studiet, og tilrettelegges av faglærere innen de ulike fagområdene. Resultatet av interne prøver skal ikke inngå på vitnemålet.</article></article><article class="legalArticle" data-lovdata-URL="LTI/forskrift/1996-03-21-708/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for å gå opp til eksamen m.v.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utfyllende regler om vilkår for å gå opp til den enkelte eksamen fastsettes i fagplan eller studieplan. Dette kan bl.a. gjelde:</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Regler om eventuelle forprøver, obligatoriske oppgaver, krav om bestemte eksamener/prøver, obligatorisk undervisning eller praksis som må være fullført for at studenten skal ha adgang til eksamen. Betingelser for å fortsette ved et studium skal også fastsettes i fagplan eller studieplan.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Regler om adgang til eksamen i fag/kurs/emner ved studier der studenten ikke er tatt opp, fastsettes av høgskolens styre.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Det er ikke anledning til å framstille seg til eksamen, inklusive ny eksamen, i samme fag/kurs/emne mer enn tre ganger. I særlige tilfeller kan avdelingsstyret eller et utvalg med medlemmer fra avdelingsstyret gi dispensasjon for et fjerde eksamensforsøk. Når det gjelder praksis, er det bare adgang til å ta hver praksisperiode om igjen èn gang. Jfr. forøvrig § 10 om vurdering av praksis.</article></article><article class="legalArticle" data-lovdata-URL="LTI/forskrift/1996-03-21-708/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppmelding</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved utdanninger hvor oppmelding til eksamen ikke skjer automatisk, er studenten selv ansvarlig for å melde seg opp innen fastsatte frister. Oppmelding må skje skriftlig til den instans ved avdelingen som har ansvar for eksamensavviklingen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Studenten er selv ansvarlig for å holde seg orientert om tid og sted for eksamen.</article></article><article class="legalArticle" data-lovdata-URL="LTI/forskrift/1996-03-21-708/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamensformer og omfang</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det kan benyttes følgende eksamensformer: Skriftlig skoleeksamen, skriftlig hjemmeeksamen, muntlig skoleeksamen eller kombinasjoner av disse. I tillegg regnes som eksamen: Praktiske prøver og arbeider, framsyninger/framføringer, utført laboratorie-/prosjekt-/ praksis-/seminararbeid dersom det inngår i sluttevalueringen for et fag/kurs/emne eller gir grunnlag for fastsettelse av selvstendig karakter på vitnemålet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">En eksamen bør normalt omfatte minimum 4 vekttall i utdanningen.</article></article><article class="legalArticle" data-lovdata-URL="LTI/forskrift/1996-03-21-708/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fritak/godkjenning</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Avdelingsstyret skal etter søknad frita en student for eksamen, prøve eller obligatorisk undervisning når det kan dokumenteres at vedkommende har bestått tilsvarende eksamen/prøve eller gjennomført obligatorisk undervisning ved samme eller annen institusjon. Det kan også innvilges fritak på grunnlag av annen relevant eksamen/prøve på tilsvarende nivå. Styret kan gi slik myndighet til et særskilt organ, jfr. § 49 i lov om universiteter og høgskoler av 22. mai 1995 nr. 22.</article></article><article class="legalArticle" data-lovdata-URL="LTI/forskrift/1996-03-21-708/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Hjelpemidler</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Avdelingsstyret selv gir utfyllende regler om hvilke hjelpemidler som kan nyttes under eksamen. Hjelpemidler kan omfatte skrevne og trykte hjelpemidler, kalkulator og evt. tegneutstyr. Det skal være oppgitt på forhånd og tydelig framgå av eksamensoppgaven hvilke hjelpemidler som tillates brukt under eksamen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">I enkelte fag gjelder spesielle regler for lovlige kalkulatortyper. Dette skal være oppgitt på forhånd.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Overtredelse av bestemmelsene i denne paragraf vil kunne bli betraktet som forsøk på fusk.</article></article><article class="legalArticle" data-lovdata-URL="LTI/forskrift/1996-03-21-708/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særordninger</span></h2><article class="numberedLegalP" data-numerator="1" data-absoluteaddress="/paragraf/8/nummer/1/" id="paragraf-8-nummer-1">1. Studenter som av medisinske eller andre grunner nevnt i denne paragraf har behov for særordninger i forbindelse med eksamen, må søke om dette. Behovet må dokumenteres med legeattest eller attest fra andre sakkyndige. Attesten må inneholde en nærmere begrunnelse for hvorfor det er behov for særordning i eksamenssituasjonen.</article><article class="numberedLegalP" data-numerator="2" data-absoluteaddress="/paragraf/8/nummer/2/" id="paragraf-8-nummer-2">2. Det kan innvilges inntil 25 % (maksimum 1 time) utvidet tid ved skriftlig skoleeksamen når behov for dette er dokumentert. Ved hjemmeeksamen kan det gis inntil 48 timers utvidelse av tiden inklusive eventuell lørdag og helligdag.</article><article class="numberedLegalP" data-numerator="3" data-absoluteaddress="/paragraf/8/nummer/3/" id="paragraf-8-nummer-3">3. Avdelingsstyret kan fastsette at engelsk kan brukes som supplerende språk i besvarelsen ved enkelte eksamener.</article><article class="numberedLegalP" data-numerator="4" data-absoluteaddress="/paragraf/8/nummer/4/" id="paragraf-8-nummer-4">4. Det kan gis tillatelse til at alternative eksamensformer kan benyttes for studenter som på grunn av varige lidelser eller funksjonshemninger ikke kan gå opp til eksamen med ordinær eksamensform.</article><article class="numberedLegalP" data-numerator="5" data-absoluteaddress="/paragraf/8/nummer/5/" id="paragraf-8-nummer-5">5. Studenter med dysleksi eller andre lese/skriveproblemer kan etter ønske få vedlagt sine besvarelser en attest som bekrefter dette.</article><article class="numberedLegalP" data-numerator="6" data-absoluteaddress="/paragraf/8/nummer/6/" id="paragraf-8-nummer-6">6. I særlige tilfeller kan andre ordninger innvilges etter søknad så langt det er praktisk gjennomførlig.</article><article class="numberedLegalP" data-numerator="7" data-absoluteaddress="/paragraf/8/nummer/7/" id="paragraf-8-nummer-7">7. Søknader om særordninger under pkt. 1, 2, 4 og 6 skal behandles av avdelingsstyret eller det organ det delegerer til. Frist for å søke om særordninger er normalt 1 måned før eksamen skal avvikles. Det kan gjøres unntak fra fristen når behovet for særordning er uforutsett.</article></article><article class="legalArticle" data-lovdata-URL="LTI/forskrift/1996-03-21-708/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vurdering – karaktersystem</span></h2><article class="numberedLegalP" data-numerator="1" data-absoluteaddress="/paragraf/9/nummer/1/" id="paragraf-9-nummer-1">1. Vurderingsformen skal framgå av fagplan/studieplan.</article><article class="numberedLegalP" data-numerator="2" data-absoluteaddress="/paragraf/9/nummer/2/" id="paragraf-9-nummer-2">2. Det benyttes normalt tallkarakterer med 1.0 som beste og 4.0 som dårligste karakter for bestått eksamen. Det benyttes 1/10-gradert skala. Karakteren bestått/ikke bestått kan benyttes for praksis og fag/emner hvor det er naturlig, men ikke i et omfang som overstiger halvparten av utdanningen regnet i vekttall.</article><article class="numberedLegalP" data-numerator="3" data-absoluteaddress="/paragraf/9/nummer/3/" id="paragraf-9-nummer-3">3. I fag/kurs/emner hvor endelig karakter fastsettes på grunnlag av flere delkarakterer skal det tydelig framgå av fagplan/studieplan hvordan den endelige sluttkarakter fastsettes.</article><article class="numberedLegalP" data-numerator="4" data-absoluteaddress="/paragraf/9/nummer/4/" id="paragraf-9-nummer-4">4. Der endelig karakter fastsettes ved muntlig prøve etter forutgående skriftlig prøve, skal den muntlige prøve starte minimum 48 timer etter at sensuren ved den skriftlige prøve er gjort kjent.</article><article class="numberedLegalP" data-numerator="5" data-absoluteaddress="/paragraf/9/nummer/5/" id="paragraf-9-nummer-5">5. Resultatet fra en eksamen kunngjøres ved oppslag. Studenten er selv ansvarlig for å gjøre seg kjent med sensuren. Høgskolen er ikke ansvarlig for eventuelle feil og misforståelser som oppstår ved muntlig beskjed om eksamensresultat.</article><article class="numberedLegalP" data-numerator="6" data-absoluteaddress="/paragraf/9/nummer/6/" id="paragraf-9-nummer-6">6. En student som ikke møter til eksamen til fastsatt tid, får registrert «ikke møtt». «Ikke møtt» teller som et eksamensforsøk. Studenten har ikke krav på å framstille seg på nytt før ved neste ordinære eksamen. Det samme gjelder studenter som trekker seg under eksamen, uten at avbrytelsen skyldes sykdom.</article></article><article class="legalArticle" data-lovdata-URL="LTI/forskrift/1996-03-21-708/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Vurdering av veiledet praksis</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For de utdanninger der gjennomføringen av praksis er gjenstand for en faglig vurdering, gjelder følgende:</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">For hver praksisperiode skal det foretas avsluttende vurdering i forhold til målene for praksisperioden. Vurderingen skal bygge på evaluering underveis og eventuelle praktiske prøver. Vurderingsresultatet og beskrivelse av hva som er vurdert skal være underskrevet av student, representant for utdanningen og veileder/øvingslærer. Studenten skal ha kopi av den skriftlige vurderingen.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Studenten har rett til kontinuerlig veiledning og tilbakemelding, slik at han/hun hele tiden er orientert om hvordan han/hun fungerer i forhold til målene for praksisperioden. Dersom det på et tidspunkt i en veiledet praksisperiode kan være tvil om studenten vil kunne oppfylle målene og bestå vurderingen, skal studenten gis skriftlig beskjed om dette snarest og senest innen tre uker før praksisperiodens avslutning. Før varslet gis, skal det innkalles til et møte mellom de berørte parter (student, veileder/øvingslærer, representant for utdanningen). Ved praksisperioder på 5 uker eller mindre må varsel gis og møte holdes halvveis i perioden.</article><article class="legalP" data-absoluteaddress="/paragraf/10/ledd/4/" id="paragraf-10-ledd-4">Dersom det er reist tvil om godkjenning, må studenten vise tilfredsstillende praksis den siste del av perioden for å bestå.</article><article class="legalP" data-absoluteaddress="/paragraf/10/ledd/5/" id="paragraf-10-ledd-5">Styret fastsetter at det skal oppnevnes praksisutvalg som skal fatte endelig vedtak om ikke bestått praksis. Avdelingsstyret oppnevner utvalgene.</article><article class="legalP" data-absoluteaddress="/paragraf/10/ledd/6/" id="paragraf-10-ledd-6">Får en student ikke godkjent en veiledet praksisperiode, må praksisperioden eller deler av denne tas om igjen før studenten kan gå videre i studiet. Får studenten vurdert samme praksisperiode til «ikke bestått» to ganger, må studiet normalt avbrytes.</article><article class="legalP" data-absoluteaddress="/paragraf/10/ledd/7/" id="paragraf-10-ledd-7">Dersom det foreligger særlige grunner, kan studenten søke avdelingsstyret eller et utvalg med medlemmer fra avdelingsstyret om å få tilrettelagt en tredje praksisperiode.</article></article><article class="legalArticle" data-lovdata-URL="LTI/forskrift/1996-03-21-708/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Sensur</span></h2><article class="numberedLegalP" data-numerator="1" data-absoluteaddress="/paragraf/11/nummer/1/" id="paragraf-11-nummer-1">1. Avdelingsstyret selv oppnevner sensorer etter forslag fra studieleder i samråd med faglærer/faggruppe.</article><article class="numberedLegalP" data-numerator="2" data-absoluteaddress="/paragraf/11/nummer/2/" id="paragraf-11-nummer-2">2. Det skal være minst to sensorer ved alle eksamener som oppgis med egen karakter på vitnemålet. Dette gjelder også alle deleksamener som inngår i den endelige vurdering. En av sensorene i hver kommisjon skal være ekstern. Den eksterne sensor må ikke ha hatt undervisning i eksamensfaget/emnet for studenten.<article class="legalP" data-absoluteaddress="/paragraf/11/nummer/2/ledd/1/" id="paragraf-11-nummer-2-ledd-1">Unntatt fra bestemmelsen om ekstern sensor er vurdering av praksis, jfr. § 10.</article></article><article class="numberedLegalP" data-numerator="3" data-absoluteaddress="/paragraf/11/nummer/3/" id="paragraf-11-nummer-3">3. Der bestått eksamen ifølge fagplan/studieplan er en forutsetning for å kunne gå videre i studiet, bør klagekommisjon oppnevnes samtidig med ordinær kommisjon.</article><article class="numberedLegalP" data-numerator="4" data-absoluteaddress="/paragraf/11/nummer/4/" id="paragraf-11-nummer-4">4. Den som påtar seg sensoroppdrag, påtar seg samtidig å være sensor til eventuell ny og utsatt eksamen i samme fag/kurs/emne.</article><article class="numberedLegalP" data-numerator="5" data-absoluteaddress="/paragraf/11/nummer/5/" id="paragraf-11-nummer-5">5. En ekstern sensor bør normalt ikke være sensor sammenhengende ved mer enn 3 ordinære eksamener i samme fag.</article><article class="numberedLegalP" data-numerator="6" data-absoluteaddress="/paragraf/11/nummer/6/" id="paragraf-11-nummer-6">6. Eksamensoppgavene skal forelegges ekstern sensor til uttalelse før eksamen.</article><article class="numberedLegalP" data-numerator="7" data-absoluteaddress="/paragraf/11/nummer/7/" id="paragraf-11-nummer-7">7. Ved sensureringen skal kommisjonen så langt mulig søke å bli enige om karakterfastsettelsen. Dersom slik enighet ikke oppnås, skal en tredje sensor – som skal være ekstern – trekkes inn.</article><article class="numberedLegalP" data-numerator="8" data-absoluteaddress="/paragraf/11/nummer/8/" id="paragraf-11-nummer-8">8. For enkelteksamener kan avdelingen unntaksvis søke styret om utvidelse av den lovbestemte 3 ukers sensurfrist, dersom det er mangel på kvalifiserte sensorer. Frist/dato for sensur bør være avklart i den skriftlige avtalen som inngås med sensor.</article><article class="numberedLegalP" data-numerator="9" data-absoluteaddress="/paragraf/11/nummer/9/" id="paragraf-11-nummer-9">9. Studentene skal informeres om når sensur faller samtidig med at tidspunkt for eksamen blir kunngjort.</article></article><article class="legalArticle" data-lovdata-URL="LTI/forskrift/1996-03-21-708/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Fusk</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Dersom det under eksamen oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for student som eventuelt yter hjelp. Studenten kan da velge om han//hun vil fortsette eller avbryte prøven. Fusk eller forsøk på fusk ved hjemmeeksamen kan være kopiering eller avskrivning av litteratur uten henvisninger. Det gjelder også dersom besvarelsen er preget av manglende selvstendighet i arbeidet, f.eks. fordi besvarelsen er svært lik en annen/andre besvarelser, eller fordi den åpenbart er utført av andre enn studenten.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Konsekvenser for studenten ved fusk/forsøk på fusk framgår av §§ 42 og 54 i lov om universiteter og høgskoler av 12. mai 1995 nr. 22.</article></article><article class="legalArticle" data-lovdata-URL="LTI/forskrift/1996-03-21-708/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Utsatt eksamen – ny eksamen</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">En student som på grunn av gyldig fravær ikke avlegger eksamen til ordinær tid, har rett til å gå opp til utsatt eksamen. Med gyldig fravær menes fravær på grunn av dokumentert sykdom eller annen dokumentert, tvingende fraværsgrunn. Avdelingsstyret eller det organ det delegerer til avgjør om fravær fra eksamen kan godkjennes som gyldig fravær.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">I de utdanninger hvor videre deltakelse er avhengig av bestått eksamen i fag/emne/kurs, har studenter som har strøket til ordinær eksamen, rett til å gå opp til ny eksamen. Ny eksamen skal da om mulig arrangeres senest i løpet av 2. uke i det påfølgende semester. Dersom det ikke er automatisk oppmelding, skal frist for oppmelding fastsettes av avdelingsstyret eller det organ det delegerer til.</article><article class="legalP" data-absoluteaddress="/paragraf/13/ledd/3/" id="paragraf-13-ledd-3">Utsatt eksamen og ny eksamen i et fag/kurs/emne kan arrangeres samtidig.</article><article class="legalP" data-absoluteaddress="/paragraf/13/ledd/4/" id="paragraf-13-ledd-4">Utsatt eksamen og ny eksamen blir bare arrangert dersom en eller flere av høgskolens studenter som har hatt gyldig fravær eller som har strøket til siste ordinære eksamen, melder seg opp innen fastsatt frist. Avdelingsstyret selv kan bestemme at slik eksamen også skal være åpen for studenter fra siste studieår som ønsker å forbedre sin karakter fra avsluttende eksamen. I motsatt fall må disse gå opp til neste ordinære eksamen.</article><article class="legalP" data-absoluteaddress="/paragraf/13/ledd/5/" id="paragraf-13-ledd-5">Ved endring av studieplan/fagplan/pensum har studenten rett til å gå opp til utsatt eksamen/ny eksamen etter den ordning som gjaldt da han/hun fulgte undervisningen i inntil ett år etter at endringen ble foretatt.</article><article class="legalP" data-absoluteaddress="/paragraf/13/ledd/6/" id="paragraf-13-ledd-6">For kurs som opphører, gjelder følgende særordning:</article><article class="legalP" data-absoluteaddress="/paragraf/13/ledd/7/" id="paragraf-13-ledd-7">Dersom det etter siste ordinære eksamen og èn utsatt//ny eksamen i et kurs/emne fremdeles gjenstår studenter med ikke bestått eller gyldig fravær, kan det etter søknad avholdes en tredje og siste eksamen. Slik tredje eksamen skal avholdes innen ett år etter siste ordinære eksamen. Avdelingsstyret eller det organ avdelingsstyret delegerer til kan dispensere fra dette dersom en student med gyldig fravær ikke har fått anledning/mulighet til å framstille seg til ovennevnte eksamen.</article></article><article class="legalArticle" data-lovdata-URL="LTI/forskrift/1996-03-21-708/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Klage</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Klage over formelle feil ved eksamen eller prøve skal behandles av klagenemnda ved Høgskolen i Oslo, jfr. § 51 i lov om universiteter og høgskoler av 12. mai 1995 nr. 22. Begrunnet klage sendes gjennom avdelingen til høgskolens administrasjon, som forelegger den for klagenemnda.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Når det gjelder klage for å få forbedret karakter, jfr. § 52 i loven, gjelder følgende:</article><article class="legalP" data-absoluteaddress="/paragraf/14/ledd/3/" id="paragraf-14-ledd-3">Dersom det er utarbeidet retningslinjer for sensur, skal de gjøres tilgjengelige ved gjennomsyn for studenter som ber om det.</article><article class="legalP" data-absoluteaddress="/paragraf/14/ledd/4/" id="paragraf-14-ledd-4">Hvis sensorene i forbindelse med krav om begrunnelse finner at det kan være grunn til å endre den fastsatte karakter, skal de gi uttrykk for dette i skriftlig begrunnelse for karakterfastsettelsen. Sensorene kan endre den opprinnelige karakterfastsettelse til gunst for studenten.</article><article class="legalP" data-absoluteaddress="/paragraf/14/ledd/5/" id="paragraf-14-ledd-5">Endring kan gjøres til gunst eller ugunst for klageren. Endring skal alltid foretas når klagekommisjonen finner at klageren med urette har fått karakteren «ikke bestått».</article></article><article class="legalArticle" data-lovdata-URL="LTI/forskrift/1996-03-21-708/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Vitnemål</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Vitnemål skal utstedes etter avsluttet grad, yrkesutdanning eller utdanningsprogram.</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">For mindre enheter eller ikke fullførte yrkesutdanninger eller andre utdanningsprogram utstedes karakterutskrift.</article><article class="legalP" data-absoluteaddress="/paragraf/15/ledd/3/" id="paragraf-15-ledd-3">På karakterutskrift og vitnemål skal det angis hvilket semester eksamen er avlagt. Hvis en student etter fullført studium eller grad på nytt avlegger eksamen i emne/fag som inngår i vedkommende fageksamen/grad, utstedes ny karakterutskrift. Dersom den nye karakteren inngår som del av en samlekarakter, kan det etter søknad utstedes nytt vitnemål.</article><article class="legalP" data-absoluteaddress="/paragraf/15/ledd/4/" id="paragraf-15-ledd-4">Dersom en student har fått fritak for eksamen etter reglene i § 6, skal dette framgå av vitnemålet.</article><article class="legalP" data-absoluteaddress="/paragraf/15/ledd/5/" id="paragraf-15-ledd-5">Dersom en student gjennomfører studiet ved flere høgskoler, er hovedregelen den at vitnemålet utstedes ved den høgskolen der studiet blir avsluttet.</article></article><article class="legalArticle" data-lovdata-URL="LTI/forskrift/1996-03-21-708/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Forskriften trer i kraft 1. august 1996.</article></article></main></body></html>