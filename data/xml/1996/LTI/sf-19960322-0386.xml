<!DOCTYPE html><html lang="no"><head><title>Forskrift om endring i forskrift om løfteinnretninger og løfteredskap i petroleumsvirksomheten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1996-03-22-386</dd><dt class="dokid">DokumentID</dt><dd class="dokid">LTI/forskrift/1996-03-22-386</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 8</dd><dt class="dateInForce">I kraft fra</dt><dd class="dateInForce">1996-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-02-07-148</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-06-28-1215/§7</li><li>forskrift/1985-06-28-1215/§21</li><li>forskrift/1985-06-28-1215/§24</li><li>forskrift/1985-06-28-1215/§30</li><li>forskrift/1985-06-28-1215/§41</li></ul></dd><dt class="dateOfPublication">Kunngjort</dt><dd class="dateOfPublication">1996-06-03</dd><dt class="title">Tittel</dt><dd class="title">Forskrift om endring i forskrift om løfteinnretninger og løfteredskap i petroleumsvirksomheten.</dd><dt class="miscInformation">Annet om dokumentet</dt><dd class="miscInformation">Fastsatt av Oljedirektoratet 22. mars 1996 med hjemmel i kgl.res. av 28. juni 1985 nr. 1215 om sikkerhet m.v. til lov om petroleumsvirksomhet § 7, jf. § 21, § 24, § 30 og § 41, jf. delegeringsvedtak av 28. juni 1985 nr. 1419.</dd><dt class="refid">RefID</dt><dd class="refid">forskrift/1996-03-22-386</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om løfteinnretninger og løfteredskap i petroleumsvirksomheten.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-22-386" id="dokument"><h1>Forskrift om endring i forskrift om løfteinnretninger og løfteredskap i petroleumsvirksomheten.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-03-22-386/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 7. februar 1992 nr. 148 om løfteinnretninger og løfteredskap i petroleumsvirksomheten gjøres følgende endringer:</article> <article class="defaultP" margin-top="true">§ 2 siste ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Forskriften kommer ikke til anvendelse for heiser, trucker og hengestillas.</article> <article class="defaultP" margin-top="true">§ 3 definisjonen «Maskin» skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Maskin. Med maskin menes:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">En rekke deler eller komponenter som er satt sammen slik at minst en del er bevegelig, og som eventuelt har de nødvendige drivanordninger, styre- og energitilførselssystemer osv og som er montert sammen for en bestemt bruk, særlig til behandling, bearbeiding, flytting eller pakking av materiale.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">En samling av maskiner som for å oppnå et bestemt resultat, er oppstilt og styrt slik at de virker som en enhet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Utskiftbart utstyr som endrer en maskins funksjon og som markedsføres med sikte på montering, foretatt av arbeidstakeren selv, på en maskin eller en rekke forskjellige maskiner eller på en trekkvogn. Dette gjelder ikke utstyr som er reservedeler eller verktøy.</article></article></li></ul></article> <article class="defaultP" margin-top="true">§ 3 ny definisjon «Sakkyndig virksomhet» skal erstatte nåværende definisjon «Sakkyndig person»:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Sakkyndig virksomhet: Person eller enhet i operatørens organisasjon, annet firma eller institusjon som har tilstrekkelig kompetanse (teoretisk kunnskap og praktisk erfaring) til å forstå løfteinnretningers konstruksjon, beregninger og virkemåte, og som kan utføre de nødvendige undersøkelser og prøver.</article> <article class="defaultP" margin-top="true">§ 3 definisjonen «Sertifisering» oppheves.</article> <article class="defaultP" margin-top="true">§ 3 ny definisjon «Sakkyndig kontroll» skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Sakkyndig kontroll: undersøkelse og prøving utført av sakkyndig virksomhet for å bedømme om en løfteinnretning eller et løfteredskap oppfyller forskriftens krav og er fullt forsvarlig montert og vedlikeholdt. Sakkyndig virksomhet utsteder bruksattest etter gjennomført kontroll.</article> <article class="defaultP" margin-top="true">§ 12 femte ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Løfteinnretninger og løfteredskap som tas i bruk på permanent plasserte innretninger skal oppfylle kravene gitt i forskrift av 19. august 1994 nr. 820 om maskiner (maskinforskriften), herunder ha CE-merking og samsvarserklæring.</article> <article class="defaultP" margin-top="true">§ 12 nytt sjette ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Kravet i denne paragrafen femte ledd gjelder for løfteinnretninger og løfteredskap som er markedsført etter 8. april 1995.</article> <article class="defaultP" margin-top="true">§ 15 andre og tredje ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Før en løfteinnretning tas i bruk for første gang, skal sakkyndig virksomhet kontrollere oppstilling og klargjøring av denne, og bruksattest utstedes.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Løfteinnretning skal kontrolleres av sakkyndig virksomhet minst en gang hver 12. måned.</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Løfteredskap skal brukes og vedlikeholdes i henhold til anerkjente normer. Ved valg av norm skal det tas hensyn til de operasjonelle og klimatiske forhold løfteredskapet utsettes for.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Før løfteredskap tas i bruk første gang skal det kontrolleres av sakkyndig virksomhet, og bruksattest skal utstedes.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Løfteredskap skal kontrolleres av sakkyndig virksomhet minst en gang hver 12. måned.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-03-22-386/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. august 1996.</article></section></main></body></html>