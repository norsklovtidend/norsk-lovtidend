<!DOCTYPE html><html lang="no"><head><title>Forskrift om tekniske krav for laveffekts radioutstyr i frekvensbåndet 25 MHz til 1000 MHz.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:27</dd><dt class="legacyID">Datokode</dt><dd class="legacyID">FOR-1996-07-09-718</dd><dt class="dokid">DokumentID</dt><dd class="dokid">LTI/forskrift/1996-07-09-718</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 14</dd><dt class="dateInForce">I kraft fra</dt><dd class="dateInForce">1996-07-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-04-1026</li><li>forskrift/1992-12-04-1027</li><li>forskrift/1992-12-04-1035</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§4-2</li><li>forskrift/1995-12-15-1032/§2</li><li>lov/1995-06-23-39/§6-3</li><li>forskrift/1996-04-29-403</li></ul></dd><dt class="dateOfPublication">Kunngjort</dt><dd class="dateOfPublication">1996-08-26</dd><dt class="title">Tittel</dt><dd class="title">Forskrift om tekniske krav for laveffekts radioutstyr i frekvensbåndet 25 MHz til 1000 MHz.</dd><dt class="miscInformation">Annet om dokumentet</dt><dd class="miscInformation">Fastsatt av Statens teleforvaltning 9. juli 1996 med hjemmel i lov 23. juni 1995 nr. 39 om telekommunikasjon § 4-2 og § 6-3, jf. forskrift 15. desember 1995 nr. 1032 om funksjonsfordeling innen telemyndigheten § 2, samt Samferdselsdepartementets delegeringsvedtak 29. april 1996 nr. 403.</dd><dt class="refid">RefID</dt><dd class="refid">forskrift/1996-07-09-718</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tekniske krav for laveffekts radioutstyr i frekvensbåndet 25 MHz til 1000 MHz.<ul class="tocSubUl"><li>§ 1. Virkeområde m.v.</li><li>§ 2. Tekniske krav</li><li>§ 3. Utstyrsklasser</li><li>§ 4. Dispensasjon</li><li>§ 5. Overgangsbestemmelser</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1996-07-09-718" id="dokument"><h1>Forskrift om tekniske krav for laveffekts radioutstyr i frekvensbåndet 25 MHz til 1000 MHz.</h1><article class="legalArticle" data-lovdata-URL="LTI/forskrift/1996-07-09-718/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde m.v.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder for radioutstyr med sendeeffekt opptil 500 mW med antenneplugg og/eller integrert antenne for bruk i frekvensbåndet 25 MHz til 1000 MHz. Forskriften omfatter utstyr som kan klassifiseres i henhold til § 3. Dette omfatter radioutstyr for ulike anvendelser blant annet for alarmoverføringer, fjernstyring, fjernmåling, hobbyformål, leker, enkelt taleutstyr etc. Utstyret kan være bærbart, mobilt eller for fast installasjon. Forskriften omfatter ikke radioutstyr som kun er beregnet for mottak av radiosignaler.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For å omfattes av denne forskriften skal utstyr for tale være for kortvarig bruk på spesielt avsatte frekvenser. Kortvarig bruk innebærer at kontinuerlig sending ikke tillates, dvs. senderne skal være taleaktivert eller styrt av fjærbelastede trykkbrytere.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften omfatter de grunnleggende krav som utstyret må tilfredsstille for å kunne bli typegodkjent.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Tillatte frekvenser for utstyr som omfattes av denne forskriften er gitt i egne bestemmelser fra Statens teleforvaltning.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Når det gjelder kontroll, klageadgang og nasjonale merkebestemmelser etc. vises det til gjeldende forskrift om typegodkjenning av teleterminalutstyr og radioutstyr.</article><article class="legalP" data-absoluteaddress="/paragraf/1/ledd/6/" id="paragraf-1-ledd-6">For salg, markedsføring, installasjon, drift og bruk vises det til gjeldende regelverk.</article><article class="legalP" data-absoluteaddress="/paragraf/1/ledd/7/" id="paragraf-1-ledd-7">For utstyr beregnet for tilknytning til offentlig telenett vises det til gjeldende tekniske forskrifter for tilknytning til aktuelt telenett.</article></article><article class="legalArticle" data-lovdata-URL="LTI/forskrift/1996-07-09-718/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tekniske krav</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utstyr som omfattes av denne forskriften skal oppfylle alle krav i midlertidig Europeisk Telekommunikasjons Standard NS-I-ETS 300 220 (Radioutstyr og -systemer (RES); Kortdistanseutstyr. Tekniske kjennetegn og målemetoder for radioutstyr for bruk i frekvensbånd mellom 25 MHz og 1000 MHz med effektnivåer opptil 500 mW), 1. utgave mai 1994.</article></article><article class="legalArticle" data-lovdata-URL="LTI/forskrift/1996-07-09-718/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utstyrsklasser</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utstyret grupperes i utstyrsklasser og underklasser som vist i tabell 1 og 2 nedenfor. I.S.M. refererer til utstyr som operer innenfor frekvensbånd som er avsatt for industrielle, vitenskapelige og medisinske formål (Industrial Scientific and Medical bands).</article><article class="centeredP" data-text-align="center"><i>Tabell 1 Utstyrsklasser</i><table><thead><tr><th data-text-align="left" data-vertical-align="top">Klasse</th><th data-text-align="left" data-vertical-align="top">Frekvensområde</th><th data-text-align="left" data-vertical-align="top">Maksimal effekt</th></tr><tr><th data-text-align="left" data-vertical-align="top" /><th data-text-align="left" data-vertical-align="top">MHz</th><th data-text-align="left" data-vertical-align="top">(avledet eller</th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top">utstrålt) mW</th></tr></thead><tbody><tr><td data-text-align="left" data-vertical-align="top">I</td><td data-text-align="left" data-vertical-align="top">25 til 1000</td><td data-text-align="left" data-vertical-align="top">10</td></tr><tr><td data-text-align="left" data-vertical-align="top">II</td><td data-text-align="left" data-vertical-align="top">300 til 1000</td><td data-text-align="left" data-vertical-align="top">25</td></tr><tr><td data-text-align="left" data-vertical-align="top">III</td><td data-text-align="left" data-vertical-align="top">25 til 300</td><td data-text-align="left" data-vertical-align="top">100</td></tr><tr><td data-text-align="left" data-vertical-align="top">IV</td><td data-text-align="left" data-vertical-align="top">300 til 1000</td><td data-text-align="left" data-vertical-align="top">500</td></tr></tbody></table></article><article class="centeredP" data-text-align="center"><i>Tabell 2 Underklasser</i><table><thead><tr><th data-text-align="left" data-vertical-align="top">Underklasse</th><th data-text-align="left" data-vertical-align="top">Frekvensbånd</th><th data-text-align="left" data-vertical-align="top">Antenne</th></tr></thead><tbody><tr><td data-text-align="left" data-vertical-align="top">a</td><td data-text-align="left" data-vertical-align="top">I.S.M.</td><td data-text-align="left" data-vertical-align="top">Integrert antenne</td></tr><tr><td data-text-align="left" data-vertical-align="top">b</td><td data-text-align="left" data-vertical-align="top">Utenfor I.S.M.</td><td data-text-align="left" data-vertical-align="top">Integrert antenne</td></tr><tr><td data-text-align="left" data-vertical-align="top">c</td><td data-text-align="left" data-vertical-align="top">I.S.M.</td><td data-text-align="left" data-vertical-align="top">Antenne kontakt</td></tr><tr><td data-text-align="left" data-vertical-align="top">d</td><td data-text-align="left" data-vertical-align="top">Utenfor I.S.M.</td><td data-text-align="left" data-vertical-align="top">Antenne kontakt</td></tr></tbody></table></article></article><article class="legalArticle" data-lovdata-URL="LTI/forskrift/1996-07-09-718/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens teleforvaltning kan dispensere fra denne forskriften når særlige hensyn tilsier det.</article></article><article class="legalArticle" data-lovdata-URL="LTI/forskrift/1996-07-09-718/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I en overgangsperiode på 6 måneder etter denne forskrifts ikrafttredelse, kan den som søker godkjenning av radioutstyr som faller inn under denne forskriften, anvende de tekniske kravene fra forskriftene som oppheves i § 6. For at Statens teleforvaltning skal innvilge en slik søknad, må denne sammen med målerapporter for angjeldende utstyr fra godkjent målelaboratorium, være registrert hos Statens teleforvaltning før utløpet av 6 måneders perioden.</article></article><article class="legalArticle" data-lovdata-URL="LTI/forskrift/1996-07-09-718/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fra samme dato oppheves følgende tre forskrifter dog med en overgangsperiode på 6 måneder som nevnt i § 5:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">Forskrift av 4. desember 1992 nr. 1026 om typegodkjenning av fjernstyrings- og fjernmålingsutstyr i frekvensbånd som primært er avsatt for industrielle, vitenskapelige og medisinske formål (ISM-båndene).</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">Forskrift av 4. desember 1992 nr. 1027 om typegodkjenning av fjernstyrings- og fjernmålingsutstyr utenfor frekvensbånd som primært er avsatt for industrielle, vitenskapelige og medisinske formål (ISM-båndene).</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/3/" id="paragraf-6-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/3/ledd/1/" id="paragraf-6-ledd-2-punkt-3-ledd-1">Forskrift av 4. desember 1992 nr. 1035 om typegodkjenning av fjernstyrings-, fjernmålingsutstyr på frekvensen 433,92 MHz.</article></article></li></ul></article></article></main></body></html>