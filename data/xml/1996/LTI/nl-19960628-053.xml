<!DOCTYPE html><html lang="no"><head><title>Lov om endringar i lov av 13. juni 1969 nr. 24 om grunnskolen m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">LOV-1996-06-28-53</dd><dt class="dokid">DokumentID</dt><dd class="dokid">LTI/lov/1996-06-28-53</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 11</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-13-24</li><li>lov/1973-06-08-49</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-07-19</dd><dt class="titleShort">Korttittel</dt><dd class="titleShort">Endringslov til grunnskoleloven mm</dd><dt class="title">Tittel</dt><dd class="title">Lov om endringar i lov av 13. juni 1969 nr. 24 om grunnskolen m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.40 (1995–1996), Innst.O.nr.56 (1995–1996), Besl.O.nr.64 (1995–1996). Odels- og lagtingsvedtak hhv. 21. mai og 6. juni 1996. Fremja av Kirke-, utdannings- og forskingsdepartementet.</dd><dt class="refid">RefID</dt><dd class="refid">lov/1996-06-28-53</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov av 13. juni 1969 nr. 24 om grunnskolen m.m.<ul class="tocSubUl"><li>I.</li><li>II.</li><li>III.</li></ul></li></ul></dd></dl></header><main class="documentBody" data-lovdata-URL="LTI/lov/1996-06-28-53" id="dokument"><h1>Lov om endringar i lov av 13. juni 1969 nr. 24 om grunnskolen m.m.</h1><article class="defaultP" data-text-size="small">Endring i følgjande lov:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 8. juni 1973 nr. 49 om lærarutdanning.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1996-06-28-53/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 13. juni 1969 nr. 24 om grunnskolen blir det gjort følgjande endringar:</article> <article class="defaultP" margin-top="true"><i>§ 4 Skyss og innhysing</i><p class="leddfortsettelse">Nr. 1 første ledd skal lyde:</p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">For elevar i 1. klasse/førskolen som har meir enn 2 km veg frå heimen til skolen eller må nytte båt, skipar fylkeskommunen dagleg skyss i samråd med kommunane. For elevar i 2.-10. klasse er skyssgrensa 4 km. Kvar kommune dekkjer utgifter for sine elevar etter gjeldande persontakst. I særlege tilfelle har kommunen eit sjølvstendig ansvar for å skipe skyss for dei elevane i 1. klasse/førskolen som har skoleveg kortare enn 2 km og for dei elevane i 2.-10. klasse som har skoleveg kortare enn 4 km.</article> <article class="defaultP" margin-top="true"><i>§ 5 Klasseskipnaden</i><p class="leddfortsettelse">Nr. 1 første ledd skal lyde:</p></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Elevtalet skal ikkje vere over 12 i udelt, 30 i todelt, 50 i tredelt og 84 i firedelt skole. I femdelt og seksdelt skole skal årgangstalet i regelen ikkje vere over 15.</article> <article class="defaultP" margin-top="true">Nr. 1 nytt tredje ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">1. klasse/førskolen med meir enn 18 elevar skal ha to lærarar i kvar undervisningstime. Delar av undervisninga kan likevel gjevast med éin lærar, dersom det blir kompensert i andre delar av undervisninga.</article> <article class="defaultP" margin-top="true"><i>§ 7 Undervisninga</i><p class="leddfortsettelse">Nr. 2 skal lyde:</p><ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">2.</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Læreplanen skal til vanleg femne om kristendomskunnskap med religions- og livssynsorientering, norsk, matematikk, framandspråk, kroppsøving, kunnskap om heimen, samfunnet, naturen og om opplæring estetisk, praktisk og sosialt.</article></article></li></ul></article> <article class="defaultP" margin-top="true">Nr. 4 andre ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Undervisninga i kristendomskunnskap med religions- og livssynsorientering skal:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">gje grundig kjennskap til Bibelen og kristendommen som kulturarv og evangelisk-luthersk tru,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">gje kjennskap til andre kristne kyrkjesamfunn,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">gje kjennskap til andre verdsreligionar og livssyn, etiske og filosofiske emne,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/4/" id="kapittel-1-ledd-5-punkt-4"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/4/ledd/1/" id="kapittel-1-ledd-5-punkt-4-ledd-1">fremje forståing og respekt for kristne og humanistiske verdiar,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/5/" id="kapittel-1-ledd-5-punkt-5"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/5/ledd/1/" id="kapittel-1-ledd-5-punkt-5-ledd-1">fremje forståing, respekt og evne til dialog mellom menneske med ulik oppfatning av trus- og livssynsspørsmål.</article></article></li></ul></article> <article class="defaultP" margin-top="true">Nr. 4 tredje ledd bortfaller.</article> <article class="defaultP" margin-top="true"><i>§ 18 Krav til utdanning m.m.</i><p class="leddfortsettelse">Nr. 3 første ledd skal lyde:</p></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Den som skal undervise i kristendomskunnskap med religions- og livssynsorientering, skal ta utgangspunkt i skolen sin føremålsparagraf og presentera kristendommen, dei ulike religionar og livssyn ut frå sin eigenart. Dei same pedagogiske prinsipp skal leggjast til grunn for undervisninga i dei ulike emne.</article> <article class="defaultP" margin-top="true">Nr. 3 andre ledd bortfaller.</article> <article class="defaultP" margin-top="true"><i>§ 40 Målet i skolen</i><p class="leddfortsettelse">Nr. 5 og nr. 6 første ledd skal lyde:</p><ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">5.</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">Dei to siste åra i grunnskolen skal elevane ha opplæring i begge målformer. Departementet fastset dei nærmare føresegner for slik undervisning. Frå åttande klassesteget avgjer elevane sjølve kva målform dei skal nytte.</article><article class="legalP" data-absoluteaddress="/kapittel/1/ledd/6/punkt/1/ledd/2/" id="kapittel-1-ledd-6-punkt-1-ledd-2">Departementet kan gje føresegner om fritak frå opplæring i sidemålet.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/6/punkt/2/" id="kapittel-1-ledd-6-punkt-2"><span class="data-originalId">6.</span><article class="legalP" data-absoluteaddress="/kapittel/1/ledd/6/punkt/2/ledd/1/" id="kapittel-1-ledd-6-punkt-2-ledd-1">Foreldra for minst 10 elevar på eit av klassestega 1-7 som ønskjer at borna deira skal få nytte eit anna skriftleg opplæringsmål enn det som er vedteke for skolen, kan krevje klassedeling dersom det ikkje blir mindre enn 10 elevar i kvar klasse.</article></article></li></ul></article> <article class="defaultP" margin-top="true"><i>§ 40 a Samisk i opplæringa</i><p class="leddfortsettelse">Nr. 1 skal lyde:</p><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/6/punkt/3/" id="kapittel-1-ledd-6-punkt-3"><span class="data-originalId">1.</span><article class="legalP" data-absoluteaddress="/kapittel/1/ledd/6/punkt/3/ledd/1/" id="kapittel-1-ledd-6-punkt-3-ledd-1">Born i samiske distrikt har rett til å få opplæring i eller på samisk. Frå og med åttande klassesteget er det elevane sjølve som tek avgjerd.</article><article class="legalP" data-absoluteaddress="/kapittel/1/ledd/6/punkt/3/ledd/2/" id="kapittel-1-ledd-6-punkt-3-ledd-2">Elevar med opplæring i eller på samisk blir fritekne for opplæring i ei av dei norske målformene på 9. og 10. klassesteg.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1996-06-28-53/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 8. juni 1973 nr. 49 om lærarutdanning blir det gjort følgjande endring:</article> <article class="defaultP" margin-top="true"><i>§ 13 Grunnskole</i><p class="leddfortsettelse">§ 13 andre ledd skal lyde:</p></article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Den som ikkje har allmennlærarutdanning, kan på barnesteget berre tilsetjast for undervisning i einskilde fag. Statens utdanningskontor eller departementet kan gjere unntak frå dette kravet når særlege omsyn gjer det naudsynt eller ønskjeleg. Førskolelærar kan tilsetjast etter føresegner gjevne av departementet eller når særlege omsyn elles gjer det ønskjeleg.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1996-06-28-53/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Denne lova trer i kraft frå den tida Kongen fastset. Kongen kan fastsette at dei ulike delane av lova trer i kraft til ulik tid.</article></section></main></body></html>