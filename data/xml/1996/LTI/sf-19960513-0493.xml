<!DOCTYPE html><html lang="no"><head><title>Forskrift om endring i forskrift om forrenting og tilbakebetaling av lån i 1996.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1996-05-13-493</dd><dt class="dokid">DokumentID</dt><dd class="dokid">LTI/forskrift/1996-05-13-493</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 9</dd><dt class="dateInForce">I kraft fra</dt><dd class="dateInForce">1996-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-12-22-1201</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-04-26-21</li></ul></dd><dt class="dateOfPublication">Kunngjort</dt><dd class="dateOfPublication">1996-06-21</dd><dt class="title">Tittel</dt><dd class="title">Forskrift om endring i forskrift om forrenting og tilbakebetaling av lån i 1996.</dd><dt class="miscInformation">Annet om dokumentet</dt><dd class="miscInformation">Fastsett av Kyrkje-, utdannings- og forskingsdepartementet 13. mai 1996 med heimel i lov 26. april 1985 nr. 21 om utdanningsstøtte til elever og studenter.</dd><dt class="refid">RefID</dt><dd class="refid">forskrift/1996-05-13-493</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forrenting og tilbakebetaling av lån i 1996.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-05-13-493" id="dokument"><h1>Forskrift om endring i forskrift om forrenting og tilbakebetaling av lån i 1996.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-05-13-493/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 22. desember 1995 nr. 1201 om forrenting og tilbakebetaling av lån for 1996, blir det gjort følgjande endringar:</article> <article class="defaultP" margin-top="true">I Kap. VI Forrenting og tilbakebetaling av lån i 1996 gjøres følgjande endringar:</article> <article class="defaultP" margin-top="true">Pkt 1.4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved overgang frå halvårige til kvartalsvise terminforfall vil alle lån med betalingsvilkår få nye terminforfall. Den tidlegare ordningen med lågterminar vil framleis gjelde for låntakarar som har slike betalingsvilkår.</article> <article class="defaultP" margin-top="true">Pkt. 2.2 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det blir rekna rentesrente med den rentesatsen som gjeld. I 1996 blir renter som ikkje er betalte, sette renteberande 1. april og 15. november. For låntakar som har lån frå før 1. juli 1985, blir det ikkje rekna renter av rentegjeld som er opparbeid før 1. januar 1990.</article> <article class="defaultP" margin-top="true">Pkt. 3.3 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Nedbetalingstida kan i visse høve utvidast ved betalingsutsetjingar på til saman to år. Sjå også punkt 10.3. Nedbetalingstida kan likevel ikkje utvidast til meir enn 30 år.</article> <article class="defaultP" margin-top="true">Pkt. 4.1 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Terminbeløpa blir fastsette etter annuitetsprinsippet, slik at lånet blir nedbetalt på den fastlagde nedbetalingstida. Minste halvårige terminbeløp er likevel kr. 3.600. Minste kvartalsvise terminbeløp er kr. 1.800.</article> <article class="defaultP" margin-top="true">Pkt. 4.2 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Betalingsutsetjing kan ikkje bli gitt dersom det fører til at dei framtidige terminbeløpa blir minst 1,35 gonger større enn halvparten av det opphavelege terminbeløpet. Ved overgang frå halvårlege til kvartalsvise terminforfall vil betalingsutsetjing ikkje bli gitt dersom det fører til at framtidige, kvartalsvise terminbeløp blir minst 1,35 gonger større enn halvparten av det halvårlege terminbeløpet. Sjå og punkt 3.2 og 3.3.</article> <article class="defaultP" margin-top="true">Pkt. 5.1 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Første terminforfall blir til vanleg fastsett til ca. 10 månader etter at utdanninga er avslutta eller avbroten. Dette gjeld også ved ny betalingsplan etter pkt. 3.1.</article> <article class="defaultP" margin-top="true">Pkt. 5.2 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Terminforfalla i 1996 er 1. april, 15. august og 15. november.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Lånekassen kan etter nærare reglar gjere unntak for einskilde grupper.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Terminbeløpet skal betalast sjølv om låntakaren ikkje har motteke varsel, t.d. ved adresseendring. Låntakaren pliktar snarast råd å melde adresseendring til Lånekassen eller til folkeregisteret. Låntakarar som er busette i utlandet, må melde adresseendring direkte til Lånekassen.</article> <article class="defaultP" margin-top="true">Pkt. 5.3. skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Ved varsling om terminbeløp som forfell, får låntakaren lagt til eit gebyr på kr. 45 ved forfall 1. april og kr. 20 ved forfalla 15. august og 15. november. Gebyret kjem i tillegg til terminbeløpet.</article> <article class="defaultP" margin-top="true">Pkt. 9.1 skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Ein låntakar i deltidsutdanning som kan få støtte etter kap. I, punkt 4.2, men som ikkje oppfyller krava til rentefritak, kan få betalingsutsetjing i til saman to år når brutto månadsinntekt er kr. 10.100 eller mindre. Grensa blir heva med kr. 970 for kvart barn under 16 år som låntakaren forsørgjer. Blir det gitt betalingsutsetjing i meir enn to år, skal terminbeløpet oppjusterast. Det kan ikkje bli gitt utsetjing til låntakar som tek deltidsutdanning i utlandet, jf. kap. I, punkt 6.1 og kap. V, punkt 3.2.</article> <article class="defaultP" margin-top="true">Pkt. 9.2 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Ein låntakar som tek fulltidsutdanning som er omfatta av støtteordningane i Lånekassen, men som ikkje kan få støtte etter kap. I, kan få betalingsutsetjing i til saman eitt år når brutto månadsinntekt er kr. 12.600 eller mindre. Grensa blir heva med kr. 970 for kvart barn under 16 år som låntakaren forsørgjer.</article> <article class="defaultP" margin-top="true">Pkt 10.3 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Betalingsutsetjing etter punkta 10.1.1 – 10.1.3 og 10.2 kan til saman bli gitt i to år utan oppjustering av terminbeløpet. Dersom betalingsutsetjing blir gitt for meir enn to år til saman, skal terminbeløpet oppjusterast.</article> <article class="defaultP" margin-top="true">Pkt. 10.4 skal lyde:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Låntakar som får ein vanskeleg økonomisk situasjon som dei ikkje kunne sjå på førehand, kan få betalingsutsetjing. Betalingsutsetjing etter same årsaka kan berre bli gitt i til saman eit halvt år. Søknad om slik betalingsutsetjing må sendast inn seinast ein månad etter terminforfall. Betalingsutsetjing etter dette punktet fører til vanleg til at seinare terminbeløp blir auka, slik at nedbetalingstida ikkje blir lengre..</article> <article class="defaultP" margin-top="true">I Kap. VII Inntektsavhengig nedsetjing av terminbeløp for 1996 (INTB), blir det gjort følgjande endringar:</article> <article class="defaultP" margin-top="true">Pkt. 2.2 skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Låntakar som får betalingslette etter kap. VI eller kap. IX i 1996, kan få terminbeløpet for forfall det ikkje er gitt betalingslette for, nedsett etter nærare reglar.</article> <article class="defaultP" margin-top="true">Pkt. 2.3.1 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Nedsetjing av terminbeløp vil likevel ikkje bli gitt dersom det fører til at framtidige terminbeløp blir minst 1,35 gonger større enn det opphavelege terminbeløpet. Ved overgang frå halvårlege til kvartalsvise terminforfall vil nedsetjing av terminbeløp ikkje bli gitt dersom det fører til at framtidige, kvartalsvise terminbeløp blir minst 1,35 gonger større enn halvparten av det halvårlege terminbeløpet.</article> <article class="defaultP" margin-top="true">Pkt. 6.2 skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Søknad om nedsette terminbeløp for forfalla i 1996 må vere motteken av Lånekassen seinast 10. februar 1996.</article> <article class="defaultP" margin-top="true">I Kap. XI Misleghaldne lån som er permanent overførte til Statens innkrevingssentral i 1996 blir det gjort følgjande endring:</article> <article class="defaultP" margin-top="true">Pkt. 3.1.1 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Det blir rekna rentesrente med den rentesatsen som gjeld. I 1996 blir renter som ikkje er betalte, sette renteberande 1. april og 15. november. For låntakar som har lån frå før 1. juli 1985, blir det ikkje rekna renter av rentegjeld som er opparbeid før 1. januar 1990.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-05-13-493/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringane trer i kraft 1. juni 1996.</article></section></main></body></html>