<!DOCTYPE html><html lang="no"><head><title>Forskrift om endring i forskrift om skattefri omdannelse av personlig eiet næringsvirksomhet til aksjeselskap og til deltakerlignet selskap, samt omdannelse fra en type deltakerlignet selskap til en annen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1996-05-28-521</dd><dt class="dokid">DokumentID</dt><dd class="dokid">LTI/forskrift/1996-05-28-521</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 9</dd><dt class="dateInForce">I kraft fra</dt><dd class="dateInForce">1996-05-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-01-17-22</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-06-09-16</li><li>lov/1990-06-15-21</li></ul></dd><dt class="dateOfPublication">Kunngjort</dt><dd class="dateOfPublication">1996-06-21</dd><dt class="title">Tittel</dt><dd class="title">Forskrift om endring i forskrift om skattefri omdannelse av personlig eiet næringsvirksomhet til aksjeselskap og til deltakerlignet selskap, samt omdannelse fra en type deltakerlignet selskap til en annen.</dd><dt class="miscInformation">Annet om dokumentet</dt><dd class="miscInformation">Fastsatt av Finans- og tolldepartementet 28. mai 1996 med hjemmel i avsnitt I i lov av 9. juni 1961 nr. 16 om tillegg til lov om skatt av formue og inntekt (skatteloven) av 18. august 1911 nr. 8, jf. endringslov av 15. juni 1990 nr. 21.</dd><dt class="refid">RefID</dt><dd class="refid">forskrift/1996-05-28-521</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skattefri omdannelse av personlig eiet næringsvirksomhet til aksjeselskap og til deltakerlignet selskap, samt omdannelse fra en type deltakerlignet selskap til en annen.<ul class="tocSubUl"><li>I<ul class="tocSubUl"><li>§ 9. Kontinuitet på eiersiden</li><li>§ 10. Solidaransvar for skatter</li><li>§ 11. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-05-28-521" id="dokument"><h1>Forskrift om endring i forskrift om skattefri omdannelse av personlig eiet næringsvirksomhet til aksjeselskap og til deltakerlignet selskap, samt omdannelse fra en type deltakerlignet selskap til en annen.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-05-28-521/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 17. januar 1991 nr. 22 om skattefri omdannelse av personlig eiet næringsvirksomhet til aksjeselskap og til deltakerlignet selskap, samt omdannelse fra en type deltakerlignet selskap til en annen gjøres følgende endringer:</article> <article class="defaultP" margin-top="true">Overskriften skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Forskrift om skattefri omdannelse av personlig eiet næringsvirksomhet til aksjeselskap og deltakerlignet selskap, samt omdannelse av ansvarlig selskap til aksjeselskap.</i></article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Forskriften gjelder skattefri omdannelse til aksjeselskap av enkeltmannsforetak som driver næringsvirksomhet i skattelovens forstand, og av ansvarlig selskap som driver slik virksomhet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bestemmelsene og prinsippene i forskriften gjelder tilsvarende så langt de passer ved omdannelse fra enkeltmannsforetak til deltakerlignet selskap.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Omdannelse til aksjeselskap kan foretas uten beskatning når nystiftet aksjeselskap overtar virksomhet, eiendeler og eventuelt gjeld og trer inn i de skatteposisjoner som knytter seg til virksomheten. Det er en forutsetning at gjennomføringen skjer på de vilkår som følger av §§ 3 – 10.</article> <article class="defaultP" margin-top="true">§ 3 femte ledd oppheves.</article> <article class="defaultP" margin-top="true">§ 6 første og annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Aksjeselskapet må overta den næringsdrivendes ligningsmessige inngangsverdier på overførte nærings- og finansaktiva.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Næringsvirksomhetens positive saldi må overføres for fortsatt avskrivning på aksjeselskapets hånd uavhengig av om det overføres driftsmidler med tilsvarende omsetningsverdi. Likeledes må negative saldi, betinget avsatte gevinster og beløp på gevinst- og tapskonto overføres.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Skatteposisjoner som er forbeholdt personlig næringsdrivende kan ikke overføres til aksjeselskapet.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" data-partID="§9" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Kontinuitet på eiersiden</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Den tidligere personlige eier av enkeltmannsforetak må, eventuelt sammen med ektefelle, tegne minst 80 pst av aksjekapitalen i selskapet og inneha en tilsvarende andel av stemmeretter. Inntil 20 pst av aksjene med tilsvarende stemmerett kan tegnes av eierens arvinger eller andre med særlig tilknytning til virksomheten.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Omdannelse fra ansvarlig selskap til aksjeselskap må ikke medføre forskyvning av eierinteressene i selskapet. Aksjekapital og stemmeretter fordeles i samsvar med hver deltakers eierandel før overføringen. Deltakerne kan likevel overføre aksjer til arvinger og ansatte med de begrensninger som følger av første ledd.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" data-partID="§10" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Solidaransvar for skatter</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">De tidligere eiere er personlig solidarisk ansvarlige – en for alle og alle for en – for de skatteforpliktelser som måtte oppstå på selskapets hånd som følge av at investeringsforpliktelser ikke overholdes for overførte avsetninger.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" data-partID="§11" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Forskriften trer i kraft straks og får virkning for omdannelser hvor aksjeselskapet lignes første gang for inntektsåret 1990.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Bestemmelsene i § 4 gjelder ikke for omdannelser som er gjennomført i 1990 og hvor annet overgangstidspunkt enn årsskiftet er lagt til grunn.</article></article> <article class="defaultP" margin-top="true">§ 12, § 13, § 14, § 15, § 16 og § 17 oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-05-28-521/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft straks med virkning for omdannelser som gjennomføres i 1996, dog slik at opphevelsen av forskriftens § 11 (vilkår i tiden etter omdannelsen) fra ikrafttredelsestidspunktet også får virkning for andre omdannelser som er gjennomført i henhold til forskriften.</article></section></main></body></html>