<!DOCTYPE html><html lang="no"><head><title>Forskrift om regulering av fiske etter bunnfisk i Grønlands fiskerisoner i 1996.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1996-03-08-261</dd><dt class="dokid">DokumentID</dt><dd class="dokid">LTI/forskrift/1996-03-08-261</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 5</dd><dt class="dateInForce">I kraft fra</dt><dd class="dateInForce">1996-03-08 – 1996-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>lov/1972-06-16-57/§6</li></ul></dd><dt class="dateOfPublication">Kunngjort</dt><dd class="dateOfPublication">1996-04-12</dd><dt class="title">Tittel</dt><dd class="title">Forskrift om regulering av fiske etter bunnfisk i Grønlands fiskerisoner i 1996.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 8. mars 1996 med hjemmel i lov av 3. juni 1983 nr. 40 om saltvannsfiske m.v. § 4, § 5, § 9 og § 11 og lov av 16. juni 1972 nr. 57 om regulering av deltakelsen i fisket § 6 siste ledd.</dd><dt class="refid">RefID</dt><dd class="refid">forskrift/1996-03-08-261</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske etter bunnfisk i Grønlands fiskerisoner i 1996.<ul class="tocSubUl"><li>§ 1. Virkeområde</li><li>§ 2. Påmelding</li><li>§ 3. Utseiling</li><li>§ 4. Bemyndigelse</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-08-261" id="dokument"><h1>Forskrift om regulering av fiske etter bunnfisk i Grønlands fiskerisoner i 1996.</h1><article class="legalArticle" data-lovdata-URL="LTI/forskrift/1996-03-08-261/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norske fartøy å drive fiske i Grønlands fiskerisoner i 1996 (ICES-område Va, XII og XIV og NAFO-underområde 1).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hensyn til forbudet i første ledd kan norske fartøy fiske inntil 1.900 tonn blåkveite, 200 tonn kveite og 1.200 tonn skolest/isgalt ved Vest-Grønland, 1.700 tonn blåkveite, 400 tonn kveite, 1.000 tonn uer og 600 tonn skolest/isgalt ved Øst-Grønland og 950 tonn torsk ved Øst- og Vest-Grønland.</article></article><article class="legalArticle" data-lovdata-URL="LTI/forskrift/1996-03-08-261/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Påmelding</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartøyene som ønsker å delta i fisket må sende skriftlig melding til Fiskeridirektøren innen nærmere fastsatt frist. Dersom det er påmeldt flere fartøy enn kvotegrunnlaget gir rom for, kan Fiskeridirektøren begrense deltakelsen ved loddtrekning, herunder fastsette det enkelte fartøys kvote.</article></article><article class="legalArticle" data-lovdata-URL="LTI/forskrift/1996-03-08-261/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utseiling</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridirektøren kan fastsette utseilingsfrist for fartøy som har fått tilbud om å delta i fisket. Fartøy som ikke overholder fristen mister sin rett til å delta.</article></article><article class="legalArticle" data-lovdata-URL="LTI/forskrift/1996-03-08-261/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bemyndigelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan fastsette nærmere regler for den praktiske gjennomføringen av fisket, herunder regler om rapporteringsplikt.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fiskeridirektøren kan etter nærmere fastsatt frist foreta refordeling dersom utviklingen i fisket tilsier dette.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeridirektøren kan stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/1996-03-08-261/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forsettlig eller uaktsom overtredelse av bestemmelser gitt i eller i medhold av denne forskrift straffes i henhold til § 53 i lov av 3. juni 1983 nr. 40 om saltvannsfiske m.v. og § 11 i lov av 16. juni 1972 nr. 57 om regulering av deltakelsen i fisket. Forsøk og medvirkning straffes på samme måte.</article></article><article class="legalArticle" data-lovdata-URL="LTI/forskrift/1996-03-08-261/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks og gjelder til 31. desember 1996.</article></article></main></body></html>