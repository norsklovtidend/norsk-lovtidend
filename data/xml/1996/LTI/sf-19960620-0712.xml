<!DOCTYPE html><html lang="no"><head><title>Forskrift om adgang til å gå opp til eksamen m.v. som privatist ved Høgskolen i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:49</dd><dt class="legacyID">Datokode</dt><dd class="legacyID">FOR-1996-06-20-712</dd><dt class="dokid">DokumentID</dt><dd class="dokid">LTI/forskrift/1996-06-20-712</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 14</dd><dt class="dateInForce">I kraft fra</dt><dd class="dateInForce">1996-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§40</li></ul></dd><dt class="dateOfPublication">Kunngjort</dt><dd class="dateOfPublication">1996-08-26</dd><dt class="title">Tittel</dt><dd class="title">Forskrift om adgang til å gå opp til eksamen m.v. som privatist ved Høgskolen i Oslo.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Oslo 20. juni 1996 med hjemmel i lov 12. mai 1995 nr. 22 om universiteter og høgskoler, § 40 nr. 3.</dd><dt class="refid">RefID</dt><dd class="refid">forskrift/1996-06-20-712</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å gå opp til eksamen m.v. som privatist ved Høgskolen i Oslo.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1996-06-20-712" id="dokument"><h1>Forskrift om adgang til å gå opp til eksamen m.v. som privatist ved Høgskolen i Oslo.</h1><article class="legalArticle" data-lovdata-URL="LTI/forskrift/1996-06-20-712/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med student menes i denne forskrift en person som er tatt opp til et definert studium, fag eller emne ved Høgskolen i Oslo i samsvar med lov om universiteter og høgskoler, §§ 37 og 39. Med privatist menes en person som går opp til eksamen etter bestemmelsen i lov om universiteter og høgskoler § 40, og student som ønsker å melde seg til eksamen i andre fag/emner enn de vedkommende kan melde seg til som følge av ordinært opptak til studium ved høgskolen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Privatister som ikke er tatt opp som studenter ved høgskolen skal i tillegg til semesteravgift til Oslo og Akershushøgskolenes studentsamskipnad (OAS) betale eksamensavgift i samsvar med styrets bestemmelser om dette.</article></article><article class="legalArticle" data-lovdata-URL="LTI/forskrift/1996-06-20-712/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Privatistenes rettigheter ved høgskolen er begrenset til adgang til deltakelse i offentlige forelesninger og adgang til å gå opp til eksamen i samsvar med lov om universiteter og høgskoler. Adgang til å få oppgaver m.v. rettet kan normalt ikke påregnes.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med forelesning menes formidling av kunnskap som tilbys til den samlede studentgruppe på faget/emnet og hvor deltakernes egenaktivitet er begrenset til enkeltspørsmål og kommentarer. Avdelingen som har ansvaret for faget/emnet, kan gi privatister adgang til undervisning som ikke er offentlig.</article></article><article class="legalArticle" data-lovdata-URL="LTI/forskrift/1996-06-20-712/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Privatister må melde seg opp til eksamen innen fastsatte frister. Dokumentasjon av generell og eventuell spesiell studiekompetanse må vedlegges oppmeldingen. Høgskolen kan i særlige tilfeller dispensere fra oppmeldingsfristen.</article></article><article class="legalArticle" data-lovdata-URL="LTI/forskrift/1996-06-20-712/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Eksamensavgiften må være betalt innen fastsatt frist. Privatister som ikke har betalt innen fristen har ikke adgang til eksamen. Høgskolen kan i særlige tilfeller gjøre unntak fra bestemmelsene i denne paragrafen.</article></article><article class="legalArticle" data-lovdata-URL="LTI/forskrift/1996-06-20-712/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Privatister som ikke oppfyller de krav som er fastsatt som vilkår for å gå opp til eksamen, har ikke adgang til eksamen. Slike krav fastsettes av avdelingsstyret selv og skal framgå av kursbeskrivelse, fagplan eller studieplan.</article></article><article class="legalArticle" data-lovdata-URL="LTI/forskrift/1996-06-20-712/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det oppnevnes opptakskomite for hver avdeling med ansvar for vurdering av om søkerne til fag og emner oppfyller kravene til generell studiekompetanse herunder søknader om lempning på krav til forutdanning eller praksis. Opptakskomiteen skal bestå av to representanter fra avdelingens tilsatte, to representanter fra studentene i avdelingen og en representant fra Studieseksjonen.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Søknad må være levert innen fastsatt frist. I særlige tilfelle kan høgskolen dispensere fra fristen.</article></article><article class="legalArticle" data-lovdata-URL="LTI/forskrift/1996-06-20-712/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Privatister betaler semesteravgift i samsvar med bestemmelsene i gjeldende lov med forskrifter. Privatister som har betalt semesteravgift har rett til studiekort og adgang til de velferdstilbud som gis av Oslo og Akershushøgskolenes studentsamskipnad (OAS).</article></article><article class="legalArticle" data-lovdata-URL="LTI/forskrift/1996-06-20-712/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">I saker der beslutningsmyndighet ikke er lagt til styret, avdelingene eller opptakskomiteene treffes beslutninger i henhold til denne forskriften av høgskoledirektøren eller av den person som gis fullmakt av høgskoledirektøren.</article></article><article class="legalArticle" data-lovdata-URL="LTI/forskrift/1996-06-20-712/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Klage på vedtak etter denne forskriften sendes Høgskolen i Oslo.</article></article><article class="legalArticle" data-lovdata-URL="LTI/forskrift/1996-06-20-712/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskriften tar til å gjelde fra 1. august 1996.</article></article></main></body></html>