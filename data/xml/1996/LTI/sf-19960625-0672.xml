<!DOCTYPE html><html lang="no"><head><title>Midlertidig forskrift om gjensidig godkjenning og innbytte av førerkort utstedt i EØS-området.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:32</dd><dt class="legacyID">Datokode</dt><dd class="legacyID">FOR-1996-06-25-672</dd><dt class="dokid">DokumentID</dt><dd class="dokid">LTI/forskrift/1996-06-25-672</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 12</dd><dt class="dateInForce">I kraft fra</dt><dd class="dateInForce">1996-08-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1979-02-23-4/§42</li><li>forskrift/1979-02-23-4/§43</li><li>forskrift/1979-02-23-4/§35</li><li>forskrift/1979-02-23-4/§35a</li><li>lov/1965-06-18-4/§24</li><li>lov/1965-06-18-4/§25</li><li>lov/1965-06-18-4/§29</li><li>lov/1965-06-18-4/§30</li><li>lov/1976-06-04-63/§13</li></ul></dd><dt class="dateOfPublication">Kunngjort</dt><dd class="dateOfPublication">1996-07-26</dd><dt class="title">Tittel</dt><dd class="title">Midlertidig forskrift om gjensidig godkjenning og innbytte av førerkort utstedt i EØS-området.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 25. juni 1996 med hjemmel i forskrift av 23. februar 1979 nr. 4 om førerkort og førerprøve m.v. (førerkortforskriften) § 42 og § 43, jf. § 35 og § 35a, jf. EØS-avtalen vedlegg XIII nr. 24a (Rdir. 91/439/EØF).</dd><dt class="refid">RefID</dt><dd class="refid">forskrift/1996-06-25-672</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om gjensidig godkjenning og innbytte av førerkort utstedt i EØS-området.<ul class="tocSubUl"><li>§ 1. Forskriftens formål og virkeområde m.m.</li><li>§ 2. Gjensidig godkjenning</li><li>§ 3. Førerkortinnehaver som tar fast bopel i Norge</li><li>§ 4. Innbytte</li></ul></li></ul></dd></dl></header><main class="documentBody" data-lovdata-URL="LTI/forskrift/1996-06-25-672" id="dokument"><h1>Midlertidig forskrift om gjensidig godkjenning og innbytte av førerkort utstedt i EØS-området.</h1><article class="legalArticle" data-lovdata-URL="LTI/forskrift/1996-06-25-672/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens formål og virkeområde m.m.</span></h2><article class="numberedLegalP" data-numerator="1" data-absoluteaddress="/paragraf/1/nummer/1/" id="paragraf-1-nummer-1">1. Formålet med denne forskrift er gjennomføring av EØS-avtalen/førerkortdirektivets bestemmelser om gjensidig godkjenning og innbytte av førerkort fra 1. juli 1996, i påvente av permanente endringer i førerkortforskriften.</article><article class="numberedLegalP" data-numerator="2" data-absoluteaddress="/paragraf/1/nummer/2/" id="paragraf-1-nummer-2">2. Bestemmelsene gjelder for førerkort utstedt i annen EØS-stat. Førerkortforskriften § 35a gjelder likevel for førerkort utstedt i Danmark, Finland eller Sverige, i den grad det gir større rettigheter.</article><article class="numberedLegalP" data-numerator="3" data-absoluteaddress="/paragraf/1/nummer/3/" id="paragraf-1-nummer-3">3. For førerkort utstedt i EØS-stat etter innbytte av førerkort fra stat utenfor EØS-området, gjelder førerkortforskriften § 35.</article><article class="numberedLegalP" data-numerator="4" data-absoluteaddress="/paragraf/1/nummer/4/" id="paragraf-1-nummer-4">4. For person fast bosatt i Norge gjelder førerkortforskriften § 35.</article><article class="numberedLegalP" data-numerator="5" data-absoluteaddress="/paragraf/1/nummer/5/" id="paragraf-1-nummer-5">5. Bestemmelsene i denne § medfører ingen begrensninger i reglene om beslag og inndragning av førerkort eller plikten til å betale gebyr.</article><article class="numberedLegalP" data-numerator="6" data-absoluteaddress="/paragraf/1/nummer/6/" id="paragraf-1-nummer-6">6. De førerkortklassebetegnelsene som benyttes i utenlandske førerkort har den betydning som fremgår av Rdir 91/439/EØF, med mindre annet fremgår av førerkortet. Når utenlandske førerkort innbyttes til norske skal klassene A1, B1, C1, C1E, D1 og D1E på norske førerkort ha den betydning som fremgår av direktivet.</article><article class="numberedLegalP" data-numerator="7" data-absoluteaddress="/paragraf/1/nummer/7/" id="paragraf-1-nummer-7">7. Denne forskrift gjelder fra. 1. juli 1996 til 1. januar 1997.</article></article><article class="legalArticle" data-lovdata-URL="LTI/forskrift/1996-06-25-672/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjensidig godkjenning</span></h2><article class="numberedLegalP" data-numerator="1" data-absoluteaddress="/paragraf/2/nummer/1/" id="paragraf-2-nummer-1">1. Førerkort utstedt i annen EØS-stat gjelder etter sitt innhold ved kjøring i Norge, også for innehaver som tar fast bopel her. For klasse B og BE kreves at innehaveren er fylt 18 år, forsåvidt gjelder norskregistrert bil.</article><article class="numberedLegalP" data-numerator="2" data-absoluteaddress="/paragraf/2/nummer/2/" id="paragraf-2-nummer-2">2. Førerkort i klasse C, CE, C1, C1E, D, DE, D1 eller D1E, eller tilsvarende klasser, og som er utstedt/fornyet for mer enn 10 år siden, gjelder likevel ikke mer enn ett år etter at innehaveren har tatt fast bopel i Norge. Dersom det søkes om fornyelse, gjelder førerkortforskriften § 24 tilsvarende, dog slik at det gjelder en frist på to år, regnet fra det tidspunkt vedkommende tok fast bopel.</article><article class="numberedLegalP" data-numerator="3" data-absoluteaddress="/paragraf/2/nummer/3/" id="paragraf-2-nummer-3">3. Førerkort gjelder likevel ikke hvis det er ugyldig i det land det er utstedt eller hvis innehaveren har fått førerkortet inndratt, har kjøreforbud eller sperrefrist.</article></article><article class="legalArticle" data-lovdata-URL="LTI/forskrift/1996-06-25-672/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Førerkortinnehaver som tar fast bopel i Norge</span></h2><article class="numberedLegalP" data-numerator="1" data-absoluteaddress="/paragraf/3/nummer/1/" id="paragraf-3-nummer-1">1. For førerkortinnehavere som tar fast bopel i Norge, gjelder bestemmelsene i førerkortforskriften, bl.a. med hensyn til gyldighetstid (uansett hva som står på førerkortet, med mindre den er kortere), fornyelse, alderskrav og de helsekrav som gjelder for personer som har førerkort, herunder kravet om medbringelse av helseattest etter fylte 70 år for førerkort med livsvarig gyldighet. Førerkortet kan påføres nødvendige påtegninger.</article><article class="numberedLegalP" data-numerator="2" data-absoluteaddress="/paragraf/3/nummer/2/" id="paragraf-3-nummer-2">2. Helsekravene for klasse B skal anvendes for klasse B1. Helsekravene for klasse C/CE skal anvendes for klasse C1/C1E. Helsekravene for klasse D2 skal anvendes for klasse D1. Tilsvarende gjelder for andre bestemmelser i førerkortforskriften, så langt det passer og ikke annet er fastsatt.</article><article class="numberedLegalP" data-numerator="3" data-absoluteaddress="/paragraf/3/nummer/3/" id="paragraf-3-nummer-3">3. Dersom førerkortet ikke lenger gir tilfredstillende legitimasjon, gjelder førerkortforskriften § 33a.</article></article><article class="legalArticle" data-lovdata-URL="LTI/forskrift/1996-06-25-672/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innbytte</span></h2><article class="numberedLegalP" data-numerator="1" data-absoluteaddress="/paragraf/4/nummer/1/" id="paragraf-4-nummer-1">1. Førerkortinnehavere som tar fast bopel i Norge kan bytte gyldig utenlandsk førerkort til tilsvarende norsk førerkort. § 2 nr. 2 og 3 gjelder dog tilsvarende. Innbytte skjer etter bestemmelsene i førerkortforskriften.</article><article class="numberedLegalP" data-numerator="2" data-absoluteaddress="/paragraf/4/nummer/2/" id="paragraf-4-nummer-2">2. Likt med innbytte regnes utstedelse av duplikat i henhold til førerkortforskriften § 33.</article><article class="numberedLegalP" data-numerator="3" data-absoluteaddress="/paragraf/4/nummer/3/" id="paragraf-4-nummer-3">3. Ved fornyelse eller utvidelse til andre førerkortklasser skal utenlandsk førerkort byttes inn til norsk førerkort. Utenlandsk førerkort som inndras skal ved tilbakelevering byttes til norsk førerkort.</article><article class="numberedLegalP" data-numerator="4" data-absoluteaddress="/paragraf/4/nummer/4/" id="paragraf-4-nummer-4">4. De klasser det kan byttes inn til er A, A1, B, BE, B1, C, CE, C1, C1E, D, DE, D1 eller D1E. Tilsvarende gjelder ved duplikat, fornyelse, utskifting og inndragning.</article><article class="numberedLegalP" data-numerator="5" data-absoluteaddress="/paragraf/4/nummer/5/" id="paragraf-4-nummer-5">5. Ved innbytte settes gyldighetstid lik gyldighetstiden på det innbyttede førerkortet, med følgende unntak:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/nummer/5/punkt/1/" id="paragraf-4-nummer-5-punkt-1"><span class="data-originalId">-</span><article class="legalP" data-absoluteaddress="/paragraf/4/nummer/5/punkt/1/ledd/1/" id="paragraf-4-nummer-5-punkt-1-ledd-1">For klasse A, A1, B og BE settes gyldighetstiden i henhold til førerkortforskriften § 30 nr. 2. For klasse B1 settes gyldighetstiden, uansett bestemmelsen i § 3 nr. 2, lik gyldighetstiden på det innbyttede førerkort.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/nummer/5/punkt/2/" id="paragraf-4-nummer-5-punkt-2"><span class="data-originalId">-</span><article class="legalP" data-absoluteaddress="/paragraf/4/nummer/5/punkt/2/ledd/1/" id="paragraf-4-nummer-5-punkt-2-ledd-1">For klasse C, CE, C1, C1E, D, DE, D1 eller D1E settes gyldighetstiden likevel ikke lenger enn 10 år fra utstedelsen/siste fornyelse.</article></article></li></ul><article class="legalP" data-absoluteaddress="/paragraf/4/nummer/5/ledd/1/" id="paragraf-4-nummer-5-ledd-1">Dersom førerkortet samtidig fornyes i samsvar med førerkortforskriften, settes gyldighetstid i henhold til førerkortforskriften § 30, jfr. også § 3 nr. 2 i denne forskrift. Gyldighet for førerkort klasse B1 gis likevel ikke for lenger tid enn i utstedelseslandet.</article></article><article class="numberedLegalP" data-numerator="6" data-absoluteaddress="/paragraf/4/nummer/6/" id="paragraf-4-nummer-6">6. Innbytte skal foretas uten krav om førerprøve. Det skal ikke kreves vandelsattest. Det skal heller ikke kreves egenerklæring/helseattest, med mindre førerkortet samtidig fornyes. Det skal ikke kreves dokumentasjon for gjennomgått opplæring etter ADR-avtalen i henhold til førerkortfortskriften § 7 nr. 9 for innbytte til klasse C eller CE.</article><article class="numberedLegalP" data-numerator="7" data-absoluteaddress="/paragraf/4/nummer/7/" id="paragraf-4-nummer-7">7. Dersom opprinnelig førerkort er tapt, skal det fremlegges bevis fra utstedende myndighet om førerretten. Også ellers kan det kreves fremlagt dokumentasjon for førerrettigheter, dersom en finner grunn til det.</article><article class="numberedLegalP" data-numerator="8" data-absoluteaddress="/paragraf/4/nummer/8/" id="paragraf-4-nummer-8">8. Innbytte kan ikke skje på grunnlag av internasjonalt førerkort.</article><article class="numberedLegalP" data-numerator="9" data-absoluteaddress="/paragraf/4/nummer/9/" id="paragraf-4-nummer-9">9. Ingen har rett til å inneha førerkort fra mer enn en stat i EØS-området. Det utenlandske førerkortet må innleveres ved innbytte. Det innbyttede førerkort sendes Vegdirektoratet som skal returnere dette til utsteder med angivelse av årsaken.</article><article class="numberedLegalP" data-numerator="10" data-absoluteaddress="/paragraf/4/nummer/10/" id="paragraf-4-nummer-10">10. For personer med førerkort som er innbyttet i henhold til førerkortforskriften § 35 i perioden 1. juli 1995 – 1. juli 1996 kan det utstedes nytt førerkort i henhold til denne forskrift.</article></article></main></body></html>