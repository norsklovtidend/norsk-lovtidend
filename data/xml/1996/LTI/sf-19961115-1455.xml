<!DOCTYPE html><html lang="no"><head><title>Kvalifikasjonskrav og tjenesteordning for kateketer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1996-11-15-1455</dd><dt class="dokid">DokumentID</dt><dd class="dokid">LTI/forskrift/1996-11-15-1455</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1997 Nr. 22</dd><dt class="dateInForce">I kraft fra</dt><dd class="dateInForce">1997-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§24</li></ul></dd><dt class="dateOfPublication">Kunngjort</dt><dd class="dateOfPublication">1997-10-31</dd><dt class="title">Tittel</dt><dd class="title">Kvalifikasjonskrav og tjenesteordning for kateketer.</dd><dt class="miscInformation">Annet om dokumentet</dt><dd class="miscInformation">Fastsatt av Kirkemøtet 15. november 1996 med hjemmel i lov av 7. juni 1996 nr. 31 om Den norske kirke § 24 tredje ledd bokstav c.</dd><dt class="refid">RefID</dt><dd class="refid">forskrift/1996-11-15-1455</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kvalifikasjonskrav og tjenesteordning for kateketer.<ul class="tocSubUl"><li>§ 1. Hvem tjenesteordningen gjelder for</li><li>§ 2. Hovedarbeidsområder og arbeidsoppgaver</li><li>§ 3. Kvalifikasjonskrav</li><li>§ 4. Tilsettingsvilkår</li><li>§ 5. Vigsling og tilsyn</li><li>§ 6. Innsettelse/tjenestebrev</li><li>§ 7. Forholdet til kirkens ordninger</li><li>§ 8. Samarbeidsforhold</li><li>§ 9. Taushetsplikt</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-15-1455" id="dokument"><h1>Kvalifikasjonskrav og tjenesteordning for kateketer.</h1><article class="legalArticle" data-lovdata-URL="LTI/forskrift/1996-11-15-1455/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem tjenesteordningen gjelder for</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne tjenesteordning gjelder for personer som er tilsatt som kateket i Den norske kirke.</article></article><article class="legalArticle" data-lovdata-URL="LTI/forskrift/1996-11-15-1455/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hovedarbeidsområder og arbeidsoppgaver</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kateketen er leder for menighetens undervisningstjeneste. Kateketens hovedoppgave er dåps- og konfirmasjonsopplæring og voksenundervisning.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kateketens tjeneste omfatter:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">Planlegging og gjennomføring av menighetens dåpsopplæring i samsvar med gjeldende plan for dåpsopplæring.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">Planlegging og gjennomføring av menighetens konfirmasjonsopplæring i samsvar med gjeldende plan for konfirmasjonstiden.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">Planlegging og gjennomføring av samarbeidet mellom menighet og barnehage og mellom menighet og skole.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/2/ledd/2/punkt/4/" id="paragraf-2-ledd-2-punkt-4"><span class="data-originalId">d.</span><article class="legalP" data-absoluteaddress="/paragraf/2/ledd/2/punkt/4/ledd/1/" id="paragraf-2-ledd-2-punkt-4-ledd-1">Planlegging og gjennomføring av menighetens studie- og undervisningsarbeid for voksne.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/2/ledd/2/punkt/5/" id="paragraf-2-ledd-2-punkt-5"><span class="data-originalId">e.</span><article class="legalP" data-absoluteaddress="/paragraf/2/ledd/2/punkt/5/ledd/1/" id="paragraf-2-ledd-2-punkt-5-ledd-1">Planlegging og gjennomføring av gudstjenester i tilknytning til undervisningsoppdraget innenfor rammen av fastsatte bestemmelser.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/2/ledd/2/punkt/6/" id="paragraf-2-ledd-2-punkt-6"><span class="data-originalId">f.</span><article class="legalP" data-absoluteaddress="/paragraf/2/ledd/2/punkt/6/ledd/1/" id="paragraf-2-ledd-2-punkt-6-ledd-1">Tilrettelegging av menighetens barne- og ungdomsarbeid.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/2/ledd/2/punkt/7/" id="paragraf-2-ledd-2-punkt-7"><span class="data-originalId">g.</span><article class="legalP" data-absoluteaddress="/paragraf/2/ledd/2/punkt/7/ledd/1/" id="paragraf-2-ledd-2-punkt-7-ledd-1">Rekruttering og veiledning av ledere og frivillige medarbeidere.</article></article></li></ul></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Arbeidsgiver kan i instruks fastsette nærmere bestemmelser om kateketens arbeidsoppgaver og plikter. Innenfor disse rammer har kateketen selvstendig ansvar for den faglige utførelsen av de arbeidsoppgaver som er tillagt stillingen. Instruksen kan ikke fravike bestemmelser gitt i lov eller i medhold av lov. Før instruks blir fastsatt, skal vedkommende kateket, menighetsråd og sokneprest gis anledning til å uttale seg.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Kirkemøtet gir nærmere retningslinjer for kateketens gudstjenestlige funksjoner.</article></article><article class="legalArticle" data-lovdata-URL="LTI/forskrift/1996-11-15-1455/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvalifikasjonskrav</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Som kateket kan tilsettes person som har:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Minst 4 års høyere utdanning, som omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/1/" id="paragraf-3-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/1/ledd/1/" id="paragraf-3-ledd-1-punkt-1-ledd-1-punkt-1-ledd-1">Utdanning i kristendomskunnskap tilsvarende minst mellomfag</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/2/" id="paragraf-3-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/2/ledd/1/" id="paragraf-3-ledd-1-punkt-1-ledd-1-punkt-2-ledd-1">Utdanning i pedagogikk tilsvarende minst grunnfag, praktisk-pedagogisk utdanning eller tilsvarende pedagogisk utdanning</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/1/ledd/1/punkt/3/" id="paragraf-3-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/1/ledd/1/punkt/3/ledd/1/" id="paragraf-3-ledd-1-punkt-1-ledd-1-punkt-3-ledd-1">Har praktisk-kateketisk utdanning av minimum 1 års varighet.</article></article></li></ul>Eller:</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Teologisk embetseksamen, praktisk-teologisk seminar og utdanning i pedagogikk tilsvarende minst grunnfag, praktisk-pedagogisk utdanning eller tilsvarende pedagogisk utdanning.<br />Eller:</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Fast stilling som kateket eller er vigslet som kateket.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kirkerådet kan godkjenne at personer med annen faglig jevngod og relevant utdanning/praksis kan tilsettes som kateket.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Dersom det ikke melder seg søkere som oppfyller kvalifikasjonskravene etter 2. gangs utlysning, kan bispedømmerådet godkjenne at stillingen midlertidig omgjøres til annen stilling som kan dekke deler av hovedarbeidsområdene nevnt i § 2, tredje ledd.</article></article><article class="legalArticle" data-lovdata-URL="LTI/forskrift/1996-11-15-1455/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsettingsvilkår</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilsetting skjer med forbehold om vigsling og at biskopen gir tjenestebrev.</article></article><article class="legalArticle" data-lovdata-URL="LTI/forskrift/1996-11-15-1455/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vigsling og tilsyn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kateketen vigsles til tjeneste etter forordnet liturgi. Formaningen og løftet i vigslingsliturgien er bestemmende for kateketens tjeneste og livsførsel.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kateketen står under tilsyn av biskopen.</article></article><article class="legalArticle" data-lovdata-URL="LTI/forskrift/1996-11-15-1455/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innsettelse/tjenestebrev</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kateketen innsettes etter forordnet liturgi.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Biskopen gir tjenestebrev.</article></article><article class="legalArticle" data-lovdata-URL="LTI/forskrift/1996-11-15-1455/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forholdet til kirkens ordninger</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kateketen skal utføre sin tjeneste i samsvar med Den norske kirkes ordninger.</article></article><article class="legalArticle" data-lovdata-URL="LTI/forskrift/1996-11-15-1455/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Samarbeidsforhold</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Kateketen plikter å gå inn i et samarbeid med de øvrige stillingsinnehaverne i menigheten.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Arbeidsgiver avgjør hvem som er kateketens nærmeste overordnede.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">For de oppgaver som er nevnt under § 2, tredje ledd, bokstav e, er soknepresten kateketens nærmeste overordnede.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Ved uenighet mellom arbeidsgiver og sokneprest vedrørende kateketens ansvar og oppgaver nevnt under § 2, tredje ledd, bokstav e, avgjøres saken av biskopen etter at partene har hatt anledning til å uttale seg.</article></article><article class="legalArticle" data-lovdata-URL="LTI/forskrift/1996-11-15-1455/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Taushetsplikt</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Kateketen har taushetsplikt etter gjeldende regler.</article></article></main></body></html>