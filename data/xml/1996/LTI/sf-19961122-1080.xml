<!DOCTYPE html><html lang="no"><head><title>Forskrift om lokalfjernsyn på NRK2s bakkesendere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1996-11-22-1080</dd><dt class="dokid">DokumentID</dt><dd class="dokid">LTI/forskrift/1996-11-22-1080</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 21</dd><dt class="dateInForce">I kraft fra</dt><dd class="dateInForce">1996-11-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-127/§2-1</li></ul></dd><dt class="dateOfPublication">Kunngjort</dt><dd class="dateOfPublication">1996-12-12</dd><dt class="title">Tittel</dt><dd class="title">Forskrift om lokalfjernsyn på NRK2s bakkesendere.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 22. november 1996 med hjemmel i lov 4. desember 1992 nr. 127 om kringkasting § 2-1. Fremmet av Kulturdepartementet.</dd><dt class="refid">RefID</dt><dd class="refid">forskrift/1996-11-22-1080</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lokalfjernsyn på NRK2s bakkesendere.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-22-1080" id="dokument"><h1>Forskrift om lokalfjernsyn på NRK2s bakkesendere.</h1><article class="legalArticle" data-lovdata-URL="LTI/forskrift/1996-11-22-1080/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Statens medieforvaltning kan gi konsesjon til drift av lokalfjernsyn sendt over NRK2s bakkesendere på tider NRK selv ikke benytter senderne. Konsesjonærene har ikke adgang til å sende tekst-TV.</article></article><article class="legalArticle" data-lovdata-URL="LTI/forskrift/1996-11-22-1080/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Konsesjon etter denne forskrift skal særlig gis til livssynsorganisasjoner og ideelle organisasjoner. Den enkelte konsesjonær kan bare inneha konsesjon i ett område. Konsesjon gis for en periode på inntil tre år.</article></article><article class="legalArticle" data-lovdata-URL="LTI/forskrift/1996-11-22-1080/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Sendingene kan ikke inneholde reklame. Dersom det sendes tekstplakater, skal heller ikke disse inneholde reklame.</article></article><article class="legalArticle" data-lovdata-URL="LTI/forskrift/1996-11-22-1080/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Konsesjonæren har det redaksjonelle ansvar for sendingene, som skal være klart atskilt fra NRKs sendinger.</article></article><article class="legalArticle" data-lovdata-URL="LTI/forskrift/1996-11-22-1080/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Konsesjonæren kan i sine sendinger ikke benytte programmateriale som innebærer at det skjer en samtidig og uendret videreformidling av sendinger mottatt via satelitt.</article></article><article class="legalArticle" data-lovdata-URL="LTI/forskrift/1996-11-22-1080/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Sendetidsfordeling mellom konsesjonærene skjer i samsvar med bestemmelsene i § 9 i forskrift av 5. januar 1996 nr. 10 om nærkringkasting.</article></article><article class="legalArticle" data-lovdata-URL="LTI/forskrift/1996-11-22-1080/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det skal inngås skriftlig avtale mellom NRK/Norkring AS og den enkelte konsesjonær. Avtalen skal regulere sendetider, tekniske krav og spesifikasjoner, tilgang til sendere og leiepris, oppsigelse samt bestemmelser om NRKs rett til å benytte senderne utenfor de fastsatte sendetider. Avtalen skal forelegges og godkjennes av Staten medieforvaltning før de lokale sendingene tar til.</article></article><article class="legalArticle" data-lovdata-URL="LTI/forskrift/1996-11-22-1080/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">§§ 2, 3, 5 andre ledd, 6, 7, 11, 12 nr. 1, 2, 4 og 5, 13 og 14 i forskrift av 5. januar 1996 nr. 10 om nærkringkasting og forskrift av 25. august 1995 nr. 769 om konsesjonsområder for lokalfjernsyn gjelder ikke lokalfjernsyn som drives i medhold av denne forskrift.</article></article><article class="legalArticle" data-lovdata-URL="LTI/forskrift/1996-11-22-1080/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 22. november 1996.</article></article></main></body></html>