<!DOCTYPE html><html lang="no"><head><title>Forskrift om tilskott ved frivillig nedslakting av sauebesetning som har hatt kontakt med besetning der sjukdommen scrapie er påvist.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1996-07-02-686</dd><dt class="dokid">DokumentID</dt><dd class="dokid">LTI/forskrift/1996-07-02-686</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 12</dd><dt class="dateInForce">I kraft fra</dt><dd class="dateInForce">1996-07-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1996-07-26</dd><dt class="title">Tittel</dt><dd class="title">Forskrift om tilskott ved frivillig nedslakting av sauebesetning som har hatt kontakt med besetning der sjukdommen scrapie er påvist.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 2. juli 1996 i medhold av jordbruksoppgjøret og med hjemmel i lov av 12. mai 1995 nr. 23 om jord (jordlova) § 18 og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/1996-07-02-686</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskott ved frivillig nedslakting av sauebesetning som har hatt kontakt med besetning der sjukdommen scrapie er påvist.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Vilkår</li><li>§ 4. Innsett av livdyr</li><li>§ 5. Tilskott</li><li>§ 6. Søknad</li><li>§ 7. Administrasjon</li><li>§ 8. Utbetaling</li><li>§ 9. Kontroll</li><li>§ 10. Tilbakebetaling og avkorting ved feilopplysninger</li><li>§ 11. Klage</li><li>§ 12. Dispensasjon</li><li>§ 13. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1996-07-02-686" id="dokument"><h1>Forskrift om tilskott ved frivillig nedslakting av sauebesetning som har hatt kontakt med besetning der sjukdommen scrapie er påvist.</h1><article class="legalArticle" data-lovdata-URL="LTI/forskrift/1996-07-02-686/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med forskriften er å virke til hjelp for brukere som ønsker å slakte ned sauebesetningen som ledd i bekjempelse av scrapie.</article></article><article class="legalArticle" data-lovdata-URL="LTI/forskrift/1996-07-02-686/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften omfatter følgende besetninger pålagt restriksjoner på grunn av scrapie i medhold av forskrift av 6. mars 1995 nr. 237 om bekjempelse av dyresjukdommer §§ 13 og 20:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Besetninger som er medlem av værering 144 i Hordaland.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Besetninger som er medlem av Indre Åkrafjorden beitelag.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Besetninger som har kjøpt dyr fra smittet besetning.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Andre besetninger som fylkesveterinæren bestemmer.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Øvrige besetninger pålagt restriksjoner på grunn av scrapie i medhold av forskrift av 6. mars 1995 nr. 237 om bekjempelse av dyresjukdommer §§ 13 og 20 og besetninger pålagt nedslaktet i medhold av lov av 8. juni 1962 nr. 4 om tiltak mot dyresjukdommer § 3, jf. forskrift av 6. mars 1995 nr. 237 om bekjempelse av dyresjukdommer § 22, omfattes ikke av forskriften.</article></article><article class="legalArticle" data-lovdata-URL="LTI/forskrift/1996-07-02-686/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Hele besetningen skal slaktes ned.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Gjødselkjelleren skal tømmes og rengjøres.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Husdyrrom hvor sau har vært oppstallet (vegger, tak, golv), innredning og utstyr m.v. skal rengjøres grundig og deretter tørke godt. Innredning og utstyr som ikke kan rengjøres tilfredsstillende skal fjernes.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Etter opptørking, slik at alt er helt tørt, skal fjøset, innredning og utstyr m.v. desinfiseres.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">5.</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Etter desinfeksjon skal fjøset, innredning og utstyr m.v. ha tørr romhvile i minst 30 dager.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/punkt/6/" id="paragraf-3-punkt-6"><span class="data-originalId">6.</span><article class="legalP" data-absoluteaddress="/paragraf/3/punkt/6/ledd/1/" id="paragraf-3-punkt-6-ledd-1">Etter romhvile skal alle flater av trematerialer males eller overflatebehandles på annen måte.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/3/punkt/7/" id="paragraf-3-punkt-7"><span class="data-originalId">7.</span><article class="legalP" data-absoluteaddress="/paragraf/3/punkt/7/ledd/1/" id="paragraf-3-punkt-7-ledd-1">Etter at alle tiltakene i nr. 3 – 6 er gjennomført, skal det foretas en grundig sluttdesinfeksjon.</article></article></li></ul></article><article class="legalArticle" data-lovdata-URL="LTI/forskrift/1996-07-02-686/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innsett av livdyr</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Innsett av nye livdyr i fjøs hvor der er gjennomført tiltak i henhold til § 3, skal skje i henhold til bestemmelser fastsatt i eller i medhold av lov av 8. juni 1962 nr. 4 om tiltak mot dyresjukdommer (husdyrloven).</article></article><article class="legalArticle" data-lovdata-URL="LTI/forskrift/1996-07-02-686/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskott</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved gjennomføring av nedslakting og saneringstiltak i henhold til § 3, gis et tilskott på kr 1.000,- pr. slaktet vinterfôra sau. Ut over gjennomføring av nedslakting og pålagte saneringstiltak stilles det ingen betingelser til bruk av midlene.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det gis videre tilskott til utskifting av innredning for sau med inntil 40% av kostnaden etter kostnadsoverslag godkjent av fylkesmannen, begrenset til kr 250,- pr. vinterfôra sau forutsatt at distriktsveterinæren har vurdert slik utskifting som nødvendig for å oppnå fullgod rengjøring. Nødvendigheten av utskiftingen skal være attestert av distriktsveterinæren, jfr. § 7.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Beregnet tilskott til pålagt utskifting av innredning under kr. 1.000,- utbetales ikke.</article></article><article class="legalArticle" data-lovdata-URL="LTI/forskrift/1996-07-02-686/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknad om tilskott skal fremmes før besetningen er slaktet ned. Søknaden skrives på særskilt skjema (M-0089N) og sendes via distriktsveterinæren til fylkesmannen. Med søknaden skal følge erklæring fra distriktsveterinæren om at besetningen faller inn under forskriftens § 2.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Søknad om tilskott til utskifting av innredning/deler av innredning/utstyr krysses av på søknadsskjemaet (M-0089N). Distriktsveterinærens attestasjon av nødvendigheten av utskifting med spesifisering av hvilke deler dette gjelder skal vedlegges. Beskrivelse og kostnadsoverslag skal vedlegges søknaden.</article></article><article class="legalArticle" data-lovdata-URL="LTI/forskrift/1996-07-02-686/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Søknader om tilskott avgjøres av fylkesmannen som også utbetaler tilskottet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Besetningen må ikke slaktes ned før fylkesmannen har avgjort søknaden. Tilsagnet er å betrakte som en bindende kontrakt mellom søkeren og fylkesmannen, med mindre brukeren innen 1 uke har meddelt at han likevel ikke finner å kunne gå inn på ordningen.</article></article><article class="legalArticle" data-lovdata-URL="LTI/forskrift/1996-07-02-686/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Når besetningen er slaktet og tiltakene er gjennomført sendes følgende dokumentasjon til fylkesmannen:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">Avregningsoppgave(r) fra slakteriet som dokumentasjon på slaktedato og besetningens størrelse ved slakting.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">Attestasjon fra distriktsveterinæren på at kravene i § 3, pkt. 2 – 7 er tilfredsstillende gjennomført.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/8/ledd/1/punkt/3/" id="paragraf-8-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/8/ledd/1/punkt/3/ledd/1/" id="paragraf-8-ledd-1-punkt-3-ledd-1">Dersom det er foretatt utskifting av innredning eller utstyr: Attestasjon fra distriktsveterinæren på at utskiftingen er gjennomført i henhold til forutsetningen.</article></article></li></ul></article></article><article class="legalArticle" data-lovdata-URL="LTI/forskrift/1996-07-02-686/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Den som søker om tilskott er forpliktet til å gi de nødvendige opplysningene og godta de kontrolltiltak som blir iverksatt.</article></article><article class="legalArticle" data-lovdata-URL="LTI/forskrift/1996-07-02-686/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilbakebetaling og avkorting ved feilopplysninger</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Feil utbetalt tilskott kan kreves tilbakebetalt eventuelt trekkes i produksjonstillegg og/eller annet tilskott. Krav om tilbakebetaling kan fremmes selv om feilen ikke skyldes søkeren og selv om søkeren har mottatt utbetalinga i aktsom god tro. Krav om tilbakebetaling kan også fremmes ved trekk i utbetaling av tilskott til ektefelle/samboer som gjelder samme bruket.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Dersom søkeren har gitt feil opplysninger i søknaden skal det samlede tilskott brukeren har rett til, avkortes med et beløp tilsvarende merutbetalingen søkeren ville ha oppnådd ved å gi feil opplysninger.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Dersom feil opplysninger fra søkeren har ført til for mye utbetalt tilskott, kan det kreves rente tilsvarende morarente fra utbetalingstidspunktet til tilbakebetaling skjer. Det samme gjelder dersom søkeren burde visst eller forstått at utbetalingen var feil.</article></article><article class="legalArticle" data-lovdata-URL="LTI/forskrift/1996-07-02-686/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Klage på fylkesmannens vedtak fattet i medhold av denne forskriften kan påklages til Landbruksdepartementet. Klagefristen er 3 uker fra det tidspunkt avgjørelsen er kommet fram til søkeren.</article></article><article class="legalArticle" data-lovdata-URL="LTI/forskrift/1996-07-02-686/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Landbruksdepartementet kan i særlige tilfeller dispensere fra forskriftens bestemmelser.</article></article><article class="legalArticle" data-lovdata-URL="LTI/forskrift/1996-07-02-686/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft straks.</article></article></main></body></html>