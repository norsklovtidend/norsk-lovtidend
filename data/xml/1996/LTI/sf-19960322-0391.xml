<!DOCTYPE html><html lang="no"><head><title>Forskrift om endring i forskrift om systematisk oppfølging av arbeidsmiljøet i petroleumsvirksomheten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1996-03-22-391</dd><dt class="dokid">DokumentID</dt><dd class="dokid">LTI/forskrift/1996-03-22-391</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 8</dd><dt class="dateInForce">I kraft fra</dt><dd class="dateInForce">1996-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-03-08-263</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§2</li><li>lov/1977-02-04-4/§74</li><li>forskrift/1992-11-27-870/§5</li><li>forskrift/1977-10-07-8619</li><li>forskrift/1982-06-04-959</li></ul></dd><dt class="dateOfPublication">Kunngjort</dt><dd class="dateOfPublication">1996-06-03</dd><dt class="title">Tittel</dt><dd class="title">Forskrift om endring i forskrift om systematisk oppfølging av arbeidsmiljøet i petroleumsvirksomheten.</dd><dt class="miscInformation">Annet om dokumentet</dt><dd class="miscInformation">Fastsatt av Oljedirektoratet 22. mars 1996 med hjemmel i lov av 4. februar 1977 nr. 4 om arbeidervern og arbeidsmiljø m.v. § 2 nr. 3 første, tredje og fjerde ledd og § 74 nr. 1 tredje og fjerde ledd, jf. kgl.res. av 27. november 1992 nr. 870 om arbeidervern og arbeidsmiljø i petroleumsvirksomheten § 5 første ledd, jf. kgl.res. av 7. oktober 1977 nr. 8619 om delegering etter arbeidsmiljøloven og 4. juni 1982 nr. 959 om delegering etter arbeidsmiljøloven jf. delegeringsvedtak av 31. oktober 1983 og 11. desember 1992.</dd><dt class="refid">RefID</dt><dd class="refid">forskrift/1996-03-22-391</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om systematisk oppfølging av arbeidsmiljøet i petroleumsvirksomheten.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-22-391" id="dokument"><h1>Forskrift om endring i forskrift om systematisk oppfølging av arbeidsmiljøet i petroleumsvirksomheten.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1996-03-22-391/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I forskrift av 8. mars 1995 nr. 263 om systematisk oppfølging av arbeidsmiljøet i petroleumsvirksomheten gjøres følgende endringer:</article> <article class="defaultP" margin-top="true">§ 2 nye definisjoner «Personlig verneutstyr» og «Maskin» skal lyde:</article><article class="defaultP"><i>Personlig verneutstyr:</i> Alt utstyr som arbeidstakeren skal bære eller holde for å beskytte seg mot en eller flere farer som kan true vedkommendes sikkerhet og helse på arbeidsplassen, og ethvert tillegg eller tilbehør som tjener dette formålet.</article><article class="defaultP"><i>Maskin.</i> Med maskin menes:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">En rekke deler eller komponenter som er satt sammen slik at minst en del er bevegelig, og som eventuelt har de nødvendige drivanordninger, styre- og energitilførselssystemer osv og som er montert sammen for en bestemt bruk, særlig til behandling, bearbeiding, flytting eller pakking av materiale.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">En samling av maskiner som for å oppnå et bestemt resultat, er oppstilt og styrt slik at de virker som en enhet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Utskiftbart utstyr som endrer en maskins funksjon og som markedsføres med sikte på montering, foretatt av arbeidstakeren selv, på en maskin eller en rekke forskjellige maskiner eller på en trekkvogn. Dette gjelder ikke utstyr som er reservedeler eller verktøy.</article></article></li></ul></article> <article class="defaultP" margin-top="true">§ 3 nr 4 første setning skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved forskriftens ikrafttredelse gjøres følgende endringer, med unntak for forhold som omfattes av denne paragrafen nr 2 bokstav a):</article> <article class="defaultP" margin-top="true">§ 22 niende ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Personlig verneutstyr som tas i bruk skal oppfylle kravene gitt i forskrift av 19. august 1994 nr. 819 om konstruksjon, utforming og produksjon av personlig verneutstyr (PVU-forskriften), herunder være CE-merket. PVU-forskriften § 49 nr 2 får ikke anvendelse i petroleumsvirksomheten på områder som nevnt i denne forskriften § 1.</article> <article class="defaultP" margin-top="true">§ 22 nytt tiende og ellevte ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kravet i denne paragrafen niende ledd, gjelder for personlig verneutstyr som er markedsført etter 1. august 1995.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Kravet i denne paragrafen niende og tiende ledd gjelder ikke for bruk av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">alminnelig arbeidstøy og uniformer som ikke spesielt er beregnet til å beskytte arbeidstakernes sikkerhet og helse</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">nødhjelps- og redningsutstyr</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">bærbart måleutstyr som påviser og signaliserer fare, f.eks. gassmåler</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/5/punkt/4/" id="kapittel-1-ledd-5-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/5/punkt/4/ledd/1/" id="kapittel-1-ledd-5-punkt-4-ledd-1">personlige verneutstyr til bruk i forbindelse med kjøretøyer</article></article></li></ul></article> <article class="defaultP" margin-top="true">§ 24 første ledd siste setning skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Arbeidsledere og andre med ansvar for beslutninger som berører arbeidsmiljøet i virksomheten skal underlegges samme eller tilsvarende krav til opplæring som verneombud og medlemmer av arbeidsmiljøutvalg, jf forskrifter om verneombud og arbeidsmiljøutvalg § 12.</article> <article class="defaultP" margin-top="true">§ 37 overskriften skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7"><i> Bruk av arbeidsutstyr mv</i></article> <article class="defaultP" margin-top="true">§ 37 fjerde ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Verneinnretninger for maskiner skal være utformet slik at arbeidstakerne skjermes fra å komme i kontakt med farlige deler eller påføres skader fra utstyret under ulike driftsforhold.</article> <article class="defaultP" margin-top="true">§ 37 femte og sjette ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Dersom verneinnretninger settes ut av funksjon ved unormale driftsforhold, vedlikehold o.l. skal dette klart fremgå ved varsel, skilt eller merking plassert godt synlig og med klar angivelse av hvilke verneinnretninger dette gjelder.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Maskiner som tas i bruk på permanent plasserte innretninger skal oppfylle kravene i forskrift av 19. august 1994 nr. 820 om maskiner (maskinforskriften), herunder ha CE-merking og samsvarserklæring.</article> <article class="defaultP" margin-top="true">§ 37 nytt syvende ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Kravet i denne paragrafen sjette ledd, gjelder for maskiner som er markedsført etter 1. august 1995.</article> <article class="defaultP" margin-top="true">§ 39 bokstav a) nytt andre ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Dersom kjemikalier flyttes over i andre beholdere eller apparater skal det sørges for at innholdet er angitt på en slik måte at arbeidstakerne kan identifisere hva innholdet er, hvilke farer som er knyttet til bruk av kjemikaliene, og at det fremgår hvilke sikkerhetsmessige forholdsregler som må tas.</article> <article class="defaultP" margin-top="true">§ 39 bokstav a) gjeldende andre ledd blir nytt tredje ledd.</article> <article class="defaultP" margin-top="true">§ 46 bokstav b) ny tredje setning skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Personbåret akustisk varsler skal benyttes ved radiografiarbeid.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1996-03-22-391/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. august 1996.</article></section></main></body></html>