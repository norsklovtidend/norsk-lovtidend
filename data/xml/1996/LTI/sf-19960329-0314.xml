<!DOCTYPE html><html lang="no"><head><title>Midlertidig forskrift om krav til journalføring i tilknytning til drift av fiskeoppdrettsanlegg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">FOR-1996-03-29-314</dd><dt class="dokid">DokumentID</dt><dd class="dokid">LTI/forskrift/1996-03-29-314</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 6</dd><dt class="dateInForce">I kraft fra</dt><dd class="dateInForce">1996-03-29, Fiskeridirektøren bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1991-08-09-542/§9</li><li>lov/1985-06-14-68/§4</li><li>lov/1985-06-14-68/§9</li><li>lov/1985-06-14-68/§10</li><li>lov/1985-06-14-68/§11</li><li>lov/1985-06-14-68/§13</li><li>lov/1985-06-14-68/§14</li><li>lov/1985-06-14-68/§14a</li><li>lov/1973-03-23-18</li></ul></dd><dt class="dateOfPublication">Kunngjort</dt><dd class="dateOfPublication">1996-04-25</dd><dt class="title">Tittel</dt><dd class="title">Midlertidig forskrift om krav til journalføring i tilknytning til drift av fiskeoppdrettsanlegg.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 29. mars 1996 med hjemmel i forskrift av 9. august 1991 nr. 542 om etablering og drift av oppdrettsanlegg, § 9, andre ledd.</dd><dt class="refid">RefID</dt><dd class="refid">forskrift/1996-03-29-314</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om krav til journalføring i tilknytning til drift av fiskeoppdrettsanlegg.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1996-03-29-314" id="dokument"><h1>Midlertidig forskrift om krav til journalføring i tilknytning til drift av fiskeoppdrettsanlegg.</h1><article class="legalArticle" data-lovdata-URL="LTI/forskrift/1996-03-29-314/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for oppdrett av fisk i flytende anlegg, samt for oppdrett av fisk i landbaserte anlegg, innhegninger, dammer o.l. så langt den passer.</article></article><article class="legalArticle" data-lovdata-URL="LTI/forskrift/1996-03-29-314/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Konsesjonsinnehaver skal ved å føre driftsjournal til enhver tid kunne dokumentere å ha systematisk kontroll over fiskebeholdning og dødfiskhåndtering, forbruk av fôr, legemidler, kjemikalier og notimpregneringsmidler.</article></article><article class="legalArticle" data-lovdata-URL="LTI/forskrift/1996-03-29-314/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Følgende spesifiserte elementer skal journalføres:<ul class="defaultList"><li data-li-identifier="A)" data-name="A)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">A)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Kalendermånedlige opplysninger på konsesjons-, lokalitets- og enhets-/merdnivå vedrørende fiskebeholdningens art og størrelse: antall individer, utsettingstidspunkt og gjennomsnittsvekt (levende vekt).</article></article></li><li data-li-identifier="B)" data-name="B)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">B)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Kalendermånedlige opplysninger på konsesjons-, lokalitets- og enhets-/merdnivå vedrørende fisketetthet: antall kg fisk pr. kubikkmeter (levende vekt). Konsesjonsvolumet framgår av tillatelse gitt i medhold av oppdrettslovens §§ 3 og 4, 1. ledd. Merdvolumet regnes ut etter gjeldende måleforskrift.</article></article></li><li data-li-identifier="C)" data-name="C)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">C)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Kalendermånedlige opplysninger på konsesjons- og lokalitetsnivå vedrørende fiskens helsestatus; ved sjukdom skal diagnosen angis.</article></article></li><li data-li-identifier="D)" data-name="D)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">D)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Kalendermånedlige opplysninger på konsesjons-, lokalitets- og enhets-/merdnivå vedrørende rømmingstilfeller: rømmingstidspunkt, antall rømte individer, deres gjennomsnittsvekt og helsestatus.</article></article></li><li data-li-identifier="E)" data-name="E)"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">E)</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Kalendermånedlige opplysninger på konsesjons-, lokalitets- og enhets-/merdnivå vedrørende utslaktingskvantum (slaktevekt) og opptatt kvantum død/døende fisk. Kvantumsopplysningene skal spesifiseres på antall individer og samlet vekt i kg.</article></article></li><li data-li-identifier="F)" data-name="F)"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">F)</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Kalendermånedlige opplysninger på konsesjonsnivå vedrørende behandling og levering av dødfisk: behandlingsmåte, kvantum levert, leveringstidspunkt og mottaker.</article></article></li><li data-li-identifier="G)" data-name="G)"><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">G)</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">Kalendermånedlige kvantumsopplysninger på konsesjonsnivå vedrørende innkjøp av ferdiglaget fôr og fôrmel – antall kg kjøpt. Opplysningene skal spesifiseres på fôrtype (tørrfôr og våtfôr/mykfôr), fôrmeltype, fôr- og fôrmelprodusent, fôr- og fôrmelmerke og leverandør.</article></article></li><li data-li-identifier="H)" data-name="H)"><article class="listArticle" data-absoluteaddress="/paragraf/3/ledd/1/punkt/8/" id="paragraf-3-ledd-1-punkt-8"><span class="data-originalId">H)</span><article class="legalP" data-absoluteaddress="/paragraf/3/ledd/1/punkt/8/ledd/1/" id="paragraf-3-ledd-1-punkt-8-ledd-1">Kalendermånedlige kvantumsopplysninger på konsesjons-, lokalitets- og enhets-/merdnivå vedrørende forbruk av fôr – antall kg brukt. Opplysningene skal spesifiseres på fôrtype (tørrfôr og våtfôr/mykfôr), fôrprodusent og fôrmerke.</article></article></li><li data-li-identifier="I)" data-name="I)"><article class="listArticle" data-absoluteaddress="/paragraf/3/ledd/1/punkt/9/" id="paragraf-3-ledd-1-punkt-9"><span class="data-originalId">I)</span><article class="legalP" data-absoluteaddress="/paragraf/3/ledd/1/punkt/9/ledd/1/" id="paragraf-3-ledd-1-punkt-9-ledd-1">Kalendermånedlige opplysninger på konsesjons- og lokalitetsnivå vedrørende legemiddelforbruk: legemiddeltype, produktnavn, mengde og behandlingsperiode.</article></article></li><li data-li-identifier="J)" data-name="J)"><article class="listArticle" data-absoluteaddress="/paragraf/3/ledd/1/punkt/10/" id="paragraf-3-ledd-1-punkt-10"><span class="data-originalId">J)</span><article class="legalP" data-absoluteaddress="/paragraf/3/ledd/1/punkt/10/ledd/1/" id="paragraf-3-ledd-1-punkt-10-ledd-1">Kalendermånedlige opplysninger på konsesjons- og lokalitetsnivå vedrørende kjemikalieforbruk: kjemikalietype, produktnavn, mengde og forbruksperiode.</article></article></li><li data-li-identifier="K)" data-name="K)"><article class="listArticle" data-absoluteaddress="/paragraf/3/ledd/1/punkt/11/" id="paragraf-3-ledd-1-punkt-11"><span class="data-originalId">K)</span><article class="legalP" data-absoluteaddress="/paragraf/3/ledd/1/punkt/11/ledd/1/" id="paragraf-3-ledd-1-punkt-11-ledd-1">Kalendermånedlige opplysninger på konsesjonsnivå vedrørende forbruk av notimpregneringsmidler: kjemikalietype, produktnavn, mengde og forbruksperiode. Forbruk av notimpregneringsmidler kreves kun journalført om konsesjonsinnehaver eller hans ansatte selv står for impregneringen.</article></article></li><li data-li-identifier="L)" data-name="L)"><article class="listArticle" data-absoluteaddress="/paragraf/3/ledd/1/punkt/12/" id="paragraf-3-ledd-1-punkt-12"><span class="data-originalId">L)</span><article class="legalP" data-absoluteaddress="/paragraf/3/ledd/1/punkt/12/ledd/1/" id="paragraf-3-ledd-1-punkt-12-ledd-1">Kalendermånedlige opplysninger på konsesjons- og lokalitetsnivå vedrørende fangster tatt under overvåkningsfiske: antall fisk, størrelsesfordeling, samlet vekt og artsfordeling.</article></article></li><li data-li-identifier="M)" data-name="M)"><article class="listArticle" data-absoluteaddress="/paragraf/3/ledd/1/punkt/13/" id="paragraf-3-ledd-1-punkt-13"><span class="data-originalId">M)</span><article class="legalP" data-absoluteaddress="/paragraf/3/ledd/1/punkt/13/ledd/1/" id="paragraf-3-ledd-1-punkt-13-ledd-1">Kalendermånedlige opplysninger på konsesjons- og lokalitetsnivå vedrørende fangster tatt under gjenfangstaksjoner: antall fisk, størrelsesfordeling, samlet vekt og artsfordeling.</article></article></li></ul></article></article><article class="legalArticle" data-lovdata-URL="LTI/forskrift/1996-03-29-314/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan ved enkelt vedtak gjøre unntak fra bestemmelsene i forskriften.</article></article><article class="legalArticle" data-lovdata-URL="LTI/forskrift/1996-03-29-314/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Mislighold av journalføringsplikten kan resultere i pålegg om tvangsmulkt, tilbaketrekking av konsesjon og straff i form av bøter, jfr. oppdrettslovens §§ 17, 19 og 20.</article></article><article class="legalArticle" data-lovdata-URL="LTI/forskrift/1996-03-29-314/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks, med unntak av § 3, bokstav L og bokstav M. Disse trer i kraft fra det tidspunkt Fiskeridirektøren bestemmer.</article></article></main></body></html>