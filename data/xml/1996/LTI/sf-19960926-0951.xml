<!DOCTYPE html><html lang="no"><head><title>Forskrift om verdipapirforetaks meldeplikt om transaksjoner i finansielle instrumenter som er gjenstand for omsetning på regulert marked innenfor EØS-området og som er foretatt gjennom filial eller ved grenseoverskridende virksomhet i en annen EØS-stat.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:21</dd><dt class="legacyID">Datokode</dt><dd class="legacyID">FOR-1996-09-26-951</dd><dt class="dokid">DokumentID</dt><dd class="dokid">LTI/forskrift/1996-09-26-951</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 19</dd><dt class="dateInForce">I kraft fra</dt><dd class="dateInForce">1996-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§7-2</li></ul></dd><dt class="dateOfPublication">Kunngjort</dt><dd class="dateOfPublication">1996-11-08</dd><dt class="title">Tittel</dt><dd class="title">Forskrift om verdipapirforetaks meldeplikt om transaksjoner i finansielle instrumenter som er gjenstand for omsetning på regulert marked innenfor EØS-området og som er foretatt gjennom filial eller ved grenseoverskridende virksomhet i en annen EØS-stat.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 26. september 1996 med hjemmel i lov av 14. juni 1985 nr. 61 om verdipapirhandel (verdipapirhandelloven) § 7-2 tredje ledd.</dd><dt class="refid">RefID</dt><dd class="refid">forskrift/1996-09-26-951</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om verdipapirforetaks meldeplikt om transaksjoner i finansielle instrumenter som er gjenstand for omsetning på regulert marked innenfor EØS-området og som er foretatt gjennom filial eller ved grenseoverskridende virksomhet i en annen EØS-stat.<ul class="tocSubUl"><li>§ 1. Virkeområde for forskriften</li><li>§ 2. Transaksjoner som omfattes av meldeplikten</li><li>§ 3. Meldingens innhold</li><li>§ 4. Hvor melding skal sendes</li><li>§ 5. Tidspunkt for meldingen</li><li>§ 6. Transaksjoner unntatt fra meldeplikt etter denne forskriften</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-09-26-951" id="dokument"><h1>Forskrift om verdipapirforetaks meldeplikt om transaksjoner i finansielle instrumenter som er gjenstand for omsetning på regulert marked innenfor EØS-området og som er foretatt gjennom filial eller ved grenseoverskridende virksomhet i en annen EØS-stat.</h1><article class="legalArticle" data-lovdata-URL="LTI/forskrift/1996-09-26-951/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde for forskriften</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Verdipapirforetak skal melde fra om alle transaksjoner i finansielle instrumenter som er gjenstand for omsetning på regulert marked innenfor EØS-området og som er foretatt gjennom filial eller ved grenseoverskridende virksomhet i en annen EØS-stat.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder ikke for transaksjoner som skal meldes til norsk børs etter børslovens § 4-6, jfr. børsforskriftens kap. 13.</article></article><article class="legalArticle" data-lovdata-URL="LTI/forskrift/1996-09-26-951/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Transaksjoner som omfattes av meldeplikten</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Meldeplikten omfatter alle transaksjoner i følgende finansielle instrumenter:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Aksjer eller andre verdipapirer som kan sidestilles med aksjer.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Obligasjoner eller andre gjeldsinstrumenter som kan omsettes på lånemarkedet.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Andre verdipapirer som normalt omsettes og som gir rett til å erverve ethvert slikt omsettelig verdipapir som nevnt i nr. 1 ved tegning eller ombytting, eller som gir rett til kontantoppgjør.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Termin- eller opsjonskontrakter knyttet til aksjer.</article></article></li></ul></article></article><article class="legalArticle" data-lovdata-URL="LTI/forskrift/1996-09-26-951/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldingens innhold</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Meldingen skal, med det unntak som følger av annet ledd, inneholde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Verdipapirforetakets navn, samt motpartens navn dersom motparten er et verdipapirforetak.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Antall, betegnelse og nummer på de finansielle instrumenter transaksjonen omfatter. Dersom instrumentet er gitt ISIN-kode skal denne også oppgis.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Dato og klokkeslett for transaksjonen.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Kjøps- eller salgskurs for de instrumenter transaksjonen omfatter.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For transaksjoner i finansielle instrumenter som nevnt i § 2 nr. 2 kan melding skje samlet for alle transaksjoner i samme instrument innen samme virkedag. Meldingen skal i så fall inneholde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Verdipapirforetakets navn.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Samlet antall, betegnelse og nummer for transaksjoner i samme instrument innenfor en virkedag. Dersom instrumentet er gitt ISIN-kode skal denne også oppgis.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Dato for transaksjonene.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Gjennomsnittlig kurs/pris for det volum som er handlet i løpet av virkedagen.</article></article></li></ul></article></article><article class="legalArticle" data-lovdata-URL="LTI/forskrift/1996-09-26-951/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvor melding skal sendes</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Transaksjoner som omfattes av denne forskriften, skal meldes til Kredittilsynet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Melding kan etter nærmere avtale mellom Kredittilsynet og norsk børs, i stedet gis til norsk børs.</article></article><article class="legalArticle" data-lovdata-URL="LTI/forskrift/1996-09-26-951/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tidspunkt for meldingen</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Melding etter denne forskriften skal gis snarest mulig, og senest ved utløpet av neste virkedag.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Melding skal gis samlet, en gang pr. virkedag.</article></article><article class="legalArticle" data-lovdata-URL="LTI/forskrift/1996-09-26-951/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Transaksjoner unntatt fra meldeplikt etter denne forskriften</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dersom verdipapirforetaket er pliktig til å gi tilsvarende melding om transaksjonen til de myndigheter markedet hører inn under, enten direkte, gjennom handelssystem, eller gjennom børs eller annet regulert marked, skal melding etter denne forskriften ikke finne sted.</article></article><article class="legalArticle" data-lovdata-URL="LTI/forskrift/1996-09-26-951/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 31. desember 1996.</article></article></main></body></html>