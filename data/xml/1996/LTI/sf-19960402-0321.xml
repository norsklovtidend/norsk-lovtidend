<!DOCTYPE html><html lang="no"><head><title>Forskrift om utbetaling av tilskudd til menyer til fly i utenriksfart – catering-ordningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:14</dd><dt class="legacyID">Datokode</dt><dd class="legacyID">FOR-1996-04-02-321</dd><dt class="dokid">DokumentID</dt><dd class="dokid">LTI/forskrift/1996-04-02-321</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 6</dd><dt class="dateInForce">I kraft fra</dt><dd class="dateInForce">1996-04-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-23-1217</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">1996-04-25</dd><dt class="title">Tittel</dt><dd class="title">Forskrift om utbetaling av tilskudd til menyer til fly i utenriksfart – catering-ordningen.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 2. april 1996 med hjemmel i lov av 12. mai 1995 nr. 23 om jord (jordlova) § 18 (jfr. St.prp.nr.61 (1994–1995) særlig pkt. 10.2.2 og Innst.S.nr.200 (1994–1995)).</dd><dt class="refid">RefID</dt><dd class="refid">forskrift/1996-04-02-321</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utbetaling av tilskudd til menyer til fly i utenriksfart – catering-ordningen.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li></ul></dd></dl></header><main class="documentBody" data-lovdata-URL="LTI/forskrift/1996-04-02-321" id="dokument"><h1>Forskrift om utbetaling av tilskudd til menyer til fly i utenriksfart – catering-ordningen.</h1><article class="legalArticle" data-lovdata-URL="LTI/forskrift/1996-04-02-321/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med forskriften er å regulere utbetalingen av tilskudd som skal gjøre det mulig for norsk catering-industri å levere menyer til fly i utenriksfart.</article></article><article class="legalArticle" data-lovdata-URL="LTI/forskrift/1996-04-02-321/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder utbetaling av tilskudd til catering-bedrifter som leverer menyer til fly i utenriksfart.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tilskudd til menyer til fly i utenriksfart omfatter følgende norskproduserte råvarer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">storfekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">svinekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">fårekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/4/" id="paragraf-2-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/4/ledd/1/" id="paragraf-2-ledd-2-punkt-4-ledd-1">fjørfekjøtt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/5/" id="paragraf-2-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/5/ledd/1/" id="paragraf-2-ledd-2-punkt-5-ledd-1">hvete og rugmel</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/6/" id="paragraf-2-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/6/ledd/1/" id="paragraf-2-ledd-2-punkt-6-ledd-1">smør</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/7/" id="paragraf-2-ledd-2-punkt-7"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/7/ledd/1/" id="paragraf-2-ledd-2-punkt-7-ledd-1">egg.</article></article></li></ul></article></article><article class="legalArticle" data-lovdata-URL="LTI/forskrift/1996-04-02-321/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med ferdigvarer menes bearbeidede jordbruksråvarer. Med menyer menes standardiserte sammensetninger av ferdigvarer som serveres om bord i fly i utenriksfart. Med råvarer menes jordbruksvarer som inngår i tilberedningen av ferdigvarer. Med fly i utenriksfart menes fly som regelmessig går mellom utenlandske lufthavner eller mellom norske lufthavner og lufthavner i utlandet, på Svalbard eller Jan Mayen.</article></article><article class="legalArticle" data-lovdata-URL="LTI/forskrift/1996-04-02-321/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilskuddssatsene skal beregnes på grunnlag av differansen mellom verdensmarkedspris og markedspris i Norge for råvarene i ordningen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tilskuddssatsene og den perioden tilskuddssatsene skal gjelde for, fastsettes av Statens Kornforretning på bakgrunn av Stortingets bevilgning i forbindelse med jordbruksavtalen.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Dersom særlige hensyn tilsier det, kan satsene endres i løpet av perioden.</article></article><article class="legalArticle" data-lovdata-URL="LTI/forskrift/1996-04-02-321/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Med verdensmarkedspris for en jordbruksvare forstås cif-importpris Norge tillagt importkostnader, dersom denne kan betraktes som representativ. Dersom en slik pris ikke foreligger, eller den ikke kan anses som representativ, skal det anvendes andre referanser, f.eks. innhentede representative tilbud.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Med markedspris i Norge forstås den pris som oppnås for salg til industriell videreforedling.</article></article><article class="legalArticle" data-lovdata-URL="LTI/forskrift/1996-04-02-321/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Catering-bedrifter som ønsker å komme inn under ordningen, må på forhånd få godkjent menyene og reseptene på ferdigvarene som inngår i menyene. Hver råvare som inngår i en ferdigvare skal være påført et råvarenummer som er fastsatt av Statens Kornforretning.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Statens Kornforretning fastsetter nærmere bestemmelser om hvilke opplysninger søknaden skal inneholde. Catering-bedrifter kan sende inn månedlig søknad om tilskudd. Søknaden og dokumentasjon skal være Statens Kornforretning i hende senest den 20. i måneden etter at leveransen fant sted.</article></article><article class="legalArticle" data-lovdata-URL="LTI/forskrift/1996-04-02-321/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved dokumentasjon av faktisk forbruk av råvarer innrømmes helt eller delvis tilskudd. Krav til dokumentasjon fastsettes av Statens Kornforretning.</article></article><article class="legalArticle" data-lovdata-URL="LTI/forskrift/1996-04-02-321/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens Kornforretning avgir årsrapport og regnskap for ordningen til Landbruksdepartementet. Regnskapet følger kalenderåret. Det gis samtidig oppgave over leveranser av den enkelte råvare og bruken av midler fordelt på den enkelte råvare.</article></article><article class="legalArticle" data-lovdata-URL="LTI/forskrift/1996-04-02-321/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens Kornforretning kan utføre fysisk kontroll av varer, og kontroll av forretningspapirer. Med forretningspapirer forstås i denne sammenheng alle regnskapsbøker, registrer, fakturaer, bilag, regnskap og korrespondanse vedrørende virksomhetens forretningsaktivitet samt forretningsmessige data, uansett form, hvis dette har direkte eller indirekte forbindelse med utbetalinger av tilskudd. Catering-bedriftene plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/1996-04-02-321/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Catering-bedriftene er forpliktet til å gi de riktige opplysninger, og alltid å rette seg etter gjeldende bestemmelser for ordningen. Overtredelse av bestemmelsene i forskriften og utfyllende bestemmelser til forskriften kan medføre inndragning av utbetalt tilskudd.</article></article><article class="legalArticle" data-lovdata-URL="LTI/forskrift/1996-04-02-321/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Statens Kornforretning kan nedsette et rådgivende utvalg som gir faglig råd om praktiseringen av ordningen.</article></article><article class="legalArticle" data-lovdata-URL="LTI/forskrift/1996-04-02-321/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Statens Kornforretning administrerer ordningen og kan gi utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/1996-04-02-321/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskriften trer i kraft straks. Samtidig oppheves forskrift av 22. desember 1994 nr. 1217 for ordningen med eksportrestitusjon for menyer til fly i utenriksfart (Catering-ordningen).</article></article></main></body></html>