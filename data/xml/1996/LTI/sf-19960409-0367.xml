<!DOCTYPE html><html lang="no"><head><title>Forskrift om omsetning m.v. av naturlegemidler utenom apotek.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1996-04-09-367</dd><dt class="dokid">DokumentID</dt><dd class="dokid">LTI/forskrift/1996-04-09-367</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 7</dd><dt class="dateInForce">I kraft fra</dt><dd class="dateInForce">1996-04-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§14</li><li>lov/1992-12-04-132/§17</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">1996-05-10</dd><dt class="title">Tittel</dt><dd class="title">Forskrift om omsetning m.v. av naturlegemidler utenom apotek.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 9. april 1996 med hjemmel i lov av 4. desember 1992 nr. 132 om legemidler m.v. § 14 tredje ledd, og § 17 tredje ledd, jf. kgl.res. av 8. juni 1995 nr. 521.</dd><dt class="refid">RefID</dt><dd class="refid">forskrift/1996-04-09-367</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omsetning m.v. av naturlegemidler utenom apotek.<ul class="tocSubUl"><li>§ 1. Anvendelsesområde. Definisjoner</li><li>§ 2. Særskilt ansvarlig</li><li>§ 3. Innkjøp</li><li>§ 4. Lagring</li><li>§ 5. Tilbaketrekking</li><li>§ 6. Reklame</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-04-09-367" id="dokument"><h1>Forskrift om omsetning m.v. av naturlegemidler utenom apotek.</h1><article class="legalArticle" data-lovdata-URL="LTI/forskrift/1996-04-09-367/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde. Definisjoner</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder omsetning, lagring, tilbaketrekking m.v. av naturlegemidler når dette skjer fra andre utsalgssteder enn apotek.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Naturlegemidler som er godkjent av Statens legemiddelkontroll som farmasøytiske spesialpreparater etter Retningslinjer for godkjenning av naturlegemidler av 21. januar 1994 kan omsettes fra virksomhet som er godkjent for frambud av næringsmidler. Dette gjelder likevel ikke naturlegemidler godkjent til bruk på dyr.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med omsetning menes kjøp og salg uavhengig av om det ytes vederlag.</article></article><article class="legalArticle" data-lovdata-URL="LTI/forskrift/1996-04-09-367/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Særskilt ansvarlig</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Virksomheter som omsetter naturlegemidler skal ha en særskilt ansvarlig for denne varegruppen. Virksomheten må på forespørsel dokumentere hvem som er særskilt ansvarlig. Statens helsetilsyn kan stille nærmere krav om kompetanse for den særskilt ansvarlige.</article></article><article class="legalArticle" data-lovdata-URL="LTI/forskrift/1996-04-09-367/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innkjøp</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Naturlegemidler må kjøpes fra grossister godkjent i henhold til legemiddelloven § 15, jfr. forskrift om grossistvirksomhet med legemidler av 21. desember 1993 nr. 1219.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kravene til sortimentsbredde, landsdekning og leveringstid i forskrift om grossistvirksomhet § 4 gjelder ikke for naturlegemidler.</article></article><article class="legalArticle" data-lovdata-URL="LTI/forskrift/1996-04-09-367/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Lagring</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Naturlegemidler skal lagres forsvarlig, jfr. lov om legemidler av 4. desember 1992 nr. 132 § 29. Naturlegemidlene skal lagres slik at de ikke forringes under oppbevaringen, f.eks. må de ikke være utsatt for direkte sollys eller store temperatursvingninger.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Naturlegemidler skal oppbevares i skap eller hyller adskilt fra andre varer.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det kan gis nærmere retningslinjer for lagring av naturlegemidler. I retningslinjene kan det også stilles krav til dokumentasjon av rutiner m.v.</article></article><article class="legalArticle" data-lovdata-URL="LTI/forskrift/1996-04-09-367/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilbaketrekking</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Naturlegemidler skal kunne trekkes tilbake av den godkjente grossisten dersom tilbaketrekking fra markedet skulle være nødvendig ut fra konstaterte feil, eller ved mistanke om feil ved produktene, jfr. forskrift om grossistvirksomhet med legemidler av 21. desember 1993 § 9. Salgsstedene må kunne dokumentere prosedyrer i forbindelse med tilbaketrekking m.v.</article></article><article class="legalArticle" data-lovdata-URL="LTI/forskrift/1996-04-09-367/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Reklame</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Reklame for naturlegemidler må være i overensstemmelse med forskrift om reklame for legemidler av 25. august 1994 nr. 827.</article></article><article class="legalArticle" data-lovdata-URL="LTI/forskrift/1996-04-09-367/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Overtredelse av denne forskrift straffes etter lov om legemidler m.v. av 4. desember 1993 nr. 132 § 31.</article></article><article class="legalArticle" data-lovdata-URL="LTI/forskrift/1996-04-09-367/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft straks.</article></article></main></body></html>