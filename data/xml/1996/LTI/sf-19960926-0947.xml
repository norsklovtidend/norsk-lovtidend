<!DOCTYPE html><html lang="no"><head><title>Forskrift om verdipapirforetakenes plikt til å gi melding om foretakets aksjonærstruktur.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1996-09-26-947</dd><dt class="dokid">DokumentID</dt><dd class="dokid">LTI/forskrift/1996-09-26-947</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 19</dd><dt class="dateInForce">I kraft fra</dt><dd class="dateInForce">1996-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§3-5</li></ul></dd><dt class="dateOfPublication">Kunngjort</dt><dd class="dateOfPublication">1996-11-08</dd><dt class="title">Tittel</dt><dd class="title">Forskrift om verdipapirforetakenes plikt til å gi melding om foretakets aksjonærstruktur.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 26. september 1996 med hjemmel i lov av 14. juni 1985 nr. 61 om verdipapirhandel § 3-5 åttende ledd.</dd><dt class="refid">RefID</dt><dd class="refid">forskrift/1996-09-26-947</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om verdipapirforetakenes plikt til å gi melding om foretakets aksjonærstruktur.<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Definisjoner</li><li>§ 4. Meldeplikt ved endringer i aksjonærstruktur</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-09-26-947" id="dokument"><h1>Forskrift om verdipapirforetakenes plikt til å gi melding om foretakets aksjonærstruktur.</h1><article class="legalArticle" data-lovdata-URL="LTI/forskrift/1996-09-26-947/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder verdipapirforetak som ikke er kredittinstitusjoner.</article></article><article class="legalArticle" data-lovdata-URL="LTI/forskrift/1996-09-26-947/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Formålet med forskriften er å gi tilsynsmyndighetene mulighet til å ha kontroll med store aksjonærer i foretaket slik at man kan forhindre at en eier misbruker sin stilling og innflytelse over foretakets virksomhet på en slik måte at det kan skape en unødvendig risiko for investorenes midler, skader allmennhetens tillit til foretaket eller hindrer effektivt tilsyn.</article></article><article class="legalArticle" data-lovdata-URL="LTI/forskrift/1996-09-26-947/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med betydelige eierandeler menes direkte eller indirekte eierandeler i et verdipapirforetak som enten<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">representerer minst 10 pst. av aksjekapital eller stemmene, eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">som på annen måte gjør det mulig å utøve betydelig innflytelse over forvaltningen av selskapet.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Like med vedkommende aksjonærs egne aksjer regnes i denne sammenheng aksjer som eies av personer eller selskaper med tilknytning til vedkommende aksjonær som nevnt i verdipapirhandelloven § 1-13 første ledd siste punktum.</article></article><article class="legalArticle" data-lovdata-URL="LTI/forskrift/1996-09-26-947/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Meldeplikt ved endringer i aksjonærstruktur</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Verdipapirforetak skal underrette Kredittilsynet om erverv av betydelige eierandeler i foretaket, så snart foretaket får kjennskap til det.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Første ledd gjelder tilsvarende ved økning av betydelige eierandeler som medfører at erververens andel av aksjekapitalen eller stemmene i foretaket når opp til eller overstiger 20 pst. eller 33 pst. Dette gjelder også dersom vedkommende erververs andel av aksjekapitalen eller stemmene når opp til eller overstiger 50 pst., eller dersom verdipapirforetaket på annen måte blir å regne som vedkommendes datterforetak.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Bestemmelsene i første og annet ledd gjelder tilsvarende ved avhendelse av eierandeler som medfører at andelens størrelse kommer under de grenser som nevnt, eller at verdipapirforetaket ikke lenger er å anse som vedkommende aksjonærs datterforetak.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Ved underretningen etter denne bestemmelsen, må foretaket oppgi aksjonærens navn, adresse og eierandelens størrelse.</article></article><article class="legalArticle" data-lovdata-URL="LTI/forskrift/1996-09-26-947/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 31. desember 1996.</article></article></main></body></html>