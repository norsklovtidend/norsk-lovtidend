<!DOCTYPE html><html lang="no"><head><title>Forskrift om overvåking og forebygging av salmonella i egg til konsum.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1996-05-09-489</dd><dt class="dokid">DokumentID</dt><dd class="dokid">LTI/forskrift/1996-05-09-489</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 9</dd><dt class="dateInForce">I kraft fra</dt><dd class="dateInForce">1996-05-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§4</li><li>lov/1933-05-19-3/§5</li></ul></dd><dt class="dateOfPublication">Kunngjort</dt><dd class="dateOfPublication">1996-06-21</dd><dt class="title">Tittel</dt><dd class="title">Forskrift om overvåking og forebygging av salmonella i egg til konsum.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 9. mai 1996 med hjemmel i lov av 19. mai 1933 nr. 3 om tilsyn med næringsmidler mv § 1, § 4 og § 5.</dd><dt class="refid">RefID</dt><dd class="refid">forskrift/1996-05-09-489</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overvåking og forebygging av salmonella i egg til konsum.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Generelle plikter</li><li>§ 5. Krav til eggleveranser</li><li>§ 6. Melding</li><li>§ 7. Tiltak</li><li>§ 8. Tilsyn og vedtak</li><li>§ 9. Utfyllende bestemmelser</li><li>§ 10. Dispensasjon</li><li>§ 11. Straffebestemmelser</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1996-05-09-489" id="dokument"><h1>Forskrift om overvåking og forebygging av salmonella i egg til konsum.</h1><article class="legalArticle" data-lovdata-URL="LTI/forskrift/1996-05-09-489/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskrift er å sikre overvåking og forebygging av salmonella i egg til konsum.</article></article><article class="legalArticle" data-lovdata-URL="LTI/forskrift/1996-05-09-489/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Denne forskriften omfatter eggpakkerier.</article></article><article class="legalArticle" data-lovdata-URL="LTI/forskrift/1996-05-09-489/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I denne forskrift menes med:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1"><i>salmonella</i>: enhver variant av arter av Salmonella.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1"><i>fjørfe</i>: høns, ender, gjess og kalkuner.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1"><i>egg</i>: hele egg lagt av fjørfe og som i uforandret stand er beregnet til konsum eller til bruk i næringsmiddelvirksomhet.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1"><i>eggpakkeri</i>: virksomhet som mottar, sorterer, pakker og distribuerer egg.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1"><i>overvåkningsprogram</i>: overvåknings- og kontrollprogrammet for salmonella for levende dyr, egg og kjøtt fastsatt av Landbruksdepartementet.</article></article></li></ul></article></article><article class="legalArticle" data-lovdata-URL="LTI/forskrift/1996-05-09-489/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle plikter</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Eier eller annen som har ansvar for eggpakkeriet plikter å forsikre seg om at virksomheten bare mottar egg som oppfyller kravene i henhold til § 5.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Eier eller annen som har ansvar for eggpakkeriet skal forøvrig medvirke til gjennomføring av bestemmelsene i denne forskrift, herunder rette seg etter pålegg fra tilsynsmyndighetene.</article></article><article class="legalArticle" data-lovdata-URL="LTI/forskrift/1996-05-09-489/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til eggleveranser</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Egg produsert i Norge som mottas ved eggpakkerier, skal være lagt av fjørfe som er omfattet av det norske overvåkningsprogrammet for salmonella.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Eggpakkerier kan motta innførte egg produsert innenfor EØS forutsatt at innførte partier ledsages av et sertifikat utstedt av offentlig veterinær i produsentlandet. Av sertifikatet skal det fremgå at følgende krav er oppfylt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">eggene skal være lagt av fjørfe som er omfattet av et overvåkningsprogram for salmonella som er ekvivalent med det norske og som er godkjent av EU-kommisjonen, og det skal ikke være påvist salmonella i flokker som eggene kommer fra eller</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">eggene skal være lagt av fjørfe som har vært undersøkt bakteriologisk i henhold til metode beskrevet i Kommisjonsvedtak 95/168/EØF med negativt resultat.</article></article></li></ul></article></article><article class="legalArticle" data-lovdata-URL="LTI/forskrift/1996-05-09-489/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Melding</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dersom det foreligger mistanke eller kunnskap om at det ved pakkeriet mottas eller frambys egg som inneholder eller er forurenset av salmonella, skal dette snarest meldes til tilsynsmyndigheten.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Dersom det foreligger mistanke eller kunnskap om at det ved pakkeriet mottas eller frambys egg som ikke oppfyller kravene i § 5, skal dette snarest meldes til tilsynsmyndigheten.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Dersom det påvises salmonella i produksjonslokalene i eggpakkeriet, skal dette snarest meldes til tilsynsmyndigheten.</article></article><article class="legalArticle" data-lovdata-URL="LTI/forskrift/1996-05-09-489/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tiltak</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Egg fra partier der det er påvist salmonella og egg som mottas fra flokker der det er påvist salmonella, kan sendes enten til godkjent eggproduktfabrikk der de skal gjennomgå varmebehandling eller de skal kasseres.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Egg som mottas fra flokker der det er mistanke om salmonella og egg fra partier der det er mistanke om salmonella, skal merkes og lagres adskilt til mistanken er avklart. Når mistanken er bekreftet sendes eggene enten til godkjent eggproduktfabrikk der de skal gjennomgå varmebehandling eller de skal kasseres.</article></article><article class="legalArticle" data-lovdata-URL="LTI/forskrift/1996-05-09-489/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn og vedtak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens næringsmiddeltilsyn fører tilsyn med at bestemmelsene i denne forskrift overholdes og fatter nødvendige vedtak for gjennomføring av bestemmelsene i eggpakkerier som har regional, landsdekkende eller eksportrettet karakter. Tilsyns- og vedtaksmyndighet som er tillagt Statens næringsmiddeltilsyn, kan delegeres til det kommunale eller interkommunale næringsmiddeltilsynet.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Det kommunale eller interkommunale næringsmiddeltilsynet fører tilsyn og fatter nødvendige vedtak ved øvrige eggpakkerier.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Statens næringsmiddeltilsyn er klageinstans for vedtak fattet av det kommunale eller interkommunale næringsmiddeltilsynet etter delegert myndighet fra Statens næringsmiddeltilsyn.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Kommunestyret eller særskilt klagenemnd er klageinstans for øvrige vedtak fattet av det kommunale eller interkommunale næringsmiddeltilsynet.</article><article class="legalP" data-absoluteaddress="/paragraf/8/ledd/5/" id="paragraf-8-ledd-5">Fylkesmannen er klageinstans for vedtak fattet av kommunestyret eller særskilt klagenemnd.</article><article class="legalP" data-absoluteaddress="/paragraf/8/ledd/6/" id="paragraf-8-ledd-6">Sosial- og helsedepartementet er klageinstans for vedtak fattet av Statens næringsmiddeltilsyn.</article></article><article class="legalArticle" data-lovdata-URL="LTI/forskrift/1996-05-09-489/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens næringsmiddeltilsyn kan gi nærmere bestemmelser til utfylling av denne forskrift.</article></article><article class="legalArticle" data-lovdata-URL="LTI/forskrift/1996-05-09-489/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">I særskilte tilfeller kan Statens næringsmiddeltilsyn dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/1996-05-09-489/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Bestemmelsene om straff og tvangsmulkt i lov av 19. mai 1933 nr. 3 om tilsyn med næringsmidler mv kommer til anvendelse ved overtredelse av denne forskrift.</article></article><article class="legalArticle" data-lovdata-URL="LTI/forskrift/1996-05-09-489/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft straks.</article></article></main></body></html>