<!DOCTYPE html><html lang="no"><head><title>Instruks for Jernbaneverket og administrerende direktør.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:55</dd><dt class="legacyID">Datokode</dt><dd class="legacyID">FOR-1996-11-29-1094</dd><dt class="dokid">DokumentID</dt><dd class="dokid">LTI/forskrift/1996-11-29-1094</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1996 Nr. 22</dd><dt class="dateInForce">I kraft fra</dt><dd class="dateInForce">1997-01-19</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1996-12-19</dd><dt class="title">Tittel</dt><dd class="title">Instruks for Jernbaneverket og administrerende direktør.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 29. november 1996. Fremmet av Samferdselsdepartementet.</dd><dt class="refid">RefID</dt><dd class="refid">forskrift/1996-11-29-1094</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for Jernbaneverket og administrerende direktør.<ul class="tocSubUl"><li>§ 1. Innordning av etaten i statsforvaltningen</li><li>§ 2. Ansvarsdeling</li><li>§ 3. Jernbaneverkets ansvarsområde</li><li>§ 4. Styret</li><li>§ 5. Administrerende direktør</li><li>§ 6. Forholdet mellom administrerende direktør og overordnet myndighet/styret</li><li>§ 7. Saker som skal fremmes for styret</li><li>§ 8. Tilsetting og avskjedigelse av arbeidstakere</li><li>§ 9. Endringer i instruksen</li></ul></li></ul></dd></dl></header><main class="documentBody" data-lovdata-URL="LTI/forskrift/1996-11-29-1094" id="dokument"><h1>Instruks for Jernbaneverket og administrerende direktør.</h1><article class="legalArticle" data-lovdata-URL="LTI/forskrift/1996-11-29-1094/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Innordning av etaten i statsforvaltningen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Jernbaneverket er et ordinært forvaltningsorgan underlagt Samferdselsdepartementet. Jernbaneverket er statens fagorgan for jernbanevirksomhet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Rammene for Jernbaneverkets virksomhet fastsettes av overordnet myndighet.</article></article><article class="legalArticle" data-lovdata-URL="LTI/forskrift/1996-11-29-1094/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ansvarsdeling</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Jernbaneverket skal på vegne av staten forvalte statens jernbaneinfrastruktur med tilhørende anlegg og innretninger og utøve de funksjoner som er tillagt virksomheten. Overordnet myndighet fastsetter omfang og standard for kjørevegen og bevilger midler til drift, vedlikehold og investeringer.</article></article><article class="legalArticle" data-lovdata-URL="LTI/forskrift/1996-11-29-1094/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Jernbaneverkets ansvarsområde</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Jernbaneverket skal som forvalter av statens jernbaneinfrastruktur innenfor gitte rammer bl.a.:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">foreta utredninger og utarbeide planer for kjøreveien, herunder forberede saker for overordnet myndighet</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">forestå planlegging, prosjektering og bygging av anlegg, samt drive og vedlikeholde disse</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">foreslå og gjennomføre tiltak for å fremme trafikksikkerheten på kjørevegen, samt ivareta hensynet til et godt miljø</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">på et ikke-diskriminerende grunnlag fastsette vilkår og inngå sportilgangsavtaler med aktører som er gitt tillatelse til å trafikkere på det nasjonale jernbanenettet</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">avgi uttalelser i saker som forelegges av departementet og i den utstrekning departementet ber om det, bistå ved behandling av saker m.v.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">delta i internasjonalt samarbeid med sikte på å ivareta Norges interesser og behov for jernbanetransport og utbygging av jernbanelinjer.</article></article></li></ul></article></article><article class="legalArticle" data-lovdata-URL="LTI/forskrift/1996-11-29-1094/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Styret</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Jernbaneverket har et eget styre. Nærmere retningslinjer for styret er gitt i egen instruks.</article></article><article class="legalArticle" data-lovdata-URL="LTI/forskrift/1996-11-29-1094/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Administrerende direktør</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For å legge forholdene til rette for nødvendig koordinering og samarbeid mellom Jernbaneverket og Norges Statsbaner BA, blir de to virksomheter ledet av samme administrerende direktør.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Administrerende direktør forestår den daglige ledelse av Jernbaneverket. Han har ansvar for, og skal påse at forvaltningsorganet blir drevet og utviklet i henhold til rammer og retningslinjer fastsatt av overordnet myndighet og i samsvar med råd og vedtak truffet i styret. Han skal videre påse at virksomheten drives i samsvar med lover og regler som gjelder for virksomheten.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Administrerende direktør har et særlig ansvar for å påse at Jernbaneverkets rolle som en nøytral forvalter av den statlige jernbaneinfrastruktur ivaretas på en behørig måte.</article></article><article class="legalArticle" data-lovdata-URL="LTI/forskrift/1996-11-29-1094/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet mellom administrerende direktør og overordnet myndighet/styret</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Administrerende direktør har myndighet til å treffe vedtak i saker som måtte bli delegert til ham av overordnet myndighet, samt i saker som ikke hører inn under styrets avgjørelsesmyndighet eller særskilt tilsettingsråd.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">I fremleggelse av saker til overordnet myndighet skal han ivareta de råd og anbefalinger som styret gir i vedkommende sak.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Administrerende direktør kan på avgrensede områder delegere sin avgjørelsesmyndighet til andre tilsatte i forvaltningsorganet og i denne forbindelse gi nærmere instruks om utførelsen av den delegerte myndighet generelt, eller for den enkelte sak spesielt.</article></article><article class="legalArticle" data-lovdata-URL="LTI/forskrift/1996-11-29-1094/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Saker som skal fremmes for styret</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Administrerende direktør skal fremlegge for styret til behandling, og eventuell avgjørelse, saker som fremgår av § 2 i instruks for Jernbaneverkets styre.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Administrerende direktør skal sørge for at saker som skal behandles av styret, blir utredet og forberedt på en tilfredsstillende måte, og fremmet til styret i rett tid.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Saker av uvanlig karakter, f.eks. interessekonflikter mellom Jernbaneverket og Norges Statsbaner BA, eller som er av stor betydning, f.eks. saker av politisk og/eller prinsipiell interesse, eller som gjelder avvik fra vedtatte budsjetter, skal alltid legges fram for styret.</article></article><article class="legalArticle" data-lovdata-URL="LTI/forskrift/1996-11-29-1094/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsetting og avskjedigelse av arbeidstakere</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Administrerende direktør tilsetter og eventuelt avskjediger arbeidstakere i samsvar med tjenestemannslovens og tjenestetvistlovens bestemmelser.</article></article><article class="legalArticle" data-lovdata-URL="LTI/forskrift/1996-11-29-1094/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i instruksen</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Samferdselsdepartementet kan foreta mindre endringer i foreliggende instruks.</article></article></main></body></html>