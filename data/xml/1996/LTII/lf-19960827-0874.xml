<!DOCTYPE html><html lang="no"><head><title>Forskrift om åpnings- og skjenketider for serveringssteder, samt salgstid for øl, Rødøy kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-1996-08-27-874</dd><dt class="dokid">DokumentID</dt><dd class="dokid">LTII/forskrift/1996-08-27-874</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 9</dd><dt class="dateInForce">I kraft fra</dt><dd class="dateInForce">1996-10-27</dd><dt class="appliesTo">Gjelder for</dt><dd class="appliesTo">Rødøy kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1989-06-02-27/§3-7</li><li>lov/1989-06-02-27/§4-4</li><li>forskrift/1983-07-01-1137/§5</li></ul></dd><dt class="dateOfPublication">Kunngjort</dt><dd class="dateOfPublication">1996-09-27</dd><dt class="titleShort">Korttittel</dt><dd class="titleShort">Forskr. om salgs- og skjenketid, Rødøy</dd><dt class="title">Tittel</dt><dd class="title">Forskrift om åpnings- og skjenketider for serveringssteder, samt salgstid for øl, Rødøy kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av Rødøy kommunestyre 28. mars og 2. mai 1996 med hjemmel i lov av 2. juni 1989 nr. 27 om omsetning av alkoholholdig drikk m.v. § 3-7 og § 4-4 samt forskrift av 1. juli 1983 nr. 1137 om orden og lukningstider for overnattings- og serveringssteder § 5. Stadfestet av fylkesmannen i Nordland 27. august 1996.</dd><dt class="refid">RefID</dt><dd class="refid">forskrift/1996-08-27-874</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpnings- og skjenketider for serveringssteder, samt salgstid for øl, Rødøy kommune, Nordland.<ul class="tocSubUl"><li>§ 1. Virkemåte</li><li>§ 2. Luknings- og skjenketider for serveringssteder med bevilling for skjenking av øl, vin og brennevin</li><li>§ 3. Åpningstider for serveringssteder uten bevilling til skjenking av alkoholholdig drikk</li><li>§ 4. Åpningstider for overnattingssteder</li><li>§ 5. Salgstider for salg av øl i forretninger med slik bevilling</li><li>§ 6. Ambulerende skjenkebevilling</li><li>§ 7. Dispensasjon</li><li>§ 8. Pålegg om lukking</li><li>§ 9. Kontroll og inspeksjon</li><li>§ 10. Overtredelse</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1996-08-27-874" id="dokument"><h1>Forskrift om åpnings- og skjenketider for serveringssteder, samt salgstid for øl, Rødøy kommune, Nordland.</h1><article class="legalArticle" data-lovdata-URL="LTII/forskrift/1996-08-27-874/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkemåte</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften regulerer:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Luknings- og skjenketider for serveringssteder med bevilling for skjenking av øl, vin og brennevin.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Åpningstider for serveringssteder uten bevilling til salg av alkohol.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Åpningstider for overnattingssteder.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">Salgstider for salg av øl i forretninger med slik bevilling.</article></article></li></ul></article></article><article class="legalArticle" data-lovdata-URL="LTII/forskrift/1996-08-27-874/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Luknings- og skjenketider for serveringssteder med bevilling for skjenking av øl, vin og brennevin</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Åpnings- og skjenketider m.v.:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Åpnings- og lukningstider i alle måneder unntatt desember: Serveringssteder i kommunen med alkoholbevilling (øl, vin og brennevin) til skjenking skal i disse månedene holde lukket fra kl. 02.00 til kl. 06.00.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Åpnings- og lukningstider i desember måned: Serveringssteder i kommunen med alkoholbevilling (øl, vin og brennevin) til skjenking skal i denne måneden holde lukket fra kl. 03.00 til kl. 06.00.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Skjenketider i alle månedene unntatt desember: Serveringssteder med alkoholbevilling kan skjenke øl og vin fra kl. 11.00 til kl. 01.30. Det kan skjenkes brennevin fra kl. 13.00 til kl. 01.30. Utendørs servering følger de samme skjenketider.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Skjenketider i desember måned: Serveringssteder med alkoholbevilling kan skjenke øl og vin fra kl. 11.00 til kl. 02.30 Det kan skjenkes brennevin fra kl. 13.00 til kl. 02.30. Utendørs servering følger de samme skjenketider.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Innskrenkninger i skjenketid: Skjenking av brennevin er forbudt på søndager, 1. og 17. mai, nyttårsdag, langfredag, 1. påskedag, Kristi Himmelfartsdag, 1. pinsedag og 1. juledag, samt på stemmedagen for stortingsvalg, fylkestingsvalg, sametingsvalg og kommunevalg, kfr. lov av 2. juni 1989 nr. 27 om omsetning av alkoholholdig drikk m.v. § 4-4 fjerde ledd og valgloven § 93.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Bevillingsrettigheter: Kommunestyret kan ved behandlingen av den enkelte bevillingssøknad fastsette skjenke- og åpningstid for enkeltsøknader som avviker fra tidene i pkt. a-e dersom det foreligger særlige forhold.</article></article></li></ul></article></article><article class="legalArticle" data-lovdata-URL="LTII/forskrift/1996-08-27-874/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Åpningstider for serveringssteder uten bevilling til skjenking av alkoholholdig drikk</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Serveringssteder uten alkoholbevilling kan holde åpent hele døgnet i månedene juni, juli og august. I årets øvrige måneder er åpningstiden som for serveringssteder med alkoholbevilling.</article></article><article class="legalArticle" data-lovdata-URL="LTII/forskrift/1996-08-27-874/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Åpningstider for overnattingssteder</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Lukningstidene i § 2 gjelder ikke for den servering som foregår i overnattingssteder til overnattingsgjester, kfr. forskrift 1. juli 1987 nr. 1137 om orden og lukningstider for overnattings- og serveringssteder § 8, første ledd.</article></article><article class="legalArticle" data-lovdata-URL="LTII/forskrift/1996-08-27-874/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Salgstider for salg av øl i forretninger med slik bevilling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Uavhengig av hva som måtte være bestemt om forretningers alminnelige åpnings- og lukningstid kan salgssteder med kommunal salgsbevilling til ølsalg – maksimalt kunne selge øl i følgende tidsrom:<table><tbody><tr><td data-text-align="left" data-vertical-align="top">Mandag – fredag</td><td data-text-align="left" data-vertical-align="top">kl. 09.00 – 20.00</td></tr><tr><td data-text-align="left" data-vertical-align="top">Lørdager og dager før helligdag</td><td data-text-align="left" data-vertical-align="top">kl. 09.00 – 16.00</td></tr></tbody></table></article></article><article class="legalArticle" data-lovdata-URL="LTII/forskrift/1996-08-27-874/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ambulerende skjenkebevilling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den kommunestyret har delegert avgjørelsesmyndighet i saker om ambulerende skjenkebevilling (rådmannen) kan gi tillatelse til skjenking for den enkelte anledning etter reglene i denne forskrifts § 2. Tillatelse til skjenking m.v. gis etter skriftlig søknad.</article></article><article class="legalArticle" data-lovdata-URL="LTII/forskrift/1996-08-27-874/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det kan for enkelt anledning gis dispensasjon fra disse bestemmelsene etter særskilt søknad når det foreligger særlige grunner. Dispensasjonsspørsmålet avgjøres av formannskapet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Hva angår åpnings- og lukningstider kan politiet også for enkelt anledning gi dispensasjon i henhold til forskrift 1. juli 1983 nr. 1137 om orden og lukningstider for overnattings- og serveringssteder § 6 annet ledd.</article></article><article class="legalArticle" data-lovdata-URL="LTII/forskrift/1996-08-27-874/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Pålegg om lukking</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">I henhold til forskrift 1. juli 1983 nr. 1137 § 7 kan politiet påby at serveringssted skal lukke tidligere enn vanlig lukningstid i kommunen, så fremt det ikke sørges for tilbørlig orden eller hvis omgivelsene forstyrres unødig ved støy fra virksomheten.</article></article><article class="legalArticle" data-lovdata-URL="LTII/forskrift/1996-08-27-874/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll og inspeksjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Kontrollører av utsalgs- og skjenkesteder med alkoholbevilling, engasjeres for et bestemt tidsrom av rådmannen. Kontrolloppgavene utføres i henhold til lov, forskrift og kommunale instrukser.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Det kan inngås samarbeidsavtaler med andre kommuner om kontrolloppgavene.</article></article><article class="legalArticle" data-lovdata-URL="LTII/forskrift/1996-08-27-874/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av bestemmelsene i denne forskriften straffes i h.h.t. bestemmelsene i kap. 10 i lov av 2. juni 1989 nr. 27 om omsetning av alkoholholdig drikk m.v. Forøvrig vises til samme lovs § 1-8 om inndragning av salgs- og skjenkebevillinger.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">Overtredelse av alkoholloven og dens forskrifter, samt andre relevante lover og forskrifter, kan medføre inndragning av skjenke-/salgsbevilling. Inndragning kan skje på bakgrunn av dom, vedtatt forelegg, politirapport og rapport fra kontrollører.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">Vedtak om inndragning av alkoholbevilling skal fattes i kommunestyret. Bevillingshaver skal gis anledning til skriftlig uttalelse når spørsmålet om overtredelse av bevilling og eventuelle sanksjonsreaksjoner derav, behandles av kommunestyret, kfr. forvaltningsloven §§ 16, 17 og 18.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/10/ledd/1/punkt/3/" id="paragraf-10-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/10/ledd/1/punkt/3/ledd/1/" id="paragraf-10-ledd-1-punkt-3-ledd-1">Norm for sanksjonsreaksjoner:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/ledd/1/punkt/3/ledd/1/punkt/1/" id="paragraf-10-ledd-1-punkt-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/10/ledd/1/punkt/3/ledd/1/punkt/1/ledd/1/" id="paragraf-10-ledd-1-punkt-3-ledd-1-punkt-1-ledd-1">Ved 1. gangs overtredelse:</article><article class="legalP" data-absoluteaddress="/paragraf/10/ledd/1/punkt/3/ledd/1/punkt/1/ledd/2/" id="paragraf-10-ledd-1-punkt-3-ledd-1-punkt-1-ledd-2">Skriftlig advarsel. Ved evt. overtredelser og ved søknad om ny bevilling skal oversikt over gitte advarsler følge sakspapirene.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/ledd/1/punkt/3/ledd/1/punkt/2/" id="paragraf-10-ledd-1-punkt-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/10/ledd/1/punkt/3/ledd/1/punkt/2/ledd/1/" id="paragraf-10-ledd-1-punkt-3-ledd-1-punkt-2-ledd-1">Ved 2. gangs overtredelse:</article><article class="legalP" data-absoluteaddress="/paragraf/10/ledd/1/punkt/3/ledd/1/punkt/2/ledd/2/" id="paragraf-10-ledd-1-punkt-3-ledd-1-punkt-2-ledd-2">Inndragning av bevilling for inntil 90 dager.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/10/ledd/1/punkt/3/ledd/1/punkt/3/" id="paragraf-10-ledd-1-punkt-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/10/ledd/1/punkt/3/ledd/1/punkt/3/ledd/1/" id="paragraf-10-ledd-1-punkt-3-ledd-1-punkt-3-ledd-1">Ved 3. gangs overtredelse:</article><article class="legalP" data-absoluteaddress="/paragraf/10/ledd/1/punkt/3/ledd/1/punkt/3/ledd/2/" id="paragraf-10-ledd-1-punkt-3-ledd-1-punkt-3-ledd-2">Inndragning skjer for resten av bevillingsperioden, og kommunestyret anser at minimum inndragning bør være 2 år.</article></article></li></ul></article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/10/ledd/1/punkt/4/" id="paragraf-10-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/10/ledd/1/punkt/4/ledd/1/" id="paragraf-10-ledd-1-punkt-4-ledd-1">Klageadgang etter forvaltningsloven § 28 annet ledd, kfr. § 2 første ledd b): Klageinnstans ved enkeltvedtak om sanksjonsreaksjoner etter pkt. c) nr. 1 er den kommunale klagenemnd. Vedtak fattet av kommunestyret om sanksjonsreaksjoner etter pkt. c) nr. 2 og 3 kan ikke påklages.</article></article></li></ul></article></article><article class="legalArticle" data-lovdata-URL="LTII/forskrift/1996-08-27-874/§10" data-name="§10" data-partID="§10_1" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft den første måneden etter kunngjøring av stadfestet forskrift. Fra samme tidspunkt oppheves tidligere kommunale vedtak og dispensasjoner om luknings-, åpnings- og skjenketider for bevillingssteder.</article></article></main></body></html>