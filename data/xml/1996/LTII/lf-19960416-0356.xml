<!DOCTYPE html><html lang="no"><head><title>Forskrift for fiske etter laks, sjøørret og innlandsfisk, samt fredningssoner, Glomma og Ågårdselva, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1996-04-16-356</dd><dt class="dokid">DokumentID</dt><dd class="dokid">LTII/forskrift/1996-04-16-356</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 4</dd><dt class="dateInForce">I kraft fra</dt><dd class="dateInForce">1996-04-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-03-21-305</li><li>forskrift/1990-04-06-255</li><li>forskrift/1990-12-27-1109</li></ul></dd><dt class="appliesTo">Gjelder for</dt><dd class="appliesTo">Østfold</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§15</li><li>lov/1992-05-15-47/§33</li><li>lov/1992-05-15-47/§34</li><li>lov/1992-05-15-47/§40</li><li>forskrift/1992-11-27-864</li><li>forskrift/1993-02-24-4337</li></ul></dd><dt class="dateOfPublication">Kunngjort</dt><dd class="dateOfPublication">1996-05-03</dd><dt class="titleShort">Korttittel</dt><dd class="titleShort">Forskrift for fiske etter laks mm, Østfold</dd><dt class="title">Tittel</dt><dd class="title">Forskrift for fiske etter laks, sjøørret og innlandsfisk, samt fredningssoner, Glomma og Ågårdselva, Østfold.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Østfold 16. april 1996 med hjemmel i lov av 15. mai 1992 nr. 47 om laksefisk og innlandsfisk m.v. § 15, § 33, § 34, og § 40 jf. kgl.res. 27. november 1992 nr. 864 og delegeringsvedtak av 24. februar 1993.</dd><dt class="refid">RefID</dt><dd class="refid">forskrift/1996-04-16-356</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for fiske etter laks, sjøørret og innlandsfisk, samt fredningssoner, Glomma og Ågårdselva, Østfold.<ul class="tocSubUl"><li>§ 1. Fisketider</li><li>§ 2. Fiske etter sjøørret</li><li>§ 3. Redskap til fangst av laks</li><li>§ 4. Minstemål og utkastingsplikt</li><li>§ 5. Redskap til fangst av innlandsfisk</li><li>§ 6. Merking av redskap</li><li>§ 7. Fredningssoner</li><li>§ 8. Utløpsfredning</li><li>§ 9. Dispensasjon</li><li>§ 10. Straff</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1996-04-16-356" id="dokument"><h1>Forskrift for fiske etter laks, sjøørret og innlandsfisk, samt fredningssoner, Glomma og Ågårdselva, Østfold.</h1><article class="legalArticle" data-lovdata-URL="LTII/forskrift/1996-04-16-356/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fisketider</span></h2><article class="defaultP"><i>Glomma:</i> I Glomma fra Vamma til Fredrikstad bru er fiske etter laks tillatt fra og med 15. juni til og med 15. september.</article><article class="defaultP"><i>Ågårdselva:</i> I Ågårdselva er fiske etter laks tillatt fra og med 1. juni til og med 31. august.</article></article><article class="legalArticle" data-lovdata-URL="LTII/forskrift/1996-04-16-356/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fiske etter sjøørret</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I Glomma og Ågårdselva er sjøørreten fredet. Sjøørret som fanges skal straks settes ut igjen.</article></article><article class="legalArticle" data-lovdata-URL="LTII/forskrift/1996-04-16-356/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Redskap til fangst av laks</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fangst av laks er bare tillatt med stang. Det kan ikke benyttes stang med mer enn tilsammen tre kroker (en trippelkrok regnes som tre kroker). Det er ikke tillatt å bruke flere stenger samtidig. Det er forbudt å bruke stang på en slik måte at fisken sannsynligvis vil krøkes. Stang skal ikke forlates under fiske. Avstanden mellom krokstammen og krokspissen skal ikke være større enn 12 mm (krok nr 2/0). For enkeltkrok ikke større enn 15 mm (krok nr 4/0). Som agn er det bare tillatt å bruke mark, sluk, spinner, wobbler og flue hvor flytende dupp eller fluesnøre, unntatt rene blyliner, utgjør kastevekten. Bruk av søkke er bare tillatt ved markfiske.</article></article><article class="legalArticle" data-lovdata-URL="LTII/forskrift/1996-04-16-356/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Minstemål og utkastingsplikt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er bare tillatt å fange laks som er minst 35 cm. Laks som er under minstemålet skal straks kastes ut igjen. Det samme gjelder for laks som er fanget utenom lovlig fisketid, eller som er fanget på ulovlig redskap.</article></article><article class="legalArticle" data-lovdata-URL="LTII/forskrift/1996-04-16-356/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskap til fangst av innlandsfisk</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a)</span><span class="miscHeadline"><i>Stang:</i></span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">I Glomma fra Vamma kraftstasjon til Fredrikstad er fiske med stang etter innlandsfisk tillatt hele året (pilkestikke regnes som stang). Unntatt er strekningen fra Sarpsfossen til Sannesund bru (E-6) hvor fisketiden for innlandsfisk er den samme som for laks, jf. § 1 første ledd.</article><article class="legalP" data-absoluteaddress="/paragraf/5/punkt/1/ledd/2/" id="paragraf-5-punkt-1-ledd-2">I Visterflo fra Solli bru (E-6) til samløpet med Glomma ved Greåker er fiske med stang etter innlandsfisk tillatt hele året. På strekningen fra Grøtet, (ca. 500 meter ovenfor Sølvstufoss M711, 1913-4, UTM 157 814) til Solli bru (E-6) er fisketiden for innlandsfisk den samme som for laks, jf. § 1 andre ledd. Alt fiske fra båt er forbudt fra Grøtet til Solli bru.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">b)</span><span class="miscHeadline"><i>Dorg:</i></span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Dorging etter innlandsfisk er tillatt hele året på strekningen fra fredningssone nedstrøms Vamma kraftstasjon til Fredrikstad. Unntatt er strekningene fra Sarpsfossen til Sannesund bru (E-6), og fra Grøtet til Solli bru (E-6) hvor alt fiske fra båt er forbudt.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">c)</span><span class="miscHeadline"><i>Åleruse:</i></span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Fiske med åleruser med maksimal høyde på 60 cm er tillatt hele året fra fredningssone nedstrøms Vamma kraftstasjon og i hele vestre løp ned til Grøtet, inklusive Vestvannet og Isnesfjorden, og i hele østre løp ned til Sarpsfossen, samt i Visterflo fra Solli bru (E-6) og nedstrøms, og i vestre løp nedstrøms Sarpsfossen.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">d)</span><span class="miscHeadline"><i>Abborruse uten ledegarn:</i></span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Abborruse uten ledegarn med største lengde på rusa 2 meter og med største diameter 60 cm er tillatt hele året fra fredningssone nedstrøms Vamma kraftstasjon og i hele vestre løp ned til Sarpsfossen, og i hele vestre løp ned til Grøtet, inklusive Vestvannet og Isnesfjorden.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/5/punkt/5/" id="paragraf-5-punkt-5"><span class="data-originalId">e)</span><span class="miscHeadline"><i>Settegarn (bunngarn):</i></span><article class="legalP" data-absoluteaddress="/paragraf/5/punkt/5/ledd/1/" id="paragraf-5-punkt-5-ledd-1">I Glommas østre løp sør for en rett linje mellom Furuholmen (Kartblad M711, 1913-1, UTM 240 860) og Valbjørg (238 857) og ned til Sarpsfossen er det tillatt å bruke settegarn (bunngarn) til fangst av innlandsfisk hele året. Garna skal settes fra land og stå på bunnen i hele sin lengde, garna kan ha en maks høyde på 2 meter og en maks lengde på 25 meter. Det er ikke tillatt å sette garn i lenker.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/5/punkt/6/" id="paragraf-5-punkt-6"><span class="data-originalId">f)</span><span class="miscHeadline"><i>Andre fiskemetoder:</i></span><article class="legalP" data-absoluteaddress="/paragraf/5/punkt/6/ledd/1/" id="paragraf-5-punkt-6-ledd-1">Klubbing av lake er tillatt på de samme områder, og med de samme begrensninger som nevnt for stang i § 5 punkt a.</article></article></li></ul></article><article class="legalArticle" data-lovdata-URL="LTII/forskrift/1996-04-16-356/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Merking av redskap</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Alle faststående redskaper til fangst av innlandsfisk (ruser, settegarn m.m.) skal være tydelig merket med eierens navn og adresse.</article></article><article class="legalArticle" data-lovdata-URL="LTII/forskrift/1996-04-16-356/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fredningssoner</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">a)</span><span class="miscHeadline"><i>Sølvstufossen, Ågårdselva:</i></span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Alt fiske er forbudt fra en rett linje tvers over elva ca. 75 meter ovenfor demningen ved Sølvstufoss og ned til en rett linje tvers over elva 75 meter nedenfor demningen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">b)</span><span class="miscHeadline"><i>Sarpsfossen, Glomma:</i></span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Alt fiske er forbudt på området fra demningen og ned til en rett linje tvers over elva 90 meter nedenfor munningen av laksefella/-trappa.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/7/punkt/3/" id="paragraf-7-punkt-3"><span class="data-originalId">c)</span><span class="miscHeadline"><i>Vammafoss, Glomma:</i></span><article class="legalP" data-absoluteaddress="/paragraf/7/punkt/3/ledd/1/" id="paragraf-7-punkt-3-ledd-1">Alt fiske er forbudt på området fra demningen og ned til en rett linje fra utløpet av den gamle tømmerrenna til den gamle vannstandsmåleren på østre bredd. De fredede sonene er merket med nedsatte bolter eller rør.</article></article></li></ul></article><article class="legalArticle" data-lovdata-URL="LTII/forskrift/1996-04-16-356/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utløpsfredning</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">a)</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">I området innenfor en rett linje fra sydspissen av Hue til sydspissen av Tjeldholmen og fra Tømmerhella til sydspissen av Bevertangen er det forbud mot bruk av kastenot, snurpenot, snurrevad, drivgarn, settegarn og lignende redskap, kilenot, krokgarn, bunngarn, lakseverp samt andre faststående redskap til fangst av saltvannsfisk. Grensene for den fredede strekningen avmerkes med nedsatte bolter eller rør.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/punkt/2/" id="paragraf-8-punkt-2"><span class="data-originalId">b)</span><article class="legalP" data-absoluteaddress="/paragraf/8/punkt/2/ledd/1/" id="paragraf-8-punkt-2-ledd-1">Unntatt fra forbudet er følgende redskap:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/8/punkt/2/ledd/1/punkt/1/" id="paragraf-8-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/8/punkt/2/ledd/1/punkt/1/ledd/1/" id="paragraf-8-punkt-2-ledd-1-punkt-1-ledd-1">ruser/teiner med største diameter 70 cm,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/punkt/2/ledd/1/punkt/2/" id="paragraf-8-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/8/punkt/2/ledd/1/punkt/2/ledd/1/" id="paragraf-8-punkt-2-ledd-1-punkt-2-ledd-1">bunnsatte garn for fangst av saltvannsfisk som er satt slik at overtelna til enhver tid er minst 3 meter under vannflata ved fjære sjø,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/punkt/2/ledd/1/punkt/3/" id="paragraf-8-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/8/punkt/2/ledd/1/punkt/3/ledd/1/" id="paragraf-8-punkt-2-ledd-1-punkt-3-ledd-1">kastenot brukt av manntallsførende fiskere,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/punkt/2/ledd/1/punkt/4/" id="paragraf-8-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/8/punkt/2/ledd/1/punkt/4/ledd/1/" id="paragraf-8-punkt-2-ledd-1-punkt-4-ledd-1">bunngarn til fangst av ål, snurpenot og snurrevad brukt av manntallsførte fiskere med båter registrert i registeret over merkepliktige norske fiskefarkoster.</article></article></li></ul></article></article></li></ul></article><article class="legalArticle" data-lovdata-URL="LTII/forskrift/1996-04-16-356/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fylkesmannen kan dispensere fra reglene gitt foran når særlige grunner foreligger.</article></article><article class="legalArticle" data-lovdata-URL="LTII/forskrift/1996-04-16-356/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Brudd på forskriften er straffbart, jf. lov om laksefisk og innlandsfisk m.v., § 49.</article></article><article class="legalArticle" data-lovdata-URL="LTII/forskrift/1996-04-16-356/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks. Fra samme tidspunkt oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/1/" id="paragraf-11-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/1/ledd/1/" id="paragraf-11-ledd-1-punkt-1-ledd-1">forskrift av 21. mars 1995 nr. 305 om fisketider etter laks og sjøørret i Glomma og Ågårdselva, Østfold.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/2/" id="paragraf-11-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/2/ledd/1/" id="paragraf-11-ledd-1-punkt-2-ledd-1">forskrift av 6. april 1990 nr. 255 om fredete soner i Glomma og Ågårdselva, Askim, Skiptvedt, Tune, Sarpsborg og Skjeberg kommuner, Østfold.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/3/" id="paragraf-11-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/3/ledd/1/" id="paragraf-11-ledd-1-punkt-3-ledd-1">forskrift av 27. desember 1990 nr. 1109 om fredningssoner ved munningen av Glomma (Vesterelva og Østerelva), Onsøy, Kråkerøy, Fredrikstad og Borge kommuner, Østfold.</article></article></li></ul></article></article></main></body></html>