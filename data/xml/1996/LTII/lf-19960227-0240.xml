<!DOCTYPE html><html lang="no"><head><title>Forskrift om vedtekt til plan- og bygningsloven § 93 første ledd bokstav g og § 107, Notodden kommune, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:53</dd><dt class="legacyID">Datokode</dt><dd class="legacyID">FOR-1996-02-27-240</dd><dt class="dokid">DokumentID</dt><dd class="dokid">LTII/forskrift/1996-02-27-240</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 3</dd><dt class="dateInForce">I kraft fra</dt><dd class="dateInForce">1996-04-15</dd><dt class="appliesTo">Gjelder for</dt><dd class="appliesTo">Notodden kommune, Telemark.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1996-03-29</dd><dt class="titleShort">Korttittel</dt><dd class="titleShort">Forskrift om vedtekt til bygningsloven, Notodden</dd><dt class="title">Tittel</dt><dd class="title">Forskrift om vedtekt til plan- og bygningsloven § 93 første ledd bokstav g og § 107, Notodden kommune, Telemark.</dd><dt class="miscInformation">Annet om dokumentet</dt><dd class="miscInformation">Fastsatt av Notodden kommunestyre 11. mai 1995 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 27. februar 1996.</dd><dt class="refid">RefID</dt><dd class="refid">forskrift/1996-02-27-240</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven § 93 første ledd bokstav g og § 107, Notodden kommune, Telemark.<ul class="tocSubUl"><li>I<ul class="tocSubUl"><li>1. Virkeområde, søknadsplikt og behandling</li><li>2. Definisjoner</li><li>3. Områdehensyn – inndeling</li><li>4. Områdehensyn – fellesbestemmelser</li><li>5. Områdehensyn – bestemmelser for de enkelte områder</li><li>6. Formingskriterier</li><li>7. Fjerning av skilt, reklameinnretninger m.v.</li></ul></li><li>I</li></ul></li></ul></dd></dl></header><main class="documentBody" data-lovdata-URL="LTII/forskrift/1996-02-27-240" id="dokument"><h1>Forskrift om vedtekt til plan- og bygningsloven § 93 første ledd bokstav g og § 107, Notodden kommune, Telemark.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-02-27-240/KAPITTEL_1" data-partID="k1"><h2 data-text-align="center">I</h2><article class="defaultP">Til § 93 første ledd bokstav g:<ul class="defaultList"><li data-li-identifier="g." data-name="g."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">g.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Oppsetting og endring av skilt og reklame m.v. som nevnt i vedtekt til § 107, med eksponeringsflate over 4 m<sup>2</sup>.</article></article></li></ul></article> <article class="defaultP" margin-top="true">Til § 107:</article><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTII/forskrift/1996-02-27-240/KAPITTEL_1-1" data-partID="k1-1"><h3>1. Virkeområde, søknadsplikt og behandling</h3><article class="marginIdArticle" data-partID="a1.1" data-absoluteaddress="/kapittel/1/kapittel/1/punkt/1/" id="kapittel-1-kapittel-1-punkt-1"><span class="data-marginOriginalId">1.1</span><span class="miscHeadline"><i>Virkeområde</i></span><article class="legalP" data-absoluteaddress="/kapittel/1/kapittel/1/punkt/1/ledd/1/" id="kapittel-1-kapittel-1-punkt-1-ledd-1">Denne vedtekten gjelder for alle utendørs skilt, reklameinnretninger o.l. i hele kommunen uansett størrelse og søknadsplikt. Vedtekten gjelder også reklameskilt m.v. for kortvarige tidsrom og flyttbare innretninger (løsfotreklame).</article></article><article class="marginIdArticle" data-partID="a1.2" data-absoluteaddress="/kapittel/1/kapittel/1/punkt/2/" id="kapittel-1-kapittel-1-punkt-2"><span class="data-marginOriginalId">1.2</span><span class="miscHeadline"><i>Søknadsplikt og behandling</i></span><article class="legalP" data-absoluteaddress="/kapittel/1/kapittel/1/punkt/2/ledd/1/" id="kapittel-1-kapittel-1-punkt-2-ledd-1">For oppføring av skilt, reklameinnretninger o.l. over 4 m<sup>2</sup> eksponeringsflate gjelder bestemmelsene i lovens § 93 og § 94 om arbeid som krever byggetillatelse og nabovarsel. Tillatelse kan bare gis inntil videre eller for et bestemt tidsrom; jf lovens § 107.</article><article class="legalP" data-absoluteaddress="/kapittel/1/kapittel/1/punkt/2/ledd/2/" id="kapittel-1-kapittel-1-punkt-2-ledd-2">Søknadspliktig arbeid som også krever tillatelse etter andre lover (vegloven, naturvernloven m.v.) behandles etter lovens § 95 nr. 2.</article></article><article class="marginIdArticle" data-partID="a1.3" data-absoluteaddress="/kapittel/1/kapittel/1/punkt/3/" id="kapittel-1-kapittel-1-punkt-3"><span class="data-marginOriginalId">1.3</span><span class="miscHeadline"><i>Dispensasjon</i></span><article class="legalP" data-absoluteaddress="/kapittel/1/kapittel/1/punkt/3/ledd/1/" id="kapittel-1-kapittel-1-punkt-3-ledd-1">Når særlige grunner foreligger, kan kommunen etter søknad gi dispensasjon fra bestemmelsene i denne vedtekten. For øvrig vises til lovens § 7.</article></article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTII/forskrift/1996-02-27-240/KAPITTEL_1-2" data-partID="k1-2"><h3>2. <i>Definisjoner</i></h3><article class="marginIdArticle" data-partID="a2.1" data-absoluteaddress="/kapittel/1/kapittel/2/punkt/1/" id="kapittel-1-kapittel-2-punkt-1"><span class="data-marginOriginalId">2.1</span><span class="miscHeadline"><i>Samfunnsinformasjon</i></span><article class="legalP" data-absoluteaddress="/kapittel/1/kapittel/2/punkt/1/ledd/1/" id="kapittel-1-kapittel-2-punkt-1-ledd-1">Med samfunnsinformasjon regnes skilt og innretninger med almennyttige opplysninger så som tavler for turistinformasjon, kart og områdeopplysninger, friluftsliv, severdigheter og minnesmerker. Videre offentlige og private skilt om bompenger, privat parkering, søppeltømming forbudt o.l. samt offentlige trafikkskilt.</article></article><article class="marginIdArticle" data-partID="a2.2" data-absoluteaddress="/kapittel/1/kapittel/2/punkt/2/" id="kapittel-1-kapittel-2-punkt-2"><span class="data-marginOriginalId">2.2</span><span class="miscHeadline"><i>Reklame</i></span><article class="legalP" data-absoluteaddress="/kapittel/1/kapittel/2/punkt/2/ledd/1/" id="kapittel-1-kapittel-2-punkt-2-ledd-1">Til reklame regnes tekst, bilder eller illustrasjoner med formål å fremme salg av varer og tjenester som oppføres på byggverk, innhegning og andre faste eller flyttbare innretninger. Dette gjelder også skilt, oppslag m.v. om arrangementer.</article></article><article class="marginIdArticle" data-partID="a2.3" data-absoluteaddress="/kapittel/1/kapittel/2/punkt/3/" id="kapittel-1-kapittel-2-punkt-3"><span class="data-marginOriginalId">2.3</span><span class="miscHeadline"><i>Virksomhetsskilt</i></span><article class="legalP" data-absoluteaddress="/kapittel/1/kapittel/2/punkt/3/ledd/1/" id="kapittel-1-kapittel-2-punkt-3-ledd-1">Til virksomhetsskilt regnes skilt o.l. med kortfattede opplysninger om type virksomhet, navn og logo oppført på bygget til den enkelte virksomhet eller som frittstående innretning i nær tilknytning til bygget.</article></article><article class="marginIdArticle" data-partID="a2.4" data-absoluteaddress="/kapittel/1/kapittel/2/punkt/4/" id="kapittel-1-kapittel-2-punkt-4"><span class="data-marginOriginalId">2.4</span><span class="miscHeadline"><i>Skilt og innretninger</i></span><article class="legalP" data-absoluteaddress="/kapittel/1/kapittel/2/punkt/4/ledd/1/" id="kapittel-1-kapittel-2-punkt-4-ledd-1">Til skilt og andre innretninger regnes også markiser, flagg, vimpler, transparenter o.l. med reklamebudskap.</article></article><article class="marginIdArticle" data-partID="a2.5" data-absoluteaddress="/kapittel/1/kapittel/2/punkt/5/" id="kapittel-1-kapittel-2-punkt-5"><span class="data-marginOriginalId">2.5</span><span class="miscHeadline"><i>Eksponeringsflate</i></span><article class="legalP" data-absoluteaddress="/kapittel/1/kapittel/2/punkt/5/ledd/1/" id="kapittel-1-kapittel-2-punkt-5-ledd-1">De størrelser i m<sup>2</sup> som er fastsatt i denne vedtektens punkt 1.2, 5.1 og 5.2, regnes som samlet flate for reklame pr. fasade for bygg og samlet flate på frittstående innretninger utfra antall og sider.</article></article></section><section class="section" data-name="kap3" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTII/forskrift/1996-02-27-240/KAPITTEL_1-3" data-partID="k1-3"><h3>3. <i>Områdehensyn – inndeling</i></h3><article class="legalP" data-absoluteaddress="/kapittel/1/kapittel/3/ledd/1/" id="kapittel-1-kapittel-3-ledd-1">Krav og restriksjoner for oppføring av skilt, reklameinnretninger o.l. i kommunen er gradert etter følgende områder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/ledd/1/punkt/1/" id="kapittel-1-kapittel-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/3/ledd/1/punkt/1/ledd/1/" id="kapittel-1-kapittel-3-ledd-1-punkt-1-ledd-1">Sentrum</article><article class="legalP" data-absoluteaddress="/kapittel/1/kapittel/3/ledd/1/punkt/1/ledd/2/" id="kapittel-1-kapittel-3-ledd-1-punkt-1-ledd-2">Det sentrale byområdet som vist i kommuneplanen med betegnelsen «Notodden bysentrum».</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/ledd/1/punkt/2/" id="kapittel-1-kapittel-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/3/ledd/1/punkt/2/ledd/1/" id="kapittel-1-kapittel-3-ledd-1-punkt-2-ledd-1">Næringsområder</article><article class="legalP" data-absoluteaddress="/kapittel/1/kapittel/3/ledd/1/punkt/2/ledd/2/" id="kapittel-1-kapittel-3-ledd-1-punkt-2-ledd-2">Områder regulert til industri eller forretning utenfor sentrum.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/ledd/1/punkt/3/" id="kapittel-1-kapittel-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/kapittel/3/ledd/1/punkt/3/ledd/1/" id="kapittel-1-kapittel-3-ledd-1-punkt-3-ledd-1">Boligområder</article><article class="legalP" data-absoluteaddress="/kapittel/1/kapittel/3/ledd/1/punkt/3/ledd/2/" id="kapittel-1-kapittel-3-ledd-1-punkt-3-ledd-2">Områder regulert til boligformål, boligområder vist i kommuneplanen samt øvrig boligbebyggelse.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/ledd/1/punkt/4/" id="kapittel-1-kapittel-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/kapittel/3/ledd/1/punkt/4/ledd/1/" id="kapittel-1-kapittel-3-ledd-1-punkt-4-ledd-1">Andre områder</article><article class="legalP" data-absoluteaddress="/kapittel/1/kapittel/3/ledd/1/punkt/4/ledd/2/" id="kapittel-1-kapittel-3-ledd-1-punkt-4-ledd-2">Øvrige områder i kommunen.</article></article></li></ul></article><article class="legalP" data-absoluteaddress="/kapittel/1/kapittel/3/ledd/2/" id="kapittel-1-kapittel-3-ledd-2">Utover slike områdehensyn gjelder formingskriteriene i punkt 6.</article></section><section class="section" data-name="kap4" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTII/forskrift/1996-02-27-240/KAPITTEL_1-4" data-partID="k1-4"><h3>4. Områdehensyn – fellesbestemmelser</h3><article class="marginIdArticle" data-partID="a4.1" data-absoluteaddress="/kapittel/1/kapittel/4/punkt/1/" id="kapittel-1-kapittel-4-punkt-1"><span class="data-marginOriginalId">4.1</span><span class="miscHeadline"><i>Samfunnsinformasjon og virksomhetskilt</i></span><article class="legalP" data-absoluteaddress="/kapittel/1/kapittel/4/punkt/1/ledd/1/" id="kapittel-1-kapittel-4-punkt-1-ledd-1">Samfunnsinformasjon og virksomhetskilt kan oppføres i alle områder.</article></article><article class="marginIdArticle" data-partID="a4.2" data-absoluteaddress="/kapittel/1/kapittel/4/punkt/2/" id="kapittel-1-kapittel-4-punkt-2"><span class="data-marginOriginalId">4.2</span><span class="miscHeadline"><i>Overgang mellom soner</i></span><article class="legalP" data-absoluteaddress="/kapittel/1/kapittel/4/punkt/2/ledd/1/" id="kapittel-1-kapittel-4-punkt-2-ledd-1">Det må tas hensyn til at skilt, reklameinnretninger o.l. i ett område ikke skal være skjemmende eller dominerende sett fra andre områder med mer restriktive bestemmelser for slike.</article></article><article class="marginIdArticle" data-partID="a4.3" data-absoluteaddress="/kapittel/1/kapittel/4/punkt/3/" id="kapittel-1-kapittel-4-punkt-3"><span class="data-marginOriginalId">4.3</span><span class="miscHeadline"><i>Lysreklame og vekslende innretninger</i></span><article class="legalP" data-absoluteaddress="/kapittel/1/kapittel/4/punkt/3/ledd/1/" id="kapittel-1-kapittel-4-punkt-3-ledd-1">Lysende eller belyste skilt, reklameinnretninger o.l. kan bare oppføres i sentrum og andre områder regulert til forretning eller industri. Tilsvarende gjelder for vekslende skilt og innretninger som skifter budskap minst en gang i døgnet.</article><article class="legalP" data-absoluteaddress="/kapittel/1/kapittel/4/punkt/3/ledd/2/" id="kapittel-1-kapittel-4-punkt-3-ledd-2">Bestemmelsene i første ledd gjelder ikke samfunnsinformasjon som etter behov kan oppføres med lys i alle områder – forutsatt at det ikke virker dominerende eller skjemmende på omgivelsene.</article></article><article class="marginIdArticle" data-partID="a4.4" data-absoluteaddress="/kapittel/1/kapittel/4/punkt/4/" id="kapittel-1-kapittel-4-punkt-4"><span class="data-marginOriginalId">4.4</span><span class="miscHeadline"><i>Fri ferdsel</i></span><article class="legalP" data-absoluteaddress="/kapittel/1/kapittel/4/punkt/4/ledd/1/" id="kapittel-1-kapittel-4-punkt-4-ledd-1">Reklameskilt m.v. skal ikke være til hinder eller ulempe for den frie ferdsel. Utplassering på offentlig fortau o.l. med fri bredde under 2,5 m er ikke tillatt. Ved større fri bredde er det opp til vedkommende vegmyndighet å godkjenne slik utplassering. Utplasseringen skal i tilfelle skje inntil forretningsbygget og ikke ut mot gata.</article></article><article class="marginIdArticle" data-partID="a4.5" data-absoluteaddress="/kapittel/1/kapittel/4/punkt/5/" id="kapittel-1-kapittel-4-punkt-5"><span class="data-marginOriginalId">4.5</span><span class="miscHeadline"><i>Langs offentlig veg</i></span><article class="legalP" data-absoluteaddress="/kapittel/1/kapittel/4/punkt/5/ledd/1/" id="kapittel-1-kapittel-4-punkt-5-ledd-1">Utover øvrige områdehensyn må det langs vegene tas trafikksikkerhetsmessige hensyn, og at områdene langs innfarts- og hovedvegene i kommunen danner viktige førsteinntrykk og preger stedsoppfattelsen for trafikkantene.</article></article></section><section class="section" data-name="kap5" data-section-type="default" data-absoluteaddress="/kapittel/1/kapittel/5/" id="kapittel-1-kapittel-5" data-lovdata-URL="LTII/forskrift/1996-02-27-240/KAPITTEL_1-5" data-partID="k1-5"><h3>5. Områdehensyn – bestemmelser for de enkelte områder</h3><article class="marginIdArticle" data-partID="a5.1" data-absoluteaddress="/kapittel/1/kapittel/5/punkt/1/" id="kapittel-1-kapittel-5-punkt-1"><span class="data-marginOriginalId">5.1</span><span class="miscHeadline"><i>Sentrum</i></span><article class="legalP" data-absoluteaddress="/kapittel/1/kapittel/5/punkt/1/ledd/1/" id="kapittel-1-kapittel-5-punkt-1-ledd-1">I sentrum kan oppføres reklameskilt m.v. på byggverk. Skiltenes størrelse skal tilpasses fasade og miljø, og maksimalt inntil 10 m<sup>2</sup> eksponeringsflate.</article><article class="legalP" data-absoluteaddress="/kapittel/1/kapittel/5/punkt/1/ledd/2/" id="kapittel-1-kapittel-5-punkt-1-ledd-2">Frittstående reklameinnretninger er ikke tillatt. Unntaksvis kan tillates mindre flyttbare innretninger, jf pkt. 4.4.</article></article><article class="marginIdArticle" data-partID="a5.2" data-absoluteaddress="/kapittel/1/kapittel/5/punkt/2/" id="kapittel-1-kapittel-5-punkt-2"><span class="data-marginOriginalId">5.2</span><span class="miscHeadline"><i>Næringsområder</i></span><article class="legalP" data-absoluteaddress="/kapittel/1/kapittel/5/punkt/2/ledd/1/" id="kapittel-1-kapittel-5-punkt-2-ledd-1">I regulerte områder til forretning eller industri utenfor sentrum kan oppføres reklame på byggverk, innhengning og andre faste eller flyttbare innretninger. Størrelser på skilt og reklameinnretninger skal tilpasses fasade og miljø, og maksimalt inntil 10 m<sup>2</sup> eksponeringsflate pr. virksomhet.</article></article><article class="marginIdArticle" data-partID="a5.3" data-absoluteaddress="/kapittel/1/kapittel/5/punkt/3/" id="kapittel-1-kapittel-5-punkt-3"><span class="data-marginOriginalId">5.3</span><span class="miscHeadline"><i>Boligområder</i></span><article class="legalP" data-absoluteaddress="/kapittel/1/kapittel/5/punkt/3/ledd/1/" id="kapittel-1-kapittel-5-punkt-3-ledd-1">Boligbebyggelsen skal være fri for reklame.</article></article><article class="marginIdArticle" data-partID="a5.4" data-absoluteaddress="/kapittel/1/kapittel/5/punkt/4/" id="kapittel-1-kapittel-5-punkt-4"><span class="data-marginOriginalId">5.4</span><span class="miscHeadline"><i>Andre områder</i></span></article><article class="marginIdArticle" data-partID="a5.4.1" data-absoluteaddress="/kapittel/1/kapittel/5/punkt/5/" id="kapittel-1-kapittel-5-punkt-5"><span class="data-marginOriginalId">5.4.1</span><span class="miscHeadline"><i>Øvrige byggeområder og spesialområder</i></span><article class="legalP" data-absoluteaddress="/kapittel/1/kapittel/5/punkt/5/ledd/1/" id="kapittel-1-kapittel-5-punkt-5-ledd-1">I områder regulert til camping eller annen reiselivsvirksomhet kan oppføres reklameskilt som ikke virker dominerende eller skjemmende på omgivelsene.</article><article class="legalP" data-absoluteaddress="/kapittel/1/kapittel/5/punkt/5/ledd/2/" id="kapittel-1-kapittel-5-punkt-5-ledd-2">I områder regulert til bygg for offentlige eller almennyttige formål kan det utover virksomhetsskilt bare oppføres reklame dersom det er tillatt for omkringliggende strøk.</article><article class="legalP" data-absoluteaddress="/kapittel/1/kapittel/5/punkt/5/ledd/3/" id="kapittel-1-kapittel-5-punkt-5-ledd-3">Hyttebebyggelse skal være fri for reklame.</article></article><article class="marginIdArticle" data-partID="a5.4.2" data-absoluteaddress="/kapittel/1/kapittel/5/punkt/6/" id="kapittel-1-kapittel-5-punkt-6"><span class="data-marginOriginalId">5.4.2</span><span class="miscHeadline"><i>Landbruk, natur- og friluftsområder</i></span><article class="legalP" data-absoluteaddress="/kapittel/1/kapittel/5/punkt/6/ledd/1/" id="kapittel-1-kapittel-5-punkt-6-ledd-1">Områder i kommuneplan avsatt til landbruk, parker, natur- og friluftsområder skal være fri for reklame. Tilsvarende gjelder regulerte friområder.</article><article class="legalP" data-absoluteaddress="/kapittel/1/kapittel/5/punkt/6/ledd/2/" id="kapittel-1-kapittel-5-punkt-6-ledd-2">Forbudet i første ledd gjelder ikke regulerte områder med utsalgssteder for gartneri, hagesenter o.l. hvor det kan oppføres reklame som ikke virker dominerende eller skjemmende på omgivelsene. Videre kan det på sportsarenaer o.l. oppføres reklame som er rettet mot deltakere og publikum på arenaen, og i minst mulig grad være synlig fra omgivelsene.</article></article><article class="marginIdArticle" data-partID="a5.4.3" data-absoluteaddress="/kapittel/1/kapittel/5/punkt/7/" id="kapittel-1-kapittel-5-punkt-7"><span class="data-marginOriginalId">5.4.3</span><span class="miscHeadline"><i>Parkeringsplasser, rivingstomter o.l.</i></span><article class="legalP" data-absoluteaddress="/kapittel/1/kapittel/5/punkt/7/ledd/1/" id="kapittel-1-kapittel-5-punkt-7-ledd-1">På parkeringsplasser, rivningstomter o.l. kan reklameinnretninger ikke føres opp dersom plassering ikke tar hensyn til stedlige forhold.</article></article></section><section class="section" data-name="kap6" data-section-type="default" data-absoluteaddress="/kapittel/1/kapittel/6/" id="kapittel-1-kapittel-6" data-lovdata-URL="LTII/forskrift/1996-02-27-240/KAPITTEL_1-6" data-partID="k1-6"><h3>6. Formingskriterier</h3><article class="marginIdArticle" data-partID="a6.1" data-absoluteaddress="/kapittel/1/kapittel/6/punkt/1/" id="kapittel-1-kapittel-6-punkt-1"><span class="data-marginOriginalId">6.1</span><span class="miscHeadline"><i>Utseende</i></span><article class="legalP" data-absoluteaddress="/kapittel/1/kapittel/6/punkt/1/ledd/1/" id="kapittel-1-kapittel-6-punkt-1-ledd-1">Skilt, reklameinnretninger o.l. skal utføres slik at de etter kommunens skjønn tilfredsstiller rimelige skjønnhetshensyn både i seg selv og i forhold til bakgrunnen og omgivelsene; jf lovens § 74 nr. 2. Skjemmende farger og utførelse er ikke tillatt og kan kreves endret.</article></article><article class="marginIdArticle" data-partID="a6.2" data-absoluteaddress="/kapittel/1/kapittel/6/punkt/2/" id="kapittel-1-kapittel-6-punkt-2"><span class="data-marginOriginalId">6.2</span><span class="miscHeadline"><i>Stedstilpasning</i></span><article class="legalP" data-absoluteaddress="/kapittel/1/kapittel/6/punkt/2/ledd/1/" id="kapittel-1-kapittel-6-punkt-2-ledd-1">Utformingen av skilt, reklameinnretninger o.l. skal være tilpasset bygningenes arkitektur og strøkets karakter.</article></article><article class="marginIdArticle" data-partID="a6.3" data-absoluteaddress="/kapittel/1/kapittel/6/punkt/3/" id="kapittel-1-kapittel-6-punkt-3"><span class="data-marginOriginalId">6.3</span><span class="miscHeadline"><i>Plassering</i></span><article class="legalP" data-absoluteaddress="/kapittel/1/kapittel/6/punkt/3/ledd/1/" id="kapittel-1-kapittel-6-punkt-3-ledd-1">Reklameskilt m.v. må ikke plasseres på møne eller takflate.</article></article><article class="marginIdArticle" data-partID="a6.4" data-absoluteaddress="/kapittel/1/kapittel/6/punkt/4/" id="kapittel-1-kapittel-6-punkt-4"><span class="data-marginOriginalId">6.4</span><span class="miscHeadline"><i>Skilt for hver virksomhet</i></span><article class="legalP" data-absoluteaddress="/kapittel/1/kapittel/6/punkt/4/ledd/1/" id="kapittel-1-kapittel-6-punkt-4-ledd-1">For hver virksomhet tillates ikke mer enn ett uthengsskilt og ett veggskilt. Det kan gis unntak for virksomheter som disponerer flere eller spesielt lange fasader langs fortau/gate.</article></article></section><section class="section" data-name="kap7" data-section-type="default" data-absoluteaddress="/kapittel/1/kapittel/7/" id="kapittel-1-kapittel-7" data-lovdata-URL="LTII/forskrift/1996-02-27-240/KAPITTEL_1-7" data-partID="k1-7"><h3>7. Fjerning av skilt, reklameinnretninger m.v.</h3><article class="legalP" data-absoluteaddress="/kapittel/1/kapittel/7/ledd/1/" id="kapittel-1-kapittel-7-ledd-1">Dersom det kan skje uten hinder av samtykke som er gitt for et bestemt tidsrom, kan kommunen gi pålegg om å fjerne eller endre enhver innretning som nevnt i første eller annet ledd, når den etter kommunens skjønn virker skjemmende i seg selv eller i forhold til omgivelsene, eller virker skjemmende. Innretning som antas å medføre fare kan i alle tilfelle kreves fjernet ved pålegg fra kommunen.</article></section></section><section class="section" data-name="kapI" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-02-27-240/KAPITTEL_2" data-partID="k2"><h2 data-text-align="center">I</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 15. april 1996.</article></section></main></body></html>