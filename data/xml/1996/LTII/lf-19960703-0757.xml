<!DOCTYPE html><html lang="no"><head><title>Forskrift om skjenketider for øl, vin, brennevin samt lukningstider, Ås kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:07</dd><dt class="legacyID">Datokode</dt><dd class="legacyID">FOR-1996-07-03-757</dd><dt class="dokid">DokumentID</dt><dd class="dokid">LTII/forskrift/1996-07-03-757</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 8</dd><dt class="dateInForce">I kraft fra</dt><dd class="dateInForce">1996-09-28</dd><dt class="appliesTo">Gjelder for</dt><dd class="appliesTo">Ås kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1983-06-03-52</li><li>forskrift/1983-07-01-1137</li><li>lov/1989-06-02-27/§4-4</li><li>lov/1983-06-03-52/§15</li><li>forskrift/1983-07-01-1137/§8</li><li>lov/1965-06-04-1</li></ul></dd><dt class="dateOfPublication">Kunngjort</dt><dd class="dateOfPublication">1996-08-28</dd><dt class="titleShort">Korttittel</dt><dd class="titleShort">Forskrift om skjenketider, åpningstider, Ås</dd><dt class="title">Tittel</dt><dd class="title">Forskrift om skjenketider for øl, vin, brennevin samt lukningstider, Ås kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Ås kommunestyre 5. juni 1996 med hjemmel i lov av 3. juni 1983 nr. 52 om overnattings- og serveringssteder (hotelloven) § 15, forskrift av 1. juli 1983 nr. 1137 om orden og lukningstider for overnattings- og serveringssteder og lov av 2. juni 1989 nr. 27 om omsetning av alkoholholdig drikk m.v. § 4-4 tredje ledd. Stadfestet av fylkesmannen i Oslo og Akershus 3. juli 1996.</dd><dt class="refid">RefID</dt><dd class="refid">forskrift/1996-07-03-757</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skjenketider for øl, vin, brennevin samt lukningstider, Ås kommune, Akershus.<ul class="tocSubUl"><li>§ 1. Lukningstider</li><li>§ 2. Skjenketider</li><li>§ 3. Straffebestemmelser</li></ul></li></ul></dd></dl></header><main class="documentBody" data-lovdata-URL="LTII/forskrift/1996-07-03-757" id="dokument"><h1>Forskrift om skjenketider for øl, vin, brennevin samt lukningstider, Ås kommune, Akershus.</h1><article class="legalArticle" data-lovdata-URL="LTII/forskrift/1996-07-03-757/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lukningstider</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I medhold av forskrift av 1. juli 1983 nr. 1137 om orden og lukningstider for overnattings- og serveringssteder gitt med hjemmel i § 15 i hotelloven av 3. juni 1983 nr. 52, har Ås kommunestyre den 5. juni 1996; sak 59/96, fastsatt følgende:</article><article class="marginIdArticle" data-partID="a1.1" data-absoluteaddress="/paragraf/1/punkt/1/" id="paragraf-1-punkt-1"><span class="data-marginOriginalId">1.1.</span><span class="miscHeadline"><i>Serveringssteder</i></span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Serveringssteder skal som hovedregel holdes lukket fra kl. 01.00 til 06.00 mandag til fredag. Serveringssteder skal for sluttede selskaper holde lukket 02.00 til 06.00 mandag til fredag. Lørdag og søndag skal serveringssteder holdes lukket fra 02.30 til 06.00.</article><article class="legalP" data-absoluteaddress="/paragraf/1/punkt/1/ledd/2/" id="paragraf-1-punkt-1-ledd-2">Politiet kan gi dispensasjon etter søknad når det gjelder åpningstider.</article></article><article class="marginIdArticle" data-partID="a1.2" data-absoluteaddress="/paragraf/1/punkt/2/" id="paragraf-1-punkt-2"><span class="data-marginOriginalId">1.2.</span><span class="miscHeadline"><i>Hoteller og overnattingssteder</i></span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Lukningstidene under 1.1. gjelder ikke for den servering som foregår i hoteller og andre overnattingssteder til overnattingsgjester, jf. forskrift av 1. juli 1983 nr. 1137 om orden og lukningstider for overnattings- og serveringssteder § 8 1. ledd.</article><article class="legalP" data-absoluteaddress="/paragraf/1/punkt/2/ledd/2/" id="paragraf-1-punkt-2-ledd-2">For øvrig henvises til de innskrenkninger som fremgår av lov om helligdagsfreden av 4. juni 1965 nr. 1.</article></article></article><article class="legalArticle" data-lovdata-URL="LTII/forskrift/1996-07-03-757/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Skjenketider</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I medhold av § 4-4 3. ledd i alkoholloven av 2. juni 1989 nr. 27, har Ås kommunestyre den 25. desember 1992; sak 96/92, fastsatt følgende:</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Skjenking av alkohol etter kommunal bevilling kan foregå etter følgende tider:</article><article class="marginIdArticle" data-partID="a2.1" data-absoluteaddress="/paragraf/2/punkt/1/" id="paragraf-2-punkt-1"><span class="data-marginOriginalId">2.1.</span><span class="miscHeadline"><i>Øl og vin</i></span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Skjenking av øl og vin søndag til torsdag kan foregå i tiden 06.00 fram til kl. 00.30 påfølgende døgn. For sluttede selskaper kan skjenking av øl og vin søndag til torsdag foregå i tiden 06.00 fram til 01.30 påfølgende døgn. Fredag og lørdag kan skjenking av øl og vin foregå i tiden 06.00 fram til kl. 02.00 påfølgende døgn.</article></article><article class="marginIdArticle" data-partID="a2.2" data-absoluteaddress="/paragraf/2/punkt/2/" id="paragraf-2-punkt-2"><span class="data-marginOriginalId">2.2.</span><span class="miscHeadline"><i>Brennevin</i></span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Skjenking av brennevin kan mandag til torsdag foregå i tiden fra kl. 13.00 fram til kl. 00.30 påfølgende døgn. For sluttede selskaper kan skjenking av brennevin mandag til torsdag foregå i tiden 06.00 fram til 01.30 påfølgende døgn. Fredag og lørdag kan skjenking av brennevin foregå i tiden 06.00 fram til kl. 02.00 påfølgende døgn.</article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">På følgende dager er det forbudt å skjenke brennevin:</article><article class="legalP" data-absoluteaddress="/paragraf/2/punkt/2/ledd/3/" id="paragraf-2-punkt-2-ledd-3">Søndager, 1. og 17. mai, nyttårsdag, langfredag, første påskedag, Kristi himmelfartsdag, første pinsedag og første juledag, og på stemmedagen for stortingsvalg, fylkestingsvalg og kommunevalg.</article></article><article class="marginIdArticle" data-partID="a2.3" data-absoluteaddress="/paragraf/2/punkt/3/" id="paragraf-2-punkt-3"><span class="data-marginOriginalId">2.3.</span><span class="miscHeadline"><i>Dispensasjoner</i></span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Rådmannen kan når særlige grunner foreligger dispensere fra denne forskrift.</article><article class="legalP" data-absoluteaddress="/paragraf/2/punkt/3/ledd/2/" id="paragraf-2-punkt-3-ledd-2">Enkeltvedtak fattet under dette punkt kan påklages til formannskapet etter forvaltningslovens regler.</article></article></article><article class="legalArticle" data-lovdata-URL="LTII/forskrift/1996-07-03-757/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Overtredelse av disse vedtekter straffes i samsvar med bestemmelsene i kap 10 i lov om omsetning av alkoholholdig drikk m.v. av 2. juni 1989 nr. 27.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Forskriften trer i kraft etter utlysing i Norsk Lovtidend.</article></article></main></body></html>