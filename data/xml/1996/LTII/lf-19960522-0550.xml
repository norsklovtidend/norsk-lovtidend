<!DOCTYPE html><html lang="no"><head><title>Forskrift om åpningstider for utsalgssteder, Øvre Eiker kommune, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:13</dd><dt class="legacyID">Datokode</dt><dd class="legacyID">FOR-1996-05-22-550</dd><dt class="dokid">DokumentID</dt><dd class="dokid">LTII/forskrift/1996-05-22-550</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 6</dd><dt class="dateInForce">I kraft fra</dt><dd class="dateInForce">1996-08-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-04-25-242</li></ul></dd><dt class="appliesTo">Gjelder for</dt><dd class="appliesTo">Øvre Eiker kommune, Buskerud.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20/§1</li><li>lov/1985-04-26-20/§3</li></ul></dd><dt class="dateOfPublication">Kunngjort</dt><dd class="dateOfPublication">1996-07-02</dd><dt class="titleShort">Korttittel</dt><dd class="titleShort">Forskrift om åpningstider, Øvre Eiker</dd><dt class="title">Tittel</dt><dd class="title">Forskrift om åpningstider for utsalgssteder, Øvre Eiker kommune, Buskerud.</dd><dt class="miscInformation">Annet om dokumentet</dt><dd class="miscInformation">Fastsatt av Øvre Eiker kommunestyre 30. april 1996 med hjemmel i lov av 26. april 1985 nr. 20 om åpningstider for utsalgssteder § 1 og § 3. Stadfestet av fylkesmannen i Buskerud 22. mai 1996.</dd><dt class="refid">RefID</dt><dd class="refid">forskrift/1996-05-22-550</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstider for utsalgssteder, Øvre Eiker kommune, Buskerud.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTII/forskrift/1996-05-22-550" id="dokument"><h1>Forskrift om åpningstider for utsalgssteder, Øvre Eiker kommune, Buskerud.</h1><article class="legalArticle" data-lovdata-URL="LTII/forskrift/1996-05-22-550/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utsalgssteder som omfattes av lov om åpningstid skal på ukens 5 første hverdager (mandag – fredag) være lukket mellom kl. 20.00 og kl. 06.00.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utsalgssteder skal være lukket fra kl. 18.00 på dager før søn- og helligdager og frem til kl. 06.00 den nærmeste påfølgende hverdag. Påske-, pinse-, jul- og nyttårsaften skal utsalgssteder være lukket etter kl. 15.00.</article></article><article class="legalArticle" data-lovdata-URL="LTII/forskrift/1996-05-22-550/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">De to siste søndager før jul kan holdes åpent mellom kl. 14.00 og kl. 19.00. Søndagsåpent i forbindelse med avvikling av «sommermarkedsdager» og «høstmarkedsdager» kan skje mellom kl. 14.00 og kl. 19.00 i samsvar med tidligere innarbeidet praksis.</article></article><article class="legalArticle" data-lovdata-URL="LTII/forskrift/1996-05-22-550/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Salg av bevillingspliktig øl er tillatt mellom kl. 06.00 og kl. 20.00 mandag til fredag og mellom kl. 06.00 og kl. 18.00 på lørdager og dag før helligdager.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søndager, helligdager og valgdager må salg av bevillingspliktig øl ikke finne sted.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Unntatt fra disse bestemmelsene gjelder salg av øl på de 2 åpne søndagene før jul, hvor øl i klasse 2 er tillatt.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Ølsalg er ikke tillatt ved evt. enkelt-dispensasjon fra vedtatt åpningstid.</article></article><article class="legalArticle" data-lovdata-URL="LTII/forskrift/1996-05-22-550/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Utsalgssteder som er unntatt fra lov om åpningstid, men som fører andre varer enn det som går inn under lovens § 5, plikter å holde disse varer avstengt i lukningstiden som er fastsatt i denne forskrifts § 1.</article></article><article class="legalArticle" data-lovdata-URL="LTII/forskrift/1996-05-22-550/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I lukningstiden skal utsalgssteder holdes avlåst, og kunder skal ikke slippes inn. Kunder som er kommet inn i lovlig åpningstid, skal ekspederes.</article></article><article class="legalArticle" data-lovdata-URL="LTII/forskrift/1996-05-22-550/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Søknader om dispensasjon i henhold til lovens § 6 avgjøres av rådmannen. Rådmannens avgjørelse kan påankes gjennom kommunestyret til fylkesmannen.</article></article><article class="legalArticle" data-lovdata-URL="LTII/forskrift/1996-05-22-550/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">På 1. juledag, 1. påskedag, 1. pinsedag og langfredag skal det være lukket. På disse dager gis det ikke dispensasjon.</article></article><article class="legalArticle" data-lovdata-URL="LTII/forskrift/1996-05-22-550/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Den som forsettlig overtrer disse forskrifter straffes med bøter, jfr. åpningstidslovens § 7.</article></article><article class="legalArticle" data-lovdata-URL="LTII/forskrift/1996-05-22-550/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tidligere forskrift av 25. april 1989 nr. 242 om åpningstider for utsalgssteder, Øvre Eiker kommune, Buskerud oppheves.</article></article></main></body></html>