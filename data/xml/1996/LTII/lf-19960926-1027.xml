<!DOCTYPE html><html lang="no"><head><title>Forskrift om vann- og avløpsgebyrer, Trondheim kommune, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1996-09-26-1027</dd><dt class="dokid">DokumentID</dt><dd class="dokid">LTII/forskrift/1996-09-26-1027</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 11</dd><dt class="dateInForce">I kraft fra</dt><dd class="dateInForce">1996-09-26</dd><dt class="appliesTo">Gjelder for</dt><dd class="appliesTo">Trondheim kommune, Sør-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1974-05-31-17</li></ul></dd><dt class="dateOfPublication">Kunngjort</dt><dd class="dateOfPublication">1996-11-29</dd><dt class="titleShort">Korttittel</dt><dd class="titleShort">Forskrift om vann- og avløpsgebyr, Trondheim</dd><dt class="title">Tittel</dt><dd class="title">Forskrift om vann- og avløpsgebyrer, Trondheim kommune, Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Trondheim bystyre 26. september 1996 med hjemmel i lov av 31. mai 1974 nr. 17 om kommunale vass- og kloakkavgifter.</dd><dt class="refid">RefID</dt><dd class="refid">forskrift/1996-09-26-1027</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vann- og avløpsgebyrer, Trondheim kommune, Sør-Trøndelag.<ul class="tocSubUl"><li>§ 1. Gebyrplikt</li><li>§ 2. Definisjon av avløpsledning</li><li>§ 3. Gebyrformer</li><li>§ 4. Gebyrsatser</li><li>§ 5. Restriksjoner på vannleveranse m.m.</li><li>§ 6. Arealberegningsmetode</li><li>§ 7. Engangsgebyrer ved tilknytning</li><li>§ 8. Årsgebyrer</li><li>§ 9. Vann til skipsbruk og til privat vannverk</li><li>§ 10. Fradrag i årsgebyret</li><li>§ 11. Tillegg i årsgebyret</li><li>§ 12. Installasjon og bruk av vannmåler</li><li>§ 13. Betaling av årsgebyr</li><li>§ 14. Pantesikkerhet og innkreving av gebyrene</li><li>§ 15. Om klageadgang</li><li>§ 16. Delegasjon</li><li>§ 17. Ikrafttreden. Overgangsregler</li></ul></li></ul></dd></dl></header><main class="documentBody" data-lovdata-URL="LTII/forskrift/1996-09-26-1027" id="dokument"><h1>Forskrift om vann- og avløpsgebyrer, Trondheim kommune, Sør-Trøndelag.</h1><article class="legalArticle" data-lovdata-URL="LTII/forskrift/1996-09-26-1027/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gebyrplikt</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Plikten til å betale vann- og/eller avløpsgebyrer gjelder:</article><article class="legalP" data-absoluteaddress="/paragraf/1/punkt/1/ledd/2/" id="paragraf-1-punkt-1-ledd-2">Fast eiendom som er tilknyttet kommunal vann- og/eller avløpsledning, direkte eller gjennom privat samleledning.</article><article class="legalP" data-absoluteaddress="/paragraf/1/punkt/1/ledd/3/" id="paragraf-1-punkt-1-ledd-3">Eiendom som kommunen i medhold av plan- og bygningslovens §§ 65, 66 eller 92, jf. §§ 65 og 66 har krevd tilknyttet kommunal vann- og/eller avløpsledning.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Eieren står ansvarlig for gebyrene.</article><article class="legalP" data-absoluteaddress="/paragraf/1/punkt/2/ledd/2/" id="paragraf-1-punkt-2-ledd-2">For eiendom som er bortfestet, betaler festeren i stedet for grunneieren. Forutsetningen for dette er at eiendommen er bortfestet ved arvefeste eller på så lang tid at det ennå er minst 30 år igjen av festetiden, regnet fra det tidspunkt da gebyrplikten første gang inntrådte. Det samme gjelder dersom festeren etter avtale har rett til å kreve festet forlenget for så lang tid at den samlede gjenstående festetid i tilfelle avtale forlenges blir 30 år.</article></article></li></ul></article><article class="legalArticle" data-lovdata-URL="LTII/forskrift/1996-09-26-1027/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon av avløpsledning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med avløpsledning forstås i disse forskrifter separate ledninger for avløp fra sanitærutstyr og industriproduksjon (spillvannsledning) og ledninger for tak-, drens- og overvann (overvannsledninger) eller fellesledninger for disse avløpsvanntyper.</article></article><article class="legalArticle" data-lovdata-URL="LTII/forskrift/1996-09-26-1027/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gebyrformer</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Gebyrene omfatter:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Engangsgebyr ved tilknytning for vann.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Engangsgebyr ved tilknytning for avløp.</article></article></li><li data-li-identifier="3)" data-name="3)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Årsgebyr for vann.</article></article></li><li data-li-identifier="4)" data-name="4)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Årsgebyr for avløp.</article></article></li></ul></article></article><article class="legalArticle" data-lovdata-URL="LTII/forskrift/1996-09-26-1027/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gebyrsatser</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Gebyrsatsene fastsettes av bystyret selv og trer i kraft fra det tidspunkt bystyret bestemmer.</article></article><article class="legalArticle" data-lovdata-URL="LTII/forskrift/1996-09-26-1027/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Restriksjoner på vannleveranse m.m.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Restriksjoner på vannforbruket eller kortere avbrudd i leveranse eller mottak av avløp, gir ikke grunnlag for reduksjon av gebyrene.</article></article><article class="legalArticle" data-lovdata-URL="LTII/forskrift/1996-09-26-1027/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Arealberegningsmetode</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I den utstrekning gebyrberegningen gjøres avhengig av bebyggelsens størrelse, settes arealet lik bruksarealet, slik det er registrert i GAB-registret (NS 3940). For boliger benyttes bruks-arealet for bolig. Arealet avrundes nedover til nærmeste kvm.</article></article><article class="legalArticle" data-lovdata-URL="LTII/forskrift/1996-09-26-1027/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Engangsgebyrer ved tilknytning</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">1.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Engangsgebyrer ved tilknytning for vann og/eller avløp skal betales:</article><article class="legalP" data-absoluteaddress="/paragraf/7/punkt/1/ledd/2/" id="paragraf-7-punkt-1-ledd-2">Ved nybygg eller ved utvidelse av eksisterende bygg dersom utvidelsen er større enn 30 kvm og bygget er tilknyttet vann- og/eller avløpsledning.</article><article class="legalP" data-absoluteaddress="/paragraf/7/punkt/1/ledd/3/" id="paragraf-7-punkt-1-ledd-3">Når nybygg reises på tomt hvor den tidligere bebyggelse hadde vann- og avløpstilknytning, svares engangsgebyr ved tilknytning i den utstrekning den nye bebyggelses gebyrpliktige areal overstiger den tidligere bebyggelses areal, med mindre utvidelsen er mindre enn 30 kvm.</article><article class="legalP" data-absoluteaddress="/paragraf/7/punkt/1/ledd/4/" id="paragraf-7-punkt-1-ledd-4">Når bebygd eiendom blir tilknyttet kommunal vann- eller avløpsledning.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">2.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Engangsgebyret ved tilknytning fastsettes i forhold til bebyggelsens størrelse.</article><article class="legalP" data-absoluteaddress="/paragraf/7/punkt/2/ledd/2/" id="paragraf-7-punkt-2-ledd-2">Bystyret kan fastsette minimumsgebyr.</article><article class="legalP" data-absoluteaddress="/paragraf/7/punkt/2/ledd/3/" id="paragraf-7-punkt-2-ledd-3">For driftsbygninger i jordbruket fastsettes engangsgebyret ved tilknytning på grunnlag av det samlede areal av husdyrrom, vaskerom og rom som har vannuttak. Ved gebyrfastsettelsen skal følgende arealstørrelser benyttes:</article><article class="legalP" data-absoluteaddress="/paragraf/7/punkt/2/ledd/4/" id="paragraf-7-punkt-2-ledd-4">Gebyrpliktig areal mindre enn 100 kvm.</article><article class="legalP" data-absoluteaddress="/paragraf/7/punkt/2/ledd/5/" id="paragraf-7-punkt-2-ledd-5">Gebyrpliktig areal over 100 kvm. og opptil 199 kvm.</article><article class="legalP" data-absoluteaddress="/paragraf/7/punkt/2/ledd/6/" id="paragraf-7-punkt-2-ledd-6">Gebyrpliktig areal over 199 kvm.</article><article class="legalP" data-absoluteaddress="/paragraf/7/punkt/2/ledd/7/" id="paragraf-7-punkt-2-ledd-7">Dersom beregningen av engangsgebyret ved tilknytning på grunnlag av den gebyrpliktige driftsbygnings totale areal blir mindre enn ved ovennevnte beregningsmetode, velges den metode som for eieren er den gunstigste.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/7/punkt/3/" id="paragraf-7-punkt-3"><span class="data-originalId">3.</span><article class="legalP" data-absoluteaddress="/paragraf/7/punkt/3/ledd/1/" id="paragraf-7-punkt-3-ledd-1">Engangsgebyret ved tilknytning forfaller til betaling senest ved tilknytning. Arbeider som krever byggetillatelse – herunder graving og fylling – må ikke settes igang før gebyret er betalt. Dette gjelder enten det kreves byggetillatelse etter plan- og bygningslovens § 93 eller byggemelding etter § 84 eller § 85. Kommunen kan dispensere fra denne bestemmelse.</article></article></li></ul></article><article class="legalArticle" data-lovdata-URL="LTII/forskrift/1996-09-26-1027/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Årsgebyrer</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">1.</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">Årsgebyr for vann og/eller avløp skal betales:</article><article class="legalP" data-absoluteaddress="/paragraf/8/punkt/1/ledd/2/" id="paragraf-8-punkt-1-ledd-2">For eiendom som er tilknyttet kommunal vann- eller avløpsledning. I seksjonerte eiendommer betraktes hvert seksjonsnummer som egen eiendom.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/8/punkt/2/" id="paragraf-8-punkt-2"><span class="data-originalId">2.</span><article class="legalP" data-absoluteaddress="/paragraf/8/punkt/2/ledd/1/" id="paragraf-8-punkt-2-ledd-1">Årsgebyret skal være basert på målt eller stipulert vannforbruk med de reservasjoner som følger av disse forskrifter.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/8/punkt/3/" id="paragraf-8-punkt-3"><span class="data-originalId">3.</span><article class="legalP" data-absoluteaddress="/paragraf/8/punkt/3/ledd/1/" id="paragraf-8-punkt-3-ledd-1">Eiendom som har godkjent vannmåler betaler årsgebyr for både vann og avløp i henhold til målt vannforbruk og gjeldende m3-pris.</article><article class="legalP" data-absoluteaddress="/paragraf/8/punkt/3/ledd/2/" id="paragraf-8-punkt-3-ledd-2">Dersom avløpsmengden er vesentlig større eller mindre enn det målte vannforbruk, kan avløpsgebyret baseres på den avløpsmengde som bestemmes av kommunen.</article><article class="legalP" data-absoluteaddress="/paragraf/8/punkt/3/ledd/3/" id="paragraf-8-punkt-3-ledd-3">For eiendom som betaler etter målt vannforbruk, gjelder et minste årlig gebyr som fastsettes av bystyret. Det kan fastsettes ulike minstegebyrsatser for forskjellige kategorier av gebyrpliktige.</article><article class="legalP" data-absoluteaddress="/paragraf/8/punkt/3/ledd/4/" id="paragraf-8-punkt-3-ledd-4">For installasjon og bruk av vannmålere gjelder bestemmelsene i § 12.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/8/punkt/4/" id="paragraf-8-punkt-4"><span class="data-originalId">4.</span><article class="legalP" data-absoluteaddress="/paragraf/8/punkt/4/ledd/1/" id="paragraf-8-punkt-4-ledd-1">Eiendom som ikke betaler gebyr etter målt vannforbruk, skal betale årsgebyr for vann og/eller avløp i henhold til stipulert vannforbruk basert på bebyggelsens størrelse. Vannforbruk og avløpsmengde fastsettes på grunnlag av bruksarealet.</article><article class="legalP" data-absoluteaddress="/paragraf/8/punkt/4/ledd/2/" id="paragraf-8-punkt-4-ledd-2">Dersom avløpsmengden er vesentlig større eller mindre enn det stipulerte vannforbruk, skal avløpsmengden baseres på den avløpsmengde som bestemmes av kommunen.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/8/punkt/5/" id="paragraf-8-punkt-5"><span class="data-originalId">5.</span><article class="legalP" data-absoluteaddress="/paragraf/8/punkt/5/ledd/1/" id="paragraf-8-punkt-5-ledd-1">For eiendom som ikke har installert vannmåler betales et gebyr som svarer til 3 m3 vannforbruk årlig pr. kvm. bruksareal. Det gjelder et minste årlig gebyr som svarer til 250 m3 vannforbruk. Årsgebyret avrundes nedover til nærmeste hele krone.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/8/punkt/6/" id="paragraf-8-punkt-6"><span class="data-originalId">6.</span><article class="legalP" data-absoluteaddress="/paragraf/8/punkt/6/ledd/1/" id="paragraf-8-punkt-6-ledd-1">For eiendommer hvor en for tiden ikke har beregningsgrunnlag, dvs måler ikke er installert og arealoppgaver mangler, bemyndiges kommunen inntil videre å fastsette gebyret lik minimumsgebyret mot senere korrigering.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/8/punkt/7/" id="paragraf-8-punkt-7"><span class="data-originalId">7.</span><article class="legalP" data-absoluteaddress="/paragraf/8/punkt/7/ledd/1/" id="paragraf-8-punkt-7-ledd-1">Fullt årsgebyr skal innkreves fra og med måneden etter det første av tidspunktene for innflytting eller når brukstillatelse gis.</article></article></li></ul></article><article class="legalArticle" data-lovdata-URL="LTII/forskrift/1996-09-26-1027/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vann til skipsbruk og til privat vannverk</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/punkt/1/" id="paragraf-9-punkt-1"><span class="data-originalId">1.</span><article class="legalP" data-absoluteaddress="/paragraf/9/punkt/1/ledd/1/" id="paragraf-9-punkt-1-ledd-1">Trondheim Havn får levert vann av kommunen etter måler og ordinære satser. For videresalg til skip fastsetter Havnestyret egne satser.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/punkt/2/" id="paragraf-9-punkt-2"><span class="data-originalId">2.</span><article class="legalP" data-absoluteaddress="/paragraf/9/punkt/2/ledd/1/" id="paragraf-9-punkt-2-ledd-1">For levering av vann til private vannverk fastsetter bystyret selv i hvert enkelt tilfelle gebyrets størrelse.</article></article></li></ul></article><article class="legalArticle" data-lovdata-URL="LTII/forskrift/1996-09-26-1027/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fradrag i årsgebyret</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">For industribedrifter, jordbruksvirksomhet og virksomhet som har avløpsvann som i sammensetning avviker vesentlig fra vanlig husholdningsavløp i gunstig retning kan det, i spesielle tilfelle, beregnes et fradrag i årsgebyret for avløp. Fradragets størrelse fastsettes av kommunen.</article></article><article class="legalArticle" data-lovdata-URL="LTII/forskrift/1996-09-26-1027/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tillegg i årsgebyret</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/11/punkt/1/" id="paragraf-11-punkt-1"><span class="data-originalId">1.</span><article class="legalP" data-absoluteaddress="/paragraf/11/punkt/1/ledd/1/" id="paragraf-11-punkt-1-ledd-1">Hvor avløpsvannets sammensetning avviker fra vanlig husholdningsavløp og virker fordyrende på drift og vedlikehold av kommunens avløpsanlegg, kan det beregnes et tillegg til avløpsgebyret. Tilleggets størrelse fastsettes ved avtale, eller hvis avtale ikke kommer i stand, av kommunen.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/11/punkt/2/" id="paragraf-11-punkt-2"><span class="data-originalId">2.</span><article class="legalP" data-absoluteaddress="/paragraf/11/punkt/2/ledd/1/" id="paragraf-11-punkt-2-ledd-1">Gebyrpliktige som unnlater å etterkomme pålegg om å fjerne eller kortslutte privat septiktank eller avslammingstank, skal betale et tillegg til avløpsgebyret. Tilleggsgebyret begynner å løpe 6 måneder etter at pålegget er gitt, hvis arbeidet ikke til den tid er utført tilfredsstillende. Tillegget utgjør 50% av eiendommens ordinære avløpsgebyr, og gebyret beregnes for hvert påbegynt kvartal. Gebyret løper inntil pålegget er etterkommet.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/11/punkt/3/" id="paragraf-11-punkt-3"><span class="data-originalId">3.</span><article class="legalP" data-absoluteaddress="/paragraf/11/punkt/3/ledd/1/" id="paragraf-11-punkt-3-ledd-1">Gebyrpliktige som unnlater å etterkomme pålegg om å utbedre lekkasje på eiendommens vannledning eller mangler ved avløpsanlegg eller sanitærutstyr som medfører økt belastning på ledninger eller renseanlegg, skal betale et tillegg til vann- og/eller avløpsgebyret. Tilleggsgebyret begynner å løpe en måned etter at pålegget er gitt.</article><article class="legalP" data-absoluteaddress="/paragraf/11/punkt/3/ledd/2/" id="paragraf-11-punkt-3-ledd-2">Tillegget utgjør 50% av eiendommens ordinære vann- og/eller avløpsgebyr og beregnes for hvert påbegynt kvartal. Gebyret løper inntil pålegget er etterkommet.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/11/punkt/4/" id="paragraf-11-punkt-4"><span class="data-originalId">4.</span><article class="legalP" data-absoluteaddress="/paragraf/11/punkt/4/ledd/1/" id="paragraf-11-punkt-4-ledd-1">For eiendom som er gebyrpliktig bare for vann, beregnes et tilleggsgebyr til årsgebyret på 10% av det beregnede gebyr etter § 8.</article></article></li></ul></article><article class="legalArticle" data-lovdata-URL="LTII/forskrift/1996-09-26-1027/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Installasjon og bruk av vannmåler</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/12/punkt/1/" id="paragraf-12-punkt-1"><span class="data-originalId">1.</span><article class="legalP" data-absoluteaddress="/paragraf/12/punkt/1/ledd/1/" id="paragraf-12-punkt-1-ledd-1">Eiendommer som ikke utelukkende nyttes til boligformål skal betale årsgebyr for vann og/eller avløp etter målt forbruk eller avløp. Vannmåler må derfor installeres.</article><article class="legalP" data-absoluteaddress="/paragraf/12/punkt/1/ledd/2/" id="paragraf-12-punkt-1-ledd-2">Eiendommer med fontene, og vannbasseng større enn 3 m3 skal ha installert vannmåler.</article><article class="legalP" data-absoluteaddress="/paragraf/12/punkt/1/ledd/3/" id="paragraf-12-punkt-1-ledd-3">Dersom det finnes nødvendig, kan kommunen også i andre tilfeller påby at vannmåler skal installeres.</article><article class="legalP" data-absoluteaddress="/paragraf/12/punkt/1/ledd/4/" id="paragraf-12-punkt-1-ledd-4">Kommunen kan i spesielle tilfeller dispensere fra plikten til å installere måler.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/12/punkt/2/" id="paragraf-12-punkt-2"><span class="data-originalId">2.</span><article class="legalP" data-absoluteaddress="/paragraf/12/punkt/2/ledd/1/" id="paragraf-12-punkt-2-ledd-1">For eiendommer med installert vannmåler gjelder videre følgende:</article><article class="legalP" data-absoluteaddress="/paragraf/12/punkt/2/ledd/2/" id="paragraf-12-punkt-2-ledd-2">Måleren er huseierens eiendom. Kommunen godkjenner type, plassering og størrelse av måleren. Utgifter til installsjon, vedlikehold og eventuell flytting av måleren betales av huseieren. Kommunen avgjør hvem som skal stå for installasjon og vedlikehold, samt eventuell flytting eller fjerning av måleren.</article><article class="legalP" data-absoluteaddress="/paragraf/12/punkt/2/ledd/3/" id="paragraf-12-punkt-2-ledd-3">Huseieren skal holde måleren lett tilgjengelig for avlesing. Blir en måler borte eller skadet skal eieren omgående meddele dette til kommunen.</article><article class="legalP" data-absoluteaddress="/paragraf/12/punkt/2/ledd/4/" id="paragraf-12-punkt-2-ledd-4">Går en måler i stykker eller den viser feilaktig resultat, betales det for vannforbruket etter gjennomsnittsforbruk i de siste forløpte år. Blir måler ikke reparert, betales årsgebyr for vann og avløp i henhold til stipulert vannforbruk basert på bebyggelsens størrelse.</article></article></li></ul></article><article class="legalArticle" data-lovdata-URL="LTII/forskrift/1996-09-26-1027/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Betaling av årsgebyr</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/13/punkt/1/" id="paragraf-13-punkt-1"><span class="data-originalId">1.</span><article class="legalP" data-absoluteaddress="/paragraf/13/punkt/1/ledd/1/" id="paragraf-13-punkt-1-ledd-1">Gebyrene forfaller til betaling etter de fastsatte regler for eiendomsavgift i Trondheim kommune i samsvar med skattebetalingsloven.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/13/punkt/2/" id="paragraf-13-punkt-2"><span class="data-originalId">2.</span><article class="legalP" data-absoluteaddress="/paragraf/13/punkt/2/ledd/1/" id="paragraf-13-punkt-2-ledd-1">Blir vann- eller avløpsgebyret ikke betalt ved forfall, kan kommunen vedta å stenge den kommunale vannforsyning til eiendommen etter at abonnenten er varslet om at slik stenging vil bli foretatt.</article><article class="legalP" data-absoluteaddress="/paragraf/13/punkt/2/ledd/2/" id="paragraf-13-punkt-2-ledd-2">For oppmøte i forbindelse med avstenging og påsetting av vannforsyning skal den gebyrpliktige dekke kommunens utgifter.</article></article></li></ul></article><article class="legalArticle" data-lovdata-URL="LTII/forskrift/1996-09-26-1027/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Pantesikkerhet og innkreving av gebyrene</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/14/punkt/1/" id="paragraf-14-punkt-1"><span class="data-originalId">1.</span><article class="legalP" data-absoluteaddress="/paragraf/14/punkt/1/ledd/1/" id="paragraf-14-punkt-1-ledd-1">Forfalt krav på årsgebyrer etter denne forskrift er sikret med lovpant i eiendommen etter pantelovens § 6-1 annet ledd, bokstav c, jf. vass- og kloakklovens § 4.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/14/punkt/2/" id="paragraf-14-punkt-2"><span class="data-originalId">2.</span><article class="legalP" data-absoluteaddress="/paragraf/14/punkt/2/ledd/1/" id="paragraf-14-punkt-2-ledd-1">Pantesikkerhet for tilknytningsgebyrer kan etableres som avtalepant og tinglyses på vedkommende eiendom.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/14/punkt/3/" id="paragraf-14-punkt-3"><span class="data-originalId">3.</span><article class="legalP" data-absoluteaddress="/paragraf/14/punkt/3/ledd/1/" id="paragraf-14-punkt-3-ledd-1">Forfalt krav på års- og tilknytningsgebyrer kan kreves inn etter reglene for skatt, og er ellers tvangsgrunnlag for utlegg, jf. vass- og kloakklovens § 4.</article></article></li></ul></article><article class="legalArticle" data-lovdata-URL="LTII/forskrift/1996-09-26-1027/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Om klageadgang</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Enkeltvedtak i medhold av denne forskrift kan påklages til kommunens klagenemnd, jf. forvaltningslovens § 28 annet ledd.</article></article><article class="legalArticle" data-lovdata-URL="LTII/forskrift/1996-09-26-1027/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Delegasjon</span></h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Bystyret kan delegere sin myndighet i denne forskrift ved eget delegasjonsvedtak.</article></article><article class="legalArticle" data-lovdata-URL="LTII/forskrift/1996-09-26-1027/§17" data-name="§17" data-partID="§17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttreden. Overgangsregler</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/17/punkt/1/" id="paragraf-17-punkt-1"><span class="data-originalId">1.</span><article class="legalP" data-absoluteaddress="/paragraf/17/punkt/1/ledd/1/" id="paragraf-17-punkt-1-ledd-1">Forskriften trer i kraft straks.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/17/punkt/2/" id="paragraf-17-punkt-2"><span class="data-originalId">2.</span><article class="legalP" data-absoluteaddress="/paragraf/17/punkt/2/ledd/1/" id="paragraf-17-punkt-2-ledd-1">For ikke-tilknyttede bygninger oppført før 31. august 1995, som av kommunen ble pålagt eller prosjektert tilknyttet til nye offentlige ledninger før forskriftsendringen den 31. august 1995, foretas beregningen av tilknytningsavgiften på grunnlag av den arealberegningsmetode som gjaldt før 31. august 1995 dersom denne gir et gunstigere resultat for abonnenten.</article><article class="legalP" data-absoluteaddress="/paragraf/17/punkt/2/ledd/2/" id="paragraf-17-punkt-2-ledd-2">Bestemmelsen gjelder kun igangsatte prosjekter før 31. august 1995 for bygninger som tidligere hadde separat-anlegg og som nå blir pålagt tilknytning til offentlige ledninger.</article><article class="legalP" data-absoluteaddress="/paragraf/17/punkt/2/ledd/3/" id="paragraf-17-punkt-2-ledd-3">For avgiftssatsene er tilknytningstidspunktet avgjørende.</article><article class="legalP" data-absoluteaddress="/paragraf/17/punkt/2/ledd/4/" id="paragraf-17-punkt-2-ledd-4">For å oppnå ovennevnte fordel må tilknytning foretas innen 3 mnd etter at de offentlige ledningene er klargjort for tilknytning. For bygninger som kunne tilknyttes før denne forskrifts ikrafttredelse må tilknytning skje innen 3 mnd fra ikrafttredelsen.</article></article></li></ul></article></main></body></html>