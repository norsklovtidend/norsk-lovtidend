<!DOCTYPE html><html lang="no"><head><title>Forskrift om regulering av fisket etter rognkjeks i Nordland, Troms og Finnmark i 1996.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:48</dd><dt class="legacyID">Datokode</dt><dd class="legacyID">FOR-1996-03-06-325</dd><dt class="dokid">DokumentID</dt><dd class="dokid">LTII/forskrift/1996-03-06-325</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 4</dd><dt class="dateInForce">I kraft fra</dt><dd class="dateInForce">1996-03-06-1996-12-31</dd><dt class="appliesTo">Gjelder for</dt><dd class="appliesTo">Nordland, Troms og Finnmark</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1972-06-16-57/§6</li><li>lov/1972-06-16-57/§8</li><li>forskrift/1993-10-29-955</li></ul></dd><dt class="dateOfPublication">Kunngjort</dt><dd class="dateOfPublication">1996-05-03</dd><dt class="titleShort">Korttittel</dt><dd class="titleShort">Forskrift om fisket etter rognkjeks, Nordland</dd><dt class="title">Tittel</dt><dd class="title">Forskrift om regulering av fisket etter rognkjeks i Nordland, Troms og Finnmark i 1996.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 6. mars 1996 med hjemmel i lov av 3. juni 1983 nr. 40 om saltvannsfiske m.v. § 4 og § 5 og lov av 16. juni 1972 nr. 57 om regulering av deltakelsen i fisket § 6 og § 8, jf. kgl.res. av 29. oktober 1993 nr. 955 om delegering av myndighet.</dd><dt class="refid">RefID</dt><dd class="refid">forskrift/1996-03-06-325</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter rognkjeks i Nordland, Troms og Finnmark i 1996.<ul class="tocSubUl"><li>§ 1. Fangstforbud</li><li>§ 2. Maksimalkvote</li><li>§ 3. Vilkår for deltakelse</li><li>§ 4. Forbud mot bruk av erstatningsfartøy</li><li>§ 5. Rapporteringsplikt</li><li>§ 6. Straffebestemmelse</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1996-03-06-325" id="dokument"><h1>Forskrift om regulering av fisket etter rognkjeks i Nordland, Troms og Finnmark i 1996.</h1><article class="legalArticle" data-lovdata-URL="LTII/forskrift/1996-03-06-325/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fangstforbud</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske rognkjeks i Nordland, Troms og Finnmark i 1996.</article></article><article class="legalArticle" data-lovdata-URL="LTII/forskrift/1996-03-06-325/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Maksimalkvote</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hensyn til forbudet i § 1 kan fartøy som oppfyller vilkårene i § 3 fiske rognkjeks begrenset til et kvantum beregnet til 3.000 liter rognkjeksrogn.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved levering av sjøltilvirket rogn skal det benyttes en omregningsfaktor slik at en tønne med rominnhold på 105 liter avregnes med 130 liter rogn på kvoten.</article></article><article class="legalArticle" data-lovdata-URL="LTII/forskrift/1996-03-06-325/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for deltakelse</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Fartøy som skal nyttes må være registrert i merkeregisteret.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Høvedsmannen må stå på blad A eller B i fiskermanntallet.</article></article></li></ul><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridirektøren kan i særlige tilfeller dispensere fra bestemmelsen i første ledd bokstav a.</article></article><article class="legalArticle" data-lovdata-URL="LTII/forskrift/1996-03-06-325/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot bruk av erstatningsfartøy</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ingen kan fiske og levere mer enn en kvote eller overskride fastsatt kvote.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det kvantum det enkelte fartøy kan fiske kan ikke overføres, men må leveres av dette fartøy. Det er ikke tillatt å fiske med leid fartøy.</article></article><article class="legalArticle" data-lovdata-URL="LTII/forskrift/1996-03-06-325/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringsplikt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridirektøren kan pålegge eier av fartøy som deltar i fisket å gi opplysninger om fisketid, fangstmengde, redskapsbruk m.v.</article></article><article class="legalArticle" data-lovdata-URL="LTII/forskrift/1996-03-06-325/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forsettelig eller uaktsom overtredelse av denne forskrift straffes i henhold til § 53 i lov av 3. juni 1983 nr. 40 om saltvannsfiske m.v. og § 11 i lov om regulering av deltakelsen i fisket av 16. juni 1972 nr. 57. Medvirkning og forsøk straffes på samme måte.</article></article><article class="legalArticle" data-lovdata-URL="LTII/forskrift/1996-03-06-325/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks og gjelder til og med 31. desember 1996.</article></article></main></body></html>