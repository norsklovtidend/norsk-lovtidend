<!DOCTYPE html><html lang="no"><head><title>Forskrift om motorferdsel, Einafjorden, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:01</dd><dt class="legacyID">Datokode</dt><dd class="legacyID">FOR-1996-01-25-231</dd><dt class="dokid">DokumentID</dt><dd class="dokid">LTII/forskrift/1996-01-25-231</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 3</dd><dt class="dateInForce">I kraft fra</dt><dd class="dateInForce">1996-04-29</dd><dt class="appliesTo">Gjelder for</dt><dd class="appliesTo">Vestre Toten kommune, Oppland</dd><dt class="basedOn">Hjemmel</dt><dd class="basedOn"><ul><li>lov/1977-06-10-82</li></ul></dd><dt class="dateOfPublication">Kunngjort</dt><dd class="dateOfPublication">1996-03-29</dd><dt class="titleShort">Korttittel</dt><dd class="titleShort">Forskrift om motorferdsel, Einafjorden, Oppland</dd><dt class="title">Tittel</dt><dd class="title">Forskrift om motorferdsel, Einafjorden, Oppland.</dd><dt class="miscInformation">Annet om dokumentet</dt><dd class="miscInformation">Fastsatt av Vestre Toten kommunestyre 25. januar 1996 med hjemmel i lov av 10. juni 1977 nr. 82 om motorferdsel i utmark og vassdrag.</dd><dt class="refid">RefID</dt><dd class="refid">forskrift/1996-01-25-231</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om motorferdsel, Einafjorden, Oppland.<ul class="tocSubUl"><li>1. Avgrensning</li><li>2. Fartsbegrensninger</li><li>3. Forbud mot motorisert ferdsel</li></ul></li></ul></dd></dl></header><main class="documentBody" data-lovdata-URL="LTII/forskrift/1996-01-25-231" id="dokument"><h1>Forskrift om motorferdsel, Einafjorden, Oppland.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-01-25-231/KAPITTEL_1" data-partID="k1"><h2>1. Avgrensning</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Med Einafjorden menes i denne sammenheng området fra reguleringsdammen ved Fiskevold i nord til der rv 4 krysser Evjua i sør.</article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-01-25-231/KAPITTEL_2" data-partID="k2"><h2>2. Fartsbegrensninger</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">5 – fem knop er høyeste tillatte hastighet innenfor en avstand av 100 meter fra land og fra bøyer utenfor badeplasser i Einafjorden, og dessuten i følgende områder:</article><article class="marginIdArticle" data-partID="a2a" data-absoluteaddress="/kapittel/2/punkt/1/" id="kapittel-2-punkt-1"><span class="data-marginOriginalId">2a.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Nordenden av fjorden, innenfor ei rett linje trukket mellom sørspissen av Sund og Mustadsaga med ytterligere utvidelse til Skavangen under krepsefisket (6.8-15.9).</article></article><article class="marginIdArticle" data-partID="a2b" data-absoluteaddress="/kapittel/2/punkt/2/" id="kapittel-2-punkt-2"><span class="data-marginOriginalId">2b.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Næsvika, begrenset av ei rett linje mellom odden ca 400 m sør for Næs og rett østover til strandlinja på østsida av fjorden.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1996-01-25-231/KAPITTEL_3" data-partID="k3"><h2>3. Forbud mot motorisert ferdsel</h2><article class="marginIdArticle" data-partID="a3.1" data-absoluteaddress="/kapittel/3/punkt/1/" id="kapittel-3-punkt-1"><span class="data-marginOriginalId">3.1.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Hvor offentlig badeplass/friområde er merket med merkebøye, er motorisert ferdsel innenfor disse merkebøyene forbudt. Merkebøyene og deres plassering skal tilfredsstille de krav som er angitt i Sjøfartsdirektoratets forskrifter av 23. mai 1968 om fartsgrenser for motorfartøyer mv ved badeområder og om oppmerking av badeplasser.</article></article><article class="marginIdArticle" data-partID="a3.2" data-absoluteaddress="/kapittel/3/punkt/2/" id="kapittel-3-punkt-2"><span class="data-marginOriginalId">3.2.</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Motorferdsel med vannscooter er ikke tillatt, men dispensasjon kan gis etter forespørsel til grunneierlaget i forbindelse med eventuelle arrangement.</article></article><article class="marginIdArticle" data-partID="a3.3" data-absoluteaddress="/kapittel/3/punkt/3/" id="kapittel-3-punkt-3"><span class="data-marginOriginalId">3.3.</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">Bruk av luftfartøy på vann og is er ikke tillatt utover det som hjemles direkte av lov om motorferdsel i utmark og vassdrag og de generelle tillatelser gitt av kommunen i medhold av denne lovens § 5.</article></article><article class="marginIdArticle" data-partID="a3.4" data-absoluteaddress="/kapittel/3/punkt/4/" id="kapittel-3-punkt-4"><span class="data-marginOriginalId">3.4.</span><article class="legalP" data-absoluteaddress="/kapittel/3/punkt/4/ledd/1/" id="kapittel-3-punkt-4-ledd-1">Vannskikjøring er forbudt i de områder av Einafjorden som er nevnt i pkt 2a og 2b. Forbudet gjelder også i 100-metersonen etter land. Unntak er inn- og uttauing i 100-metersonen, så sant dette ikke skjer til sjenanse for fisket og/eller de badende.</article></article><article class="marginIdArticle" data-partID="a3.5" data-absoluteaddress="/kapittel/3/punkt/5/" id="kapittel-3-punkt-5"><span class="data-marginOriginalId">3.5.</span><article class="legalP" data-absoluteaddress="/kapittel/3/punkt/5/ledd/1/" id="kapittel-3-punkt-5-ledd-1">Ved faststående fiskeredskap som er merket med bøyer e.l. må ferdsel foregå på en hensynsfull måte, og ikke nærmere flytemerkene enn 10 meter.</article></article></section></main></body></html>