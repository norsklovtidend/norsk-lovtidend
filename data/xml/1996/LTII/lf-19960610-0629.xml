<!DOCTYPE html><html lang="no"><head><title>Forskrift for tømming av slamavskillere, privet, tette tanker, fettavskiller m.v. og for gebyr, Borre kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:23</dd><dt class="legacyID">Datokode</dt><dd class="legacyID">FOR-1996-06-10-629</dd><dt class="dokid">DokumentID</dt><dd class="dokid">LTII/forskrift/1996-06-10-629</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 7</dd><dt class="dateInForce">I kraft fra</dt><dd class="dateInForce">1996-08-24</dd><dt class="appliesTo">Gjelder for</dt><dd class="appliesTo">Borre kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§26</li><li>lov/1981-03-13-6/§30</li><li>lov/1981-03-13-6/§34</li></ul></dd><dt class="dateOfPublication">Kunngjort</dt><dd class="dateOfPublication">1996-07-24</dd><dt class="titleShort">Korttittel</dt><dd class="titleShort">Forskrift om tømming av avskillere mm Borre</dd><dt class="title">Tittel</dt><dd class="title">Forskrift for tømming av slamavskillere, privet, tette tanker, fettavskiller m.v. og for gebyr, Borre kommune, Vestfold.</dd><dt class="miscInformation">Annet om dokumentet</dt><dd class="miscInformation">Fastsatt av Borre kommunestyre 10. juni 1996 med hjemmel i lov av 13. mars 1981 nr. 6 om vern mot forurensninger og om avfall (forurensningsloven) § 26 tredje ledd, § 30 annet ledd og tredje ledd og § 34.</dd><dt class="refid">RefID</dt><dd class="refid">forskrift/1996-06-10-629</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tømming av slamavskillere, privet, tette tanker, fettavskiller m.v. og for gebyr, Borre kommune, Vestfold.<ul class="tocSubUl"><li>A</li><li>Kap. 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Tvungen slamtømming</li></ul></li><li>Kap. 2. Adkomst m.v.<ul class="tocSubUl"><li>§ 4. Krav til kjørbar vei</li></ul></li><li>Kap. 3. Tømming av slamavskiller m.v.<ul class="tocSubUl"><li>§ 5. Abonnentens plikter</li><li>§ 6. Tømming av slamavskiller m.v.</li></ul></li><li>Kap. 4. Gebyr<ul class="tocSubUl"><li>§ 7. Hvem skal betale gebyr</li><li>§ 8. Innkreving, renter m.v.</li></ul></li><li>Kap. 5. Avsluttende bestemmelser<ul class="tocSubUl"><li>§ 9. Dispensasjon</li><li>§ 10. Straffeansvar</li></ul></li><li>B</li></ul></li></ul></dd></dl></header><main class="documentBody" data-lovdata-URL="LTII/forskrift/1996-06-10-629" id="dokument"><h1>Forskrift for tømming av slamavskillere, privet, tette tanker, fettavskiller m.v. og for gebyr, Borre kommune, Vestfold.</h1><section class="section" data-name="kapA" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-06-10-629/KAPITTEL_1" data-partID="k1"><h2 data-text-align="center">A</h2></section><section class="section" data-name="kap1" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-06-10-629/KAPITTEL_2" data-partID="k2"><h2>Kap. 1. Generelle bestemmelser</h2><article class="legalArticle" data-lovdata-URL="LTII/forskrift/1996-06-10-629/§1" data-name="§1" data-partID="§1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Forskriftene gjelder tømming av slamavskillere, privet, tette tanker, fettavskiller m.v. innen Borre kommune.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Forskriftene gjelder også gebyr for slamtømming.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Forskriftene er gjeldende for alle bebygde eiendommer i Borre kommune. Fritidsbebyggelse inngår i forskriftene.</article></article><article class="legalArticle" data-lovdata-URL="LTII/forskrift/1996-06-10-629/§2" data-name="§2" data-partID="§2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Som <i>slamavskiller</i> regnes tanker for oppsamling for sanitært avløpsvann, f.eks. septiktanker og tette tanker m.v.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Som <i>abonnent</i> regnes eier eller fester av eiendom som omfattes av den kommunale slamtømmingen.</article></article><article class="legalArticle" data-lovdata-URL="LTII/forskrift/1996-06-10-629/§3" data-name="§3" data-partID="§3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tvungen slamtømming</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Kommunen skal tømme slamavskillere, privet m.v. som omfattes av disse forskriftene. Kommunen kan gi tillatelse til at andre utfører slamtømmingen. Kommunen kan etter søknad unnta bestemte eiendommer fra den kommunale innsamlingen. Jfr. forurensningslovens § 30.</article></article></section><section class="section" data-name="kap2" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1996-06-10-629/KAPITTEL_3" data-partID="k3"><h2>Kap. 2. Adkomst m.v.</h2><article class="legalArticle" data-lovdata-URL="LTII/forskrift/1996-06-10-629/§4" data-name="§4" data-partID="§4" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav til kjørbar vei</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Som kjørbar vei regnes vei som har snuplass, kurvatur, stigningsforhold, bredde og styrke til å tåle tungt kjøretøy. Langs veien må det ikke være greiner eller annet som hindrer kjøring. Veien må ha en fri høyde på minst 4 m. Ved tvist hvorvidt en vei er kjørbar etter ovenstående, er kommunens syn avgjørende.</article></article></section><section class="section" data-name="kap3" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1996-06-10-629/KAPITTEL_4" data-partID="k4"><h2>Kap. 3. Tømming av slamavskiller m.v.</h2><article class="legalArticle" data-lovdata-URL="LTII/forskrift/1996-06-10-629/§5" data-name="§5" data-partID="§5" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Abonnentens plikter</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Abonnenten skal sørge for at slamavskiller m.v. som skal tømmes er lett tilgjengelig for tømming med bil, jfr. § 4. Overdekking av kumlokk o.l. med snø, is, jord osv. fjernes av abonnenten før tømming skal utføres.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Den som tømmer slamavskiller m.v., har rett til å plassere nødvendig utstyr på eiendommen for å få utført tømmingen.</article></article><article class="legalArticle" data-lovdata-URL="LTII/forskrift/1996-06-10-629/§6" data-name="§6" data-partID="§6" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tømming av slamavskiller m.v.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Varsel om når tømming vil finne sted, vil bli gitt av renovatøren eller på en annen måte som kommunen finner hensiktsmessig. Etter utført tømming skal abonnenten skriftlig varsles. Tømming vil vesentlig bli utført på snøbar mark.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">For eiendom med boliger med fast bosetting og fritidsbebyggelse med toilett tilknyttet slamavskiller, skal slamavskiller tømmes hvert 2. år. Tette oppsamlingstanker og fettavskillere tømmes en gang hvert år.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Tømming av slamavskiller, tette tanker, fettavskiller m.v. oftere enn angitt, må abonnenten selv bekoste.</article><article class="legalP" data-absoluteaddress="/kapittel/4/paragraf/2/ledd/4/" id="kapittel-4-paragraf-2-ledd-4">Tømming skal utføres slik at beboerne ikke unødig sjeneres av støy og lukt. Eiendom skal forlates med lukket port.</article></article></section><section class="section" data-name="kap4" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1996-06-10-629/KAPITTEL_5" data-partID="k5"><h2>Kap. 4. Gebyr</h2><article class="legalArticle" data-lovdata-URL="LTII/forskrift/1996-06-10-629/§7" data-name="§7" data-partID="§7" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Hvem skal betale gebyr</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">For tømming, mottak, behandling etc. av slammet, skal abonnenten betale et årlig gebyr til kommunen.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">Kommunen fastsetter regler for beregning av gebyrets størrelse og betalingsbetingelser.</article></article><article class="legalArticle" data-lovdata-URL="LTII/forskrift/1996-06-10-629/§8" data-name="§8" data-partID="§8" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Innkreving, renter m.v.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Gebyr med påløpte renter og kostnader er sikret med lovbestemt pant etter pantelovens § 6-1. Om renteplikt ved for sen betaling og inndrivelse av avfallsgebyr gjelder regler i lov av 6. juni 1915 nr. 29 om eiendomsskatt til kommunen § 26 og § 21 tilsvarende.</article></article></section><section class="section" data-name="kap5" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1996-06-10-629/KAPITTEL_6" data-partID="k6"><h2>Kap. 5. <i>Avsluttende bestemmelser</i></h2><article class="legalArticle" data-lovdata-URL="LTII/forskrift/1996-06-10-629/§9" data-name="§9" data-partID="§9" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Kommunen kan, etter særskilt søknad, gi dispensasjon fra disse forskrifter.</article></article><article class="legalArticle" data-lovdata-URL="LTII/forskrift/1996-06-10-629/§10" data-name="§10" data-partID="§10" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Straffeansvar</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Overtredelse av forskriftene straffes med bøter etter forurensningslovens § 79, annet ledd.</article></article></section><section class="section" data-name="kapB" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1996-06-10-629/KAPITTEL_7" data-partID="k7"><h2 data-text-align="center">B</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Avgjørelsesmyndighet etter forskriftens § 3, 2. ledd, § 4, 2. ledd, § 6, 1. ledd og § 9 delegeres til administrasjonssjefen som kan videredelegere innen administrasjonen.</article><article class="legalP" data-absoluteaddress="/kapittel/7/ledd/2/" id="kapittel-7-ledd-2">I forhold til klagereglene er den administrasjonssjefen videredelegerer til, å anse som underinstans.</article></section></main></body></html>