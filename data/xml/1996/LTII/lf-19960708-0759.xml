<!DOCTYPE html><html lang="no"><head><title>Forskrift for tildeling av tilskudd til bygging og kjøp av brukte fiskefartøy i 1996, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-1996-07-08-759</dd><dt class="dokid">DokumentID</dt><dd class="dokid">LTII/forskrift/1996-07-08-759</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 8</dd><dt class="dateInForce">I kraft fra</dt><dd class="dateInForce">1996-07-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-03-09-218</li></ul></dd><dt class="appliesTo">Gjelder for</dt><dd class="appliesTo">Finnmark</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1996-08-28</dd><dt class="titleShort">Korttittel</dt><dd class="titleShort">Forskr. om tilskudd til fiskefartøy, Finnmark</dd><dt class="title">Tittel</dt><dd class="title">Forskrift for tildeling av tilskudd til bygging og kjøp av brukte fiskefartøy i 1996, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 8. juli 1996 med hjemmel i Stortingets vedtak av 21. juni 1996.</dd><dt class="refid">RefID</dt><dd class="refid">forskrift/1996-07-08-759</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tildeling av tilskudd til bygging og kjøp av brukte fiskefartøy i 1996, Finnmark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTII/forskrift/1996-07-08-759" id="dokument"><h1>Forskrift for tildeling av tilskudd til bygging og kjøp av brukte fiskefartøy i 1996, Finnmark.</h1><article class="legalArticle" data-lovdata-URL="LTII/forskrift/1996-07-08-759/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For å styrke leveransene fra egne fiskebåter til fiskeindustrien i Finnmark, kan Finnmark fylkeskommune innvilge investeringstilskudd til nybygging av større kystfartøy og til kjøp av større brukte kystfartøy til Finnmark. Med større kystfartøy menes helårsdrevne fartøy fra 20 til 34 meter som driver torskefiske med konvensjonelle redskap. Tilskudd kan gis til partsrederier, aksjeselskaper og til enkeltfiskere som er hjemmehørende i Finnmark.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tilskuddet til kjøp av brukte fartøy skal i første rekke gis til kjøp av fartøy til Finnmark fra andre deler av landet, med unntak fra Nord-Troms og Finnmark. Det kan ikke gis tilskudd til refinansiering.</article></article><article class="legalArticle" data-lovdata-URL="LTII/forskrift/1996-07-08-759/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskuddet skal kun gis til kjøp av brukte fartøy som er yngre enn 8 år. Tilskuddet gis bare til velholdte fartøy som skal drive helårsfiske, og som er godt egnet for slikt fiske.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tildeling av tilskudd forutsetter at søkers faglige kvalifikasjoner er gode, og at prosjektet er grundig planlagt og tilrettelagt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Søknader fra lokalsamfunn som mangler større kystfartøy skal prioriteres.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Ved tildeling av tilskudd til nybygging skal prosjektet ha oppnådd kontraheringstilskudd i Statens Fiskarbank. For øvrig kommer de årlige retningslinjer for Statens Fiskarbanks utlånsvirksomhet til anvendelse.</article></article><article class="legalArticle" data-lovdata-URL="LTII/forskrift/1996-07-08-759/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskudd til nybygging kan ytes med inntil 15% av fartøyets kostpris. Ved kjøp av brukte fartøy kan tilskudd ytes med inntil 15% av fartøyets salgspris.</article></article><article class="legalArticle" data-lovdata-URL="LTII/forskrift/1996-07-08-759/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For tilskuddet skal Statens Fiskarbank ha panterett i fartøyet og i forsikringssummen i 5 år. Det stilles krav om en egenkapitalandel på minst 15% av fartøyets kostpris.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom fartøy som har mottatt tilskudd selges innen 5 år regnet fra utbetalingen av tilskudd, kan tilskuddet kreves helt eller delvis tilbakebetalt. Krav om tilbakebetaling kan også gjøres gjeldende dersom kjøper av fartøy som mottar tilskudd etter denne forskrift, flytter ut av Finnmark og tar fartøyet med seg.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved avgjørelse om det skal reises krav om tilbakebetaling skal det blant annet legges vekt på hvor lang tid det er gått fra utbetalingen til salget finner sted, og om det oppnås en uforholdsmessig stor gevinst ved salget.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">De første 5 årene etter utbetaling av tilskudd kan det føres kontroll med hvor stor andel av fangsten som landes i Finnmark. Dersom mer enn 40% av årlig bruttofangst landes utenfor fylket skal tilskuddet kreves helt eller delvis tilbakebetalt.</article></article><article class="legalArticle" data-lovdata-URL="LTII/forskrift/1996-07-08-759/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om tilskudd sendes den lokale fiskerinemnda på fastsatt skjema for søknader til Statens Fiskarbank med de vedlegg som der er nevnt. Opplysninger om hvor fartøyet planlegger å levere, og hvor stor andel av den årlige bruttofangsten som vil bli landet i Finnmark skal vedlegges. Driftsbudsjett skal også vedlegges, og dersom dette viser at fartøyet ikke kan drive lønnsomt skal tilskudd ikke ytes.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Når fiskerinemnda har behandlet søknaden sendes denne til Statens Fiskarbank. Fiskarbanken lager en innstilling med forslag til vedtak som så sendes fylkeskommunen for endelig avgjørelse og utmåling av tilskudd.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Statens Fiskarbank forestår utbetalingen av tilskuddet og den videre administrasjon og oppfølging av ordningen.</article></article><article class="legalArticle" data-lovdata-URL="LTII/forskrift/1996-07-08-759/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridepartementet er klageinstans for enkeltvedtak som treffes i medhold av disse retningslinjer, jf. § 28 i forvaltningsloven av 10. februar 1967. Eventuelle klager sendes Finnmark fylkeskommune som forbereder klagen og kommer med tilråding.</article></article><article class="legalArticle" data-lovdata-URL="LTII/forskrift/1996-07-08-759/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks, og erstatter forskrift av 9. mars 1995 nr. 218 om utviklingstiltak i fiskerinæringen i 1995, Finnmark.</article></article></main></body></html>