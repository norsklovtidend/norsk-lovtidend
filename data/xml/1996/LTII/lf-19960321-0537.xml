<!DOCTYPE html><html lang="no"><head><title>Forskrift om skjenketider og åpningstider for serveringssteder og salgstider for øl, Orkdal kommune, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1996-03-21-537</dd><dt class="dokid">DokumentID</dt><dd class="dokid">LTII/forskrift/1996-03-21-537</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 6</dd><dt class="dateInForce">I kraft fra</dt><dd class="dateInForce">1996-07-02</dd><dt class="appliesTo">Gjelder for</dt><dd class="appliesTo">Orkdal kommune, Sør-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1989-06-02-27/§4-4</li><li>lov/1989-06-02-27/§3-7</li><li>forskrift/1983-07-01-1137/§5</li><li>lov/1983-06-03-52/§15</li></ul></dd><dt class="dateOfPublication">Kunngjort</dt><dd class="dateOfPublication">1996-07-02</dd><dt class="titleShort">Korttittel</dt><dd class="titleShort">Forskrift om skjenke- / åpningstider, Orkdal</dd><dt class="title">Tittel</dt><dd class="title">Forskrift om skjenketider og åpningstider for serveringssteder og salgstider for øl, Orkdal kommune, Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt av Orkdal kommunestyre 12. mars 1996 med hjemmel i lov 2. juni 1989 nr. 27 om omsetning av alkoholholdig drikk m.v. § 4-4 annet og tredje ledd, § 3-7 annet ledd og forskrift av 1. juli 1983 nr. 1137 om orden og lukningstider for overnattings- og serveringssteder § 5, jf. lov av 3. juni 1983 nr. 52 om overnattings- og serveringssteder (hotelloven) § 15. Stadfestet av fylkesmannen i Sør-Trøndelag 21. mars 1996.</dd><dt class="refid">RefID</dt><dd class="refid">forskrift/1996-03-21-537</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skjenketider og åpningstider for serveringssteder og salgstider for øl, Orkdal kommune, Sør-Trøndelag.<ul class="tocSubUl"><li>§ 1. Hjemmel for forskriften</li><li>§ 2. Virkeområde og definisjoner</li><li>§ 3. Serveringssteders åpnings- og lukningstider</li><li>§ 4. Skjenketider</li><li>§ 5. Boligområder mv</li><li>§ 6. Åpnings-/lukningstider for salg av øl i forretningene</li><li>§ 7. Dispensasjoner</li><li>§ 8. Overtredelse</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1996-03-21-537" id="dokument"><h1>Forskrift om skjenketider og åpningstider for serveringssteder og salgstider for øl, Orkdal kommune, Sør-Trøndelag.</h1><article class="legalArticle" data-lovdata-URL="LTII/forskrift/1996-03-21-537/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hjemmel for forskriften</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften er gitt i medhold av lov om omsetning av alkoholholdig drikk m.v. (alkoholloven), av 2. juni 1989 nr. 27, § 4-4, 2. og 3. ledd, § 3-7, 2. ledd, og lukningsforskrift av 1. juli 1983 nr. 1137, § 5, jfr. lov om overnattings- og serveringssteder av 3. juni 1983 nr. 52 (hotelloven) § 15.</article></article><article class="legalArticle" data-lovdata-URL="LTII/forskrift/1996-03-21-537/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften gjelder for alle serveringssteder og overnattingssteder samt salgssteder for øl klasse 2 i Orkdal kommune.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forskriften regulerer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">lukningstider for serveringssteder</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">skjenketider for øl, vin og brennevin</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">salgstider for øl i forretninger.</article></article></li></ul></article></article><article class="legalArticle" data-lovdata-URL="LTII/forskrift/1996-03-21-537/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Serveringssteders åpnings- og lukningstider</span></h2><article class="defaultP"><i>Innendørs</i></article><article class="legalP" data-absoluteaddress="/paragraf/3/ledd/1/" id="paragraf-3-ledd-1">Serveringssteder i kommunen med bevilling til skjenking av alkohol innendørs, skal holde lukket fra kl. 02.00 til 06.00. Serveringssteder uten skjenkebevilling kan holde åpent hele døgnet.</article> <article class="defaultP" margin-top="true"><i>Utendørs</i></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Servering utendørs, med eller uten skjenkebevilling, holdes lukket fra kl. 23.00 til 09.00.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Gatekjøkken betraktes som en variant av utendørsservering og skal holde lukket fra kl. 24.00 til kl. 06.00.</article></article><article class="legalArticle" data-lovdata-URL="LTII/forskrift/1996-03-21-537/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skjenketider</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skjenketid for øl er fra kl. 09.00 – 01.00. Skjenketid for brennevin er fra kl. 13.00 – 01.00. Alkohollovens § 4-4, 4. ledd forbyr skjenking av brennevin på søndager, 1. og 17. mai, nyttårsdag, langfredag, 1. påskedag, Kristi Himmelfartsdag, 1. pinsedag og 1. juledag, og på stemmedagen for stortingsvalg, fylkestingsvalg og kommunestyrevalg, jfr alkoholloven § 4-4, 4. ledd.</article></article><article class="legalArticle" data-lovdata-URL="LTII/forskrift/1996-03-21-537/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Boligområder mv</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I boligområder og ellers hvor det er behov for det, kan kommunestyret, eller formannskapet etter fullmakt, innskrenke åpnings-/skjenketidene for bestemte serverings-/skjenkesteder.</article></article><article class="legalArticle" data-lovdata-URL="LTII/forskrift/1996-03-21-537/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Åpnings-/lukningstider for salg av øl i forretningene</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Uavhengig av forretningens åpnings- og lukningstid, kan salgssteder med kommunal bevilling til ølsalg maksimalt selge øl i følgende tidsrom:<p class="leddfortsettelse">Mandag – fredag 08.30 – 20.00.</p></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">På lørdager og dager før helligdager skal det være stengt fra kl 18.00.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Nyttårs-, påske-, pinse- og julekvelden skal det være stengt fra kl. 14.00.</article></article><article class="legalArticle" data-lovdata-URL="LTII/forskrift/1996-03-21-537/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjoner</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dispensasjoner med hensyn til skjenketid kan gis innenfor rammene i alkohollovens § 4-4. Kommunestyret, eller formannskapet etter fullmakt, kan gi et enkelt skjenkested rett til utvidet skjenketid. Formannskapet kan unnta fra tidsinnskrenkningene for ølsalg.</article></article><article class="legalArticle" data-lovdata-URL="LTII/forskrift/1996-03-21-537/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overtredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved overtredelse av bestemmelsene om åpnings-, skjenke-, og salgstider, kan hovedutvalg for helse- og sosial inndra en bevilling for et visst tidsrom etter vedtatte retningslinjer. Kommunestyret kan inndra en bevilling permanent. For øvrig gjelder bestemmelsene i lov om overnattings- og serveringssteder og lov om omsetning av alkoholholdig drikk mv.</article></article><article class="legalArticle" data-lovdata-URL="LTII/forskrift/1996-03-21-537/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft fra kunngjøringsdato.</article></article></main></body></html>