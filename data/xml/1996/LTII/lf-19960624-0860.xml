<!DOCTYPE html><html lang="no"><head><title>Forskrift om motorisert ferdsel i utmark på vinterføre og islagte vassdrag, Sel kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:46</dd><dt class="legacyID">Datokode</dt><dd class="legacyID">FOR-1996-06-24-860</dd><dt class="dokid">DokumentID</dt><dd class="dokid">LTII/forskrift/1996-06-24-860</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 9</dd><dt class="dateInForce">I kraft fra</dt><dd class="dateInForce">1996-07-01</dd><dt class="appliesTo">Gjelder for</dt><dd class="appliesTo">Sel kommune kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82</li><li>forskrift/1988-05-15-356/§3</li><li>forskrift/1988-05-15-356/§7</li></ul></dd><dt class="dateOfPublication">Kunngjort</dt><dd class="dateOfPublication">1996-09-27</dd><dt class="titleShort">Korttittel</dt><dd class="titleShort">Forskrift om motorisert vinterferdsel, Sel</dd><dt class="title">Tittel</dt><dd class="title">Forskrift om motorisert ferdsel i utmark på vinterføre og islagte vassdrag, Sel kommune, Oppland.</dd><dt class="miscInformation">Annet om dokumentet</dt><dd class="miscInformation">Fastsett av Sel kommunestyre 24. juni 1996 med heimel i forskrift av 15. mai 1988 nr. 356 for bruk av motorkjøretøyer i utmark og på islagte vassdrag § 3 og § 7.</dd><dt class="refid">RefID</dt><dd class="refid">forskrift/1996-06-24-860</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om motorisert ferdsel i utmark på vinterføre og islagte vassdrag, Sel kommune, Oppland.<ul class="tocSubUl"><li>1. Føremål</li><li>2. Verkeområde</li><li>3. Sårbare område</li><li>4. Trasear for ulike føremål</li><li>5. Trasear for maskinpreparerte skiløyper</li><li>6. Stikking av upreparerte trasear innafor sårbare område</li><li>7. Trasear for transport av varer og utstyr</li><li>8. Generelle reglar for leigekøyring etter nasjonal forskrift om bruk av motorkjøretøyer, § 5 a</li><li>9. Ansvar og straff</li><li>10. Ikraftsetting</li></ul></li></ul></dd></dl></header><main class="documentBody" data-lovdata-URL="LTII/forskrift/1996-06-24-860" id="dokument"><h1>Forskrift om motorisert ferdsel i utmark på vinterføre og islagte vassdrag, Sel kommune, Oppland.</h1><article class="legalArticle" data-lovdata-URL="LTII/forskrift/1996-06-24-860/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Føremål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskrifta skal vise trasear for motorferdsel når det gjeld preparering av løyper, varekøyring m.v. Forskrifta skal vise område som er sårbare for motorferdsel i utmark. Forskrifta skal gje reglar for korleis ferdsla skal skje.</article></article><article class="legalArticle" data-lovdata-URL="LTII/forskrift/1996-06-24-860/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Verkeområde</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskrifta gjeld i Sel komune, og innafor verneområde så langt denne forskrifta ikkje kjem i strid med vernereglane. Forskrifta gjeld motorferdsel i utmark på vinterføre og på islagte vassdrag.</article></article><article class="legalArticle" data-lovdata-URL="LTII/forskrift/1996-06-24-860/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Sårbare område</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Sårbare område er område med særlege naturforvaltningsverdiar som er sårbare for motorferdsel i utmark.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Innafor sårbare område skal det ikkje vere høve til å maskinpreparere løyper. Det skal vidare visast ei særleg restriktiv haldning til anna motorisert ferdsel, utan om unnatak som er vist på kartet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">I Sel kommune vert det 2 sårbare område:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/3/punkt/1/" id="paragraf-3-ledd-3-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/3/punkt/1/ledd/1/" id="paragraf-3-ledd-3-punkt-1-ledd-1">Rondane</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/3/punkt/2/" id="paragraf-3-ledd-3-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/3/punkt/2/ledd/1/" id="paragraf-3-ledd-3-punkt-2-ledd-1">Murudalen</article></article></li></ul></article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Områda er avgrensa på kart dagsett 24. juni 1996.</article></article><article class="legalArticle" data-lovdata-URL="LTII/forskrift/1996-06-24-860/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Trasear for ulike føremål</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ein trase er den strekninga der ein bestemt type motorferdsel skjer. Der fleire typar ferdsel er lagt til same trase, må ferdsla skje slik at det ikkje vert konflikt mellom ulike føremål.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom anna ikkje er nemd skal traseane gjeve i denne forskrifta nyttast.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Etter søknad eller på eige initiativ kan kommunen leggje ned eller opprette andre trasear enn det som er vedteke i denne forskrifta. Kommunestyret gjer vedtak i saka.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Dersom anna ikkje er nemd kan traseane nyttast frå den tid snøforholda tillet preparering om hausten til og med 4 dagar etter 2. påskedag.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Rådmannen kan ved særlege arrangement og tilhøve gje dispensasjon for oppkøyring av andre trasear.</article></article><article class="legalArticle" data-lovdata-URL="LTII/forskrift/1996-06-24-860/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Trasear for maskinpreparerte skiløyper</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I trasear for maskinpreparerte skiløyper kan løypene preparerast med særskilt tråkkemaskin, snøscooter e.l. Traseane er merka på kart dagsett 24. juni 1996. Traseane kan og bli tilrettelagt for hundekøyring.</article></article><article class="legalArticle" data-lovdata-URL="LTII/forskrift/1996-06-24-860/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Stikking av upreparerte trasear innafor sårbare område</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Stikking av ikkje maskinpreparerte løyper innafor sårbare område kan skje med motorisert køyrety, men kommunen skal på førehand varslast om når køyringa skal skje. Køyringa skal avgrensast til oppsetting av stikk ved sesongstart, og nedtaking av stikk etter endt sesong.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ved særlege tilhøve kan tilsyn med merkinga skje etter at det er gjeve melding til rådmannen eller vernestyresmakten for Rondane nasjonalpark.</article></article><article class="legalArticle" data-lovdata-URL="LTII/forskrift/1996-06-24-860/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Trasear for transport av varer og utstyr</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Traseane skal vere hovudtilkomst til hytte og seterområde der tyngda av leigekøyringa skjer. Traseane skal nyttast i størst mogleg grad, men er ikkje til hinder for at transport kan skje til kvar einkelt hytte.</article></article><article class="legalArticle" data-lovdata-URL="LTII/forskrift/1996-06-24-860/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Generelle reglar for leigekøyring etter nasjonal forskrift om bruk av motorkjøretøyer, § 5 a</span></h2><ul class="defaultList"><li data-li-identifier="I." data-name="I."><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">I.</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">All køyring skal skje omsynsfullt og med omsyn til annan aktivitet og interesser i området.</article></article></li><li data-li-identifier="II." data-name="II."><article class="listArticle" data-absoluteaddress="/paragraf/8/punkt/2/" id="paragraf-8-punkt-2"><span class="data-originalId">II.</span><article class="legalP" data-absoluteaddress="/paragraf/8/punkt/2/ledd/1/" id="paragraf-8-punkt-2-ledd-1">All køyring utanom de gjevne formåla er forbode. Der det er gjeve løyve til ervervsmessig transport, framgår føremåla av nasjonal forskrift § 5 a.</article></article></li><li data-li-identifier="III." data-name="III."><article class="listArticle" data-absoluteaddress="/paragraf/8/punkt/3/" id="paragraf-8-punkt-3"><span class="data-originalId">III.</span><article class="legalP" data-absoluteaddress="/paragraf/8/punkt/3/ledd/1/" id="paragraf-8-punkt-3-ledd-1">Køyring kan berre skje innafor dei område/trasear løyvet er gjeve for.</article></article></li><li data-li-identifier="IV." data-name="IV."><article class="listArticle" data-absoluteaddress="/paragraf/8/punkt/4/" id="paragraf-8-punkt-4"><span class="data-originalId">IV.</span><article class="legalP" data-absoluteaddress="/paragraf/8/punkt/4/ledd/1/" id="paragraf-8-punkt-4-ledd-1">Transporten skal foregå innan det tidsrom som er gjeve i løyvet eller forskrift.</article></article></li><li data-li-identifier="V." data-name="V."><article class="listArticle" data-absoluteaddress="/paragraf/8/punkt/5/" id="paragraf-8-punkt-5"><span class="data-originalId">V.</span><article class="legalP" data-absoluteaddress="/paragraf/8/punkt/5/ledd/1/" id="paragraf-8-punkt-5-ledd-1">Tidsavgrensing: All køyring er forbode mellom kl 23.00 og kl 07.00.</article></article></li><li data-li-identifier="VI." data-name="VI."><article class="listArticle" data-absoluteaddress="/paragraf/8/punkt/6/" id="paragraf-8-punkt-6"><span class="data-originalId">VI.</span><article class="legalP" data-absoluteaddress="/paragraf/8/punkt/6/ledd/1/" id="paragraf-8-punkt-6-ledd-1">Det skal førast køyrebok som på forlangande skal visast kommunen eller mynda oppsyn. Originalløyvet og køyrebok skal alltid vere med under køyring.</article></article></li><li data-li-identifier="VII." data-name="VII."><article class="listArticle" data-absoluteaddress="/paragraf/8/punkt/7/" id="paragraf-8-punkt-7"><span class="data-originalId">VII.</span><article class="legalP" data-absoluteaddress="/paragraf/8/punkt/7/ledd/1/" id="paragraf-8-punkt-7-ledd-1">På privat grunn og innafor verneområde må løyvehaver sjølv sørgje for å innhente løyve.</article></article></li><li data-li-identifier="VIII." data-name="VIII."><article class="listArticle" data-absoluteaddress="/paragraf/8/punkt/8/" id="paragraf-8-punkt-8"><span class="data-originalId">VIII.</span><article class="legalP" data-absoluteaddress="/paragraf/8/punkt/8/ledd/1/" id="paragraf-8-punkt-8-ledd-1">Køyringa skal skje slik at løyper ikkje vert øydelagt.</article></article></li><li data-li-identifier="IX." data-name="IX."><article class="listArticle" data-absoluteaddress="/paragraf/8/punkt/9/" id="paragraf-8-punkt-9"><span class="data-originalId">IX.</span><article class="legalP" data-absoluteaddress="/paragraf/8/punkt/9/ledd/1/" id="paragraf-8-punkt-9-ledd-1">Misleghald av dispensasjonen og/eller vilkår sett i denne, samt endra føresetnader kan føre til inndraging av løyvet.</article></article></li></ul></article><article class="legalArticle" data-lovdata-URL="LTII/forskrift/1996-06-24-860/9" data-name="9" data-partID="9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">9</span>. <span class="legalArticleTitle">Ansvar og straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Brot på denne forskrifta vert straffa etter reglar i lov om motorferdsel i utmark og vassdrag.</article></article><article class="legalArticle" data-lovdata-URL="LTII/forskrift/1996-06-24-860/10" data-name="10" data-partID="10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">10</span>. <span class="legalArticleTitle">Ikraftsetting</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrifta tek til å gjelde frå 1. juli 1996.</article></article></main></body></html>