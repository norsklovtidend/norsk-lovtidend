<!DOCTYPE html><html lang="no"><head><title>Forskrift om vedtekt til plan- og bygningsloven § 107 fyrste ledd, Nord-Fron kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1996-06-24-656</dd><dt class="dokid">DokumentID</dt><dd class="dokid">LTII/forskrift/1996-06-24-656</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 7</dd><dt class="dateInForce">I kraft fra</dt><dd class="dateInForce">1996-08-01</dd><dt class="appliesTo">Gjelder for</dt><dd class="appliesTo">Nord-Fron kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1996-07-24</dd><dt class="titleShort">Korttittel</dt><dd class="titleShort">Forskrift om vedtekt til pbl § 107, nord-Fron</dd><dt class="title">Tittel</dt><dd class="title">Forskrift om vedtekt til plan- og bygningsloven § 107 fyrste ledd, Nord-Fron kommune, Oppland.</dd><dt class="miscInformation">Annet om dokumentet</dt><dd class="miscInformation">Fastsett av Nord-Fron kommunestyre 31. januar 1996 med heimel i plan- og bygningslova av 14. juni 1985 nr. 77 § 4. Stadfesta av Kommunal- og arbeidsdepartementet 24. juni 1996.</dd><dt class="refid">RefID</dt><dd class="refid">forskrift/1996-06-24-656</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningsloven § 107 fyrste ledd, Nord-Fron kommune, Oppland.<ul class="tocSubUl"><li>I<ul class="tocSubUl"><li>1. Forretnings- og reklameskilt m.v.</li><li>2. Miljøtilpassa skilt</li><li>3. Lys-skilt</li><li>4. Storleik på skiltet</li><li>5. Fellesskilt</li><li>6. Plassering av skiltet</li><li>7. Forbod</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1996-06-24-656" id="dokument"><h1>Forskrift om vedtekt til plan- og bygningsloven § 107 fyrste ledd, Nord-Fron kommune, Oppland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-06-24-656/KAPITTEL_1" data-partID="k1"><h2 data-text-align="center">I</h2><article class="defaultP">Til § 107 fyrste ledd:</article><article class="legalArticle" data-lovdata-URL="LTII/forskrift/1996-06-24-656/1" data-name="1" data-partID="1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">1</span>. <span class="legalArticleTitle">Forretnings- og reklameskilt m.v.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">I Nord-Fron skal forretnings- og reklameskilt og andre reklameinnretningar ikkje setjast opp utan at kommunen på førehand har gitt samtykke. Samtykke kan berre bli gitt inntil vidare eller for eit bestemt tidsrom.</article></article><article class="legalArticle" data-lovdata-URL="LTII/forskrift/1996-06-24-656/2" data-name="2" data-partID="2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">2</span>. <span class="legalArticleTitle">Miljøtilpassa skilt</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Skilt og reklameinnretningar skal vera godt tilpassa den bygningen og det miljøet dei er plasserte i. Dei skal ikkje virke skjemmande i seg sjøl eller i forhold til omgivnadane, eller virke sjenerande.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Skilt og reklameinnretningar skal ha moderat storleik, utforming og farge, og skal harmonere med bygningen og miljøet elles. Blinkande eller rørlege skilt/reklameinnretningar er normalt ikkje tillatt.</article></article><article class="legalArticle" data-lovdata-URL="LTII/forskrift/1996-06-24-656/3" data-name="3" data-partID="3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">3</span>. <span class="legalArticleTitle">Lys-skilt</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Opplyste skilt og skilt der den enkelte bokstaven eller symbolet er opplyst kan tillatast.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Skilt og reklame i form av lyskassar skal ikkje nyttast.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Lyskassar kan likevel tillatast i område regulert til industri, dersom dei er utført med lukka front slik at berre tekst eller symbol er gjennomlyst.</article></article><article class="legalArticle" data-lovdata-URL="LTII/forskrift/1996-06-24-656/4" data-name="4" data-partID="4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">4</span>. <span class="legalArticleTitle">Storleik på skiltet</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Skilt skal normalt ikkje dekkje meir enn 1/4 av den horisontale fasade-lengda på bygningen, avgrensa til fire meter, eller ein rimeleg del av fasaden som verksemda disponerer. For serleg store bygningar og bygningar med stor avstand til trafikkareal, kan større skilt tillatast.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Uthengsskilt skal ikkje ha større breidde enn ein meter. På freda bygningar eller bygningar/miljø som det er aktuelt å verne, skal maksimum storleik vera 0,6 kvm.</article></article><article class="legalArticle" data-lovdata-URL="LTII/forskrift/1996-06-24-656/5" data-name="5" data-partID="5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">5</span>. <span class="legalArticleTitle">Fellesskilt</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">I næringsbygg som inneheld fleire verksemder skal skilta til firmaer samlast i ei oppslagstavle. Denne tavla kan vera frittståande. Verksemd i lokale med fasade langs fortau eller gate med eigen inngang kan ha eigne skilt.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Talet på skilt kan aukast dersom verksemda disponerer fleire fasader på eigedomen langs fortau eller gate, og der det er naturleg at det blir sett opp skilt også mot desse. Skilta skal som hovudregel plasserast ved inngangar.</article></article><article class="legalArticle" data-lovdata-URL="LTII/forskrift/1996-06-24-656/6" data-name="6" data-partID="6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">6</span>. <span class="legalArticleTitle">Plassering av skiltet</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Skilt og reklameinnretningar på bygningar skal plasserast på veggflater, og kan ikkje plasserast på møne, takflate eller gesims.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Skilt og reklameinnretningar skal ikkje plasserast på stolpar eller gjerde.</article></article><article class="legalArticle" data-lovdata-URL="LTII/forskrift/1996-06-24-656/7" data-name="7" data-partID="7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">7</span>. <span class="legalArticleTitle">Forbod</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Følgjande skilt og reklameinnretningar er ikkje tillatt:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/7/ledd/1/punkt/1/" id="kapittel-1-paragraf-7-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/7/ledd/1/punkt/1/ledd/1/" id="kapittel-1-paragraf-7-ledd-1-punkt-1-ledd-1">Lausfotreklame. Kommunen kan likevel gi løyve til eitt slikt skilt pr butikk/verksemd.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/7/ledd/1/punkt/2/" id="kapittel-1-paragraf-7-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/7/ledd/1/punkt/2/ledd/1/" id="kapittel-1-paragraf-7-ledd-1-punkt-2-ledd-1">Reklame på markiser. Etter ei samla vurdering kan likevel firmanamn/logo tillatast på markiser.</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-06-24-656/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskrifta trer i kraft 1. august 1996.</article></section></main></body></html>