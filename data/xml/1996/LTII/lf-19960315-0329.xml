<!DOCTYPE html><html lang="no"><head><title>Forskrift om sportsfiske for tilreisende fiskere i Tanaelvas fiskeområde, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1996-03-15-329</dd><dt class="dokid">DokumentID</dt><dd class="dokid">LTII/forskrift/1996-03-15-329</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 4</dd><dt class="dateInForce">I kraft fra</dt><dd class="dateInForce">1996-03-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-04-02-254</li></ul></dd><dt class="appliesTo">Gjelder for</dt><dd class="appliesTo">Finnmark</dd><dt class="basedOn">Hjemmel</dt><dd class="basedOn"><ul><li>forskrift/1989-02-24-122/§23</li><li>forskrift/1990-04-06-291/§23</li></ul></dd><dt class="dateOfPublication">Kunngjort</dt><dd class="dateOfPublication">1996-05-03</dd><dt class="titleShort">Korttittel</dt><dd class="titleShort">Forskrift om sportsfiske i Tanaelva, Finnmark</dd><dt class="title">Tittel</dt><dd class="title">Forskrift om sportsfiske for tilreisende fiskere i Tanaelvas fiskeområde, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Finnmark 15. mars 1996 med hjemmel i kgl.res. av 24. februar 1989 nr. 122 om fisket i Tanaelvas fiskeområde § 23, og kgl.res. av 6. april 1990 nr. 291 om fisket i de norske sidevassdragene til Tanaelva og fiskekortpriser i den del av Tanaelva som ikke danner riksgrense § 23.</dd><dt class="refid">RefID</dt><dd class="refid">forskrift/1996-03-15-329</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sportsfiske for tilreisende fiskere i Tanaelvas fiskeområde, Finnmark.<ul class="tocSubUl"><li>§ 1. Fiskesesong</li><li>§ 2. Barns fiske</li><li>§ 3. Fiskekortpriser</li><li>§ 4. Begrensning av fiskekort ved fiske fra strand på strekningen Boratbokča-Jalve</li><li>§ 5. Forbudsområde</li><li>§ 6. Slukfiskeområde for fiske fra strand</li><li>§ 7. Fiske fra båt i Storfossen</li><li>§ 8. Lokalkjent roer</li><li>§ 9. Dispensasjon</li><li>§ 10. Straff</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1996-03-15-329" id="dokument"><h1>Forskrift om sportsfiske for tilreisende fiskere i Tanaelvas fiskeområde, Finnmark.</h1><article class="legalArticle" data-lovdata-URL="LTII/forskrift/1996-03-15-329/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fiskesesong</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilreisende fiskere kan bare fiske fra og med 1. juni til og med 20. august.</article></article><article class="legalArticle" data-lovdata-URL="LTII/forskrift/1996-03-15-329/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Barns fiske</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er tillatt for barn inntil fylte 16 år å fiske fra strand med flue og dupp. Inntil videre gjelder dette bare på den nedre norske del av Tanaelva og i de norske sideelvene.</article></article><article class="legalArticle" data-lovdata-URL="LTII/forskrift/1996-03-15-329/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiskekortpriser</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Ved fiske fra båt og fra strand i Anárjohka ovenfor Matinköngäs og i Skiehččanjohka kr 80 (60 mark) pr. døgn.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Ved fiske fra båt og fra strand på strekningen fra Tanaelvas munning til Langnes kr 80 pr. døgn.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Ellers i Tanavassdraget ved fiske bare fra strand 120 kr (90 mark) pr. døgn.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Ellers i Tanavassdraget ved fiske fra båt kr 250 (180 mark) pr. døgn. Dette fiskekortet er også gyldig ved fiske fra strand, men ikke fra strand på strekningen og tidsrommet som er nevnt i § 4.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">5.</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">For ektefelle/samboer og for barn inntil fylte 16 år, ifølge med person som samtidig løser fiskekort etter punktene 1-4 ovenfor, er prisen kr 25 (20 mark) for hver pr. døgn. Kortet gjelder for fiske fra båt og fra strand, men ikke fra strand på strekningen og tidsrommet som er nevnt i § 4.</article></article></li></ul></article><article class="legalArticle" data-lovdata-URL="LTII/forskrift/1996-03-15-329/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Begrensning av fiskekort ved fiske fra strand på strekningen Boratbokča-Jalve</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">På en oppmerket strekning fra nedenfor Boratbokča til Jalve gjelder følgende begrensninger ved fiske fra strand fra og med 20. juni til og med 20. juli:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Det selges maksimum 35 kort pr døgn fra ett salgssted på finsk side, og 35 kort pr døgn fra ett salgssted på norsk side.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Fra strand er det bare tillatt å fiske fra kl 18.00 til kl 06.00.</article></article></li></ul></article></article><article class="legalArticle" data-lovdata-URL="LTII/forskrift/1996-03-15-329/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbudsområde</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er ikke tillatt å fiske på strekningen fra 50 m ovenfor til 150 m nedenfor Karigasniemi bru. Området er merket med skilt på begge sider av elva.</article></article><article class="legalArticle" data-lovdata-URL="LTII/forskrift/1996-03-15-329/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Slukfiskeområde for fiske fra strand</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er tillatt å fiske med kasteslukstang i området fra Ailestrykene opp til Levajok Fjellstue, merket med skilt. Inntil videre gjelder dette bare på norsk side.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Slukfiskeområdet ved Storfossen på den finske siden av elva er delt i to strekninger. Mellom disse strekningene er det et område fra Jalve og 600 m oppover, hvor det bare kan fiskes med flue uten dupp eller søkke. Strekningene er merket med skilt.</article></article><article class="legalArticle" data-lovdata-URL="LTII/forskrift/1996-03-15-329/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fiske fra båt i Storfossen</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">I området fra Bildanguoika (øvre del av Storfossen, Alaköngäs) til nedenfor Boratbokča (nedenfor Storfossen campingplass) er det bare tillatt å fiske fra båt hvis det er med i båten en lokalkjent roer som er fast bosatt i Tanaelvas fiskeområde og som er minst 16 år gammel.</article></article><article class="legalArticle" data-lovdata-URL="LTII/forskrift/1996-03-15-329/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Lokalkjent roer</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">I følgende tidsrom er det på resten av riksgrensestrekningen bare tillatt å fiske fra båt hvis det er med i båten en lokalkjent roer som er fast bosatt i Tanaelvas fiskeområde og som er minst 16 år gammel:<p class="leddfortsettelse">Mandag: fra kl 18.00 til kl 23.00.</p><p class="leddfortsettelse">Tirsdag: fra kl 08.00 til kl 23.00.</p><p class="leddfortsettelse">Onsdag, torsdag, fredag, lørdag: fra kl 08.00 til kl 20.00.</p><p class="leddfortsettelse">Søndag: fra kl 08.00 til kl 18.00.</p></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">På den nedre, norske delen av Tanaelva og i de norske sidevassdragene er det bare tillatt å fiske fra båt hvis det er med i båten en lokalkjent roer som er fast bosatt i Tanaelvas fiskeområde og som er minst 16 år gammel.</article></article><article class="legalArticle" data-lovdata-URL="LTII/forskrift/1996-03-15-329/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fylkesmannen og länsstyrelsen kan gi dispensasjon fra bestemmelsen om redskapsbruk ved stangfiske fra strand i forskrift om fisket i Tanavassdragets fiskeområde § 7 siste ledd, til enkeltstående laksefestival eller fiskekonkurranse. Slik dispensasjon på riksgrensestrekningen kan avtales og utveksles pr. telefax.</article></article><article class="legalArticle" data-lovdata-URL="LTII/forskrift/1996-03-15-329/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Overtredelse av forskriften er straffbart, jf. kgl.res. av 24. februar 1989 nr. 122, om fisket i Tanaelvas fiskeområde § 29, og kgl.res. av 6. april 1990 nr. 291 om fisket i de norske sidevassdragene til Tanaelva og fiskekortpriser i den del av Tanaelva som ikke danner riksgrense § 29.</article></article><article class="legalArticle" data-lovdata-URL="LTII/forskrift/1996-03-15-329/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft 31. mars 1996. Samtidig oppheves forskrift av 2. april 1992 nr. 254 om sportsfiske for tilreisende fiskere i Tanaelvas fiskeområde, Finnmark.</article></article></main></body></html>