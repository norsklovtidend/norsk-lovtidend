<!DOCTYPE html><html lang="no"><head><title>Forskrift om handel utenom fast utsalgssted, Rælingen kommune, Oslo og Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:49</dd><dt class="legacyID">Datokode</dt><dd class="legacyID">FOR-1996-05-22-551</dd><dt class="dokid">DokumentID</dt><dd class="dokid">LTII/forskrift/1996-05-22-551</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 6</dd><dt class="dateInForce">I kraft fra</dt><dd class="dateInForce">1996-08-03</dd><dt class="appliesTo">Gjelder for</dt><dd class="appliesTo">Rælingen kommune, Oslo og Akershus.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1996-07-02</dd><dt class="titleShort">Korttittel</dt><dd class="titleShort">Forskrift om handel, Rælingen</dd><dt class="title">Tittel</dt><dd class="title">Forskrift om handel utenom fast utsalgssted, Rælingen kommune, Oslo og Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Rælingen kommunestyre 31. januar 1996 med hjemmel i lov av 6. juni 1980 nr. 21 om handelsvirksomhet § 3-2. Stadfestet av fylkesmannen i Oslo og Akershus 22. mai 1996.</dd><dt class="refid">RefID</dt><dd class="refid">forskrift/1996-05-22-551</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utenom fast utsalgssted, Rælingen kommune, Oslo og Akershus.<ul class="tocSubUl"><li>Kap 1. Alminnelige bestemmelser<ul class="tocSubUl"><li>§ 1-1.</li><li>§ 1-2.</li><li>§ 1-3.</li><li>§ 1-4.</li></ul></li><li>Kap. 2 Adgangen til handelsvirksomhet utenom fast utsalgssted overfor forbruker<ul class="tocSubUl"><li>§ 2-1.</li><li>§ 2-2.</li><li>§ 2-3.</li><li>§ 2-4.</li><li>§ 2-5.</li><li>§ 2-6.</li><li>§ 2-7.</li><li>§ 2-8.</li><li>§ 2-9.</li></ul></li><li>Kap. 3. Regler om salg fra torghaller, torg, portrom, gater og andre offentlige steder m.v.<ul class="tocSubUl"><li>A. Torghandel, jfr. § 2-3<ul class="tocSubUl"><li>§ 3-1.</li><li>§ 3-2.</li><li>§ 3-3.</li><li>§ 3-4.</li><li>§ 3-5.</li><li>§ 3-6.</li><li>§ 3-7.</li><li>§ 3-8.</li><li>§ 3-9.</li><li>§ 3-10.</li></ul></li><li>B. Handel fra gater, offentlige steder, fra tomter, portrom m.v. og fra utendørs automat, jfr. §§ 2-5 og 2-6<ul class="tocSubUl"><li>§ 3-11.</li><li>§ 3-12.</li><li>§ 3-13.</li><li>§ 3-14.</li></ul></li></ul></li><li>Kap. 4 Straff<ul class="tocSubUl"><li>§ 4-1.</li></ul></li><li>Kap. 5 Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1996-05-22-551" id="dokument"><h1>Forskrift om handel utenom fast utsalgssted, Rælingen kommune, Oslo og Akershus.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-05-22-551/KAPITTEL_1" data-partID="k1"><h2>Kap 1. Alminnelige bestemmelser</h2><article class="legalArticle" data-lovdata-URL="LTII/forskrift/1996-05-22-551/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder handel med varer i næring (handelsvirksomhet) utenom fast utsalgssted overfor forbrukerne i Rælingen kommune.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Kapittel 3 gjelder også varehandel som ikke skjer i næring overfor forbruker.</article></article><article class="legalArticle" data-lovdata-URL="LTII/forskrift/1996-05-22-551/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Handelsvirksomhet overfor forbruker skal foregå fra fast utsalgssted med mindre slik handel er tillatt i medhold av denne forskrifts kapittel 2.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Som fast utsalgssted regnes lokale hvor det drives handelsvirksomhet av stasjonær og regelmessig karakter.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Som oppsøkende handelsvirksomhet regnes salgsformer hvor selger aktivt oppsøker forbrukerne i boligstrøk, i hjemmene, på arbeidsplassen eller ved «homeparty» – salgssammenkomster o.l.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Som dagligvarer regnes matvarer og andre nærings- og nytelsesmidler, dyremat, vaske- og rengjøringsmidler, toalettartikler, husholdningsvarer av papir og plast, bone-, rense- og pussemidler. Næringsdepartementet avgjør i tvilstilfelle hvilke varer som skal ansees som dagligvarer i forhold til lovens § 3-2 første ledd.</article></article><article class="legalArticle" data-lovdata-URL="LTII/forskrift/1996-05-22-551/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Handelsvirksomhet skal utøves i samsvar med god forretningsskikk.</article></article><article class="legalArticle" data-lovdata-URL="LTII/forskrift/1996-05-22-551/§1-4" data-name="§1-4" data-partID="§1-4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Næringsmiddelkontrollen skal på vegne av kommunen godkjenne all omsetning av næringsmidler, med unntak av grønnsaker, poteter, frukt og bær i sin naturlige form.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-05-22-551/KAPITTEL_2" data-partID="k2"><h2>Kap. 2 Adgangen til handelsvirksomhet utenom fast utsalgssted overfor forbruker</h2><article class="legalArticle" data-lovdata-URL="LTII/forskrift/1996-05-22-551/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Handelsvirksomhet utenom fast utsalgssted som er tillatt i medhold av dette kapittel, må utøves i samsvar med reglene i kapittel 3 så langt disse rekker.</article></article><article class="legalArticle" data-lovdata-URL="LTII/forskrift/1996-05-22-551/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Foretak som akter å drive oppsøkende handelsvirksomhet utenom fast utsalgssted overfor forbruker, skal melde fra om dette til fylkesmannen i det fylket hvor foretaket har sitt forretningssted. Meldingen skal angi foretakets navn (firma) og adresse og de hovedgrupper av varer som skal selges.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Den som skal drive oppsøkende handelsvirksomhet utenom fast utsalgssted innen kommunen, må før virksomheten settes i gang, innhente samtykke fra kommunen.</article></article><article class="legalArticle" data-lovdata-URL="LTII/forskrift/1996-05-22-551/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Torghandel med dagligvarer er ikke tillatt. Som dagligvarer regnes, se § 1-2 siste ledd.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Regulert torghandel, jfr. kap. 3 A, er tillatt med produkter i sin naturlige form fra jord-, skog- og hagebruk, samt ville urter, bær, blomster og lignende ville naturprodukter, dessuten varer som er tilvirket ved husflid, egen hjemmeindustri, egg, juletrær, nek og andre tradisjonelle torgsalgsprodukter. Sopp kan kun selges etter kontroll ved offentlig soppkontroll.</article></article><article class="legalArticle" data-lovdata-URL="LTII/forskrift/1996-05-22-551/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Handelsvirksomhet fra gater, offentlige steder, private tomter m.v., jfr. kap. 3 B, er tillatt med egentilvirkede produkter og produkter fra oppkjøp av begrenset verdi og i begrenset omfang, samt grønnsaker, poteter, frukt og bær i sin naturlige form.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Salg av andre dagligvarer er ikke tillatt.</article></article><article class="legalArticle" data-lovdata-URL="LTII/forskrift/1996-05-22-551/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Handelsvirksomhet fra tilfeldige oppsatte kiosker, buer og andre utsalgssteder, som ikke regnes som faste utsalgssteder, jfr. kap. 3 B, er tillatt med varme pølser med tilbehør, sjokolade og lignende sukkerprodukter, mineralvann, spiseis, frukt, leskedrikker, snacksprodukter og andre tradisjonelle kiosksalgsprodukter. Salg fra utendørs automat plassert utenom fast utsalgssted er tillatt med produkter som nevnt i 1. ledd, varme pølser med tilbehør og spiseis unntatt.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">På vegne av kommunen vurderer næringsmiddelkontrollen utvalget av næringsmidler i det enkelte tilfelle på grunnlag av lokaler, innredning, utstyr og forholdene under salget.</article> <article class="defaultP" margin-top="true"><i>Tillatelser</i></article></article><article class="legalArticle" data-lovdata-URL="LTII/forskrift/1996-05-22-551/§2-6" data-name="§2-6" data-partID="§2-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Kommunen kan i det enkelte tilfelle, helt eller delvis tillate oppsøkende handel med dagligvarer.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Tillatelse kan gis med de begrensninger og på de vilkår som kommunen finner hensiktsmessig. Gitte tillatelser kan tilbakekalles dersom nevnte begrensninger eller vilkår ikke oppfylles, eller andre forhold tilsier det.</article><article class="legalP" data-absoluteaddress="/kapittel/2/paragraf/6/ledd/3/" id="kapittel-2-paragraf-6-ledd-3">Tillatelse til direktesalg av fisk, fiskeprodukter og is fra kjølebil gis av kommunen etter forutgående godkjenning av næringsmiddelkontrollen.</article></article><article class="legalArticle" data-lovdata-URL="LTII/forskrift/1996-05-22-551/§2-7" data-name="§2-7" data-partID="§2-7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Kommunen kan i enkelte tilfelle tillate handelsvirksomhet fra steder som nevnt i §§ 2-4, 2-5 og 2-6 med produkter som ikke betraktes som tradisjonelle torg- eller kiosksalgsprodukter.</article></article><article class="legalArticle" data-lovdata-URL="LTII/forskrift/1996-05-22-551/§2-8" data-name="§2-8" data-partID="§2-8" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>.</h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Søknader om virksomhet som omtalt i dette kapittel sendes kommunestyret eller det organ kommunestyret har delegert avgjørelsesmyndigheten til.</article></article><article class="legalArticle" data-lovdata-URL="LTII/forskrift/1996-05-22-551/§2-9" data-name="§2-9" data-partID="§2-9" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>.</h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Vedtak kan påklages til kommunens klagenemnd.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1996-05-22-551/KAPITTEL_3" data-partID="k3"><h2>Kap. 3. Regler om salg fra torghaller, torg, portrom, gater og andre offentlige steder m.v.</h2><section class="section" data-name="kapA" data-section-type="default" data-absoluteaddress="/kapittel/3/kapittel/1/" id="kapittel-3-kapittel-1" data-lovdata-URL="LTII/forskrift/1996-05-22-551/KAPITTEL_3-1" data-partID="k3-1"><h3>A. Torghandel, jfr. § 2-3</h3><article class="defaultP"><i>Lokalisering</i></article><article class="legalArticle" data-lovdata-URL="LTII/forskrift/1996-05-22-551/§3-1" data-name="§3-1" data-partID="§3-1" data-absoluteaddress="/kapittel/3/kapittel/1/paragraf/1/" id="kapittel-3-kapittel-1-paragraf-1"><h4 class="legalArticleHeader"><span class="legalArticleValue">§ 3-1</span>.</h4><article class="legalP" data-absoluteaddress="/kapittel/3/kapittel/1/paragraf/1/ledd/1/" id="kapittel-3-kapittel-1-paragraf-1-ledd-1">Etter uttalelse fra politimesteren og utvalg for plansaker, bestemmer kommunestyret hvilke offentlige plasser som kan nyttes til torghandel og hva slags handel det kan drives på hvert sted.</article></article><article class="legalArticle" data-lovdata-URL="LTII/forskrift/1996-05-22-551/§3-2" data-name="§3-2" data-partID="§3-2" data-absoluteaddress="/kapittel/3/kapittel/1/paragraf/2/" id="kapittel-3-kapittel-1-paragraf-2"><h4 class="legalArticleHeader"><span class="legalArticleValue">§ 3-2</span>.</h4><article class="legalP" data-absoluteaddress="/kapittel/3/kapittel/1/paragraf/2/ledd/1/" id="kapittel-3-kapittel-1-paragraf-2-ledd-1">Foruten politiet, har kommunen ansvaret for det daglige tilsyn med torghandelen.</article></article><article class="legalArticle" data-lovdata-URL="LTII/forskrift/1996-05-22-551/§3-3" data-name="§3-3" data-partID="§3-3" data-absoluteaddress="/kapittel/3/kapittel/1/paragraf/3/" id="kapittel-3-kapittel-1-paragraf-3"><h4 class="legalArticleHeader"><span class="legalArticleValue">§ 3-3</span>.</h4><article class="legalP" data-absoluteaddress="/kapittel/3/kapittel/1/paragraf/3/ledd/1/" id="kapittel-3-kapittel-1-paragraf-3-ledd-1">Ingen må selge varer eller drive noen slags forretning eller næring i torghall eller på torg uten å være anvist plass av kommunen eller eier av torget.</article><article class="legalP" data-absoluteaddress="/kapittel/3/kapittel/1/paragraf/3/ledd/2/" id="kapittel-3-kapittel-1-paragraf-3-ledd-2">Kommunen, eller eier av torget, skal tildele torgselger fast salgsplass på torget. Kommunen kan også bestemme at de som selger varer fra eget gårdsbruk, eget hagebruk, egen husflid eller som selger ville bær, urter eller blomster (produsenter), skal anvises plass adskilt fra oppkjøpere og kommisjonærer.</article><article class="legalP" data-absoluteaddress="/kapittel/3/kapittel/1/paragraf/3/ledd/3/" id="kapittel-3-kapittel-1-paragraf-3-ledd-3">Kommunen, eller eier av torget, kan gi produsentene fortrinnsrett ved fordeling av plassene når det må konkurreres om disse fordi arealet er for lite. Vedkommende må legitimere sin rett for å få plass som produsent.</article><article class="legalP" data-absoluteaddress="/kapittel/3/kapittel/1/paragraf/3/ledd/4/" id="kapittel-3-kapittel-1-paragraf-3-ledd-4">Ingen må uten godkjenning av kommunen, eller eier av torget, ha mer enn 1 salgsplass på torget.</article> <article class="defaultP" margin-top="true"><i>Åpningstider</i></article></article><article class="legalArticle" data-lovdata-URL="LTII/forskrift/1996-05-22-551/§3-4" data-name="§3-4" data-partID="§3-4" data-absoluteaddress="/kapittel/3/kapittel/1/paragraf/4/" id="kapittel-3-kapittel-1-paragraf-4"><h4 class="legalArticleHeader"><span class="legalArticleValue">§ 3-4</span>.</h4><article class="legalP" data-absoluteaddress="/kapittel/3/kapittel/1/paragraf/4/ledd/1/" id="kapittel-3-kapittel-1-paragraf-4-ledd-1">Torghandel kan foregå mandag – lørdag i tiden 0700 – 1500. Alle kjøretøyer skal være fjernet innen kl. 1600. Torghandel er ikke tillatt på helligdager og offentlige høytidsdager.</article><article class="legalP" data-absoluteaddress="/kapittel/3/kapittel/1/paragraf/4/ledd/2/" id="kapittel-3-kapittel-1-paragraf-4-ledd-2">Ingen må ta plass på torget med sine varer tidligere enn en halv time før den tid som er fastsatt for torghandel.</article> <article class="defaultP" margin-top="true"><i> Bestemmelser om orden</i></article></article><article class="legalArticle" data-lovdata-URL="LTII/forskrift/1996-05-22-551/§3-5" data-name="§3-5" data-partID="§3-5" data-absoluteaddress="/kapittel/3/kapittel/1/paragraf/5/" id="kapittel-3-kapittel-1-paragraf-5"><h4 class="legalArticleHeader"><span class="legalArticleValue">§ 3-5</span>.</h4><article class="legalP" data-absoluteaddress="/kapittel/3/kapittel/1/paragraf/5/ledd/1/" id="kapittel-3-kapittel-1-paragraf-5-ledd-1">Torgområdet må holdes ryddig og avfall skal legges i særskilte avfallskasser som de handlende fører med seg. Når torgtiden er slutt skal de varer som er igjen, og alt som er brukt ved handelen, kjøretøy, bord osv. straks fjernes. Plassen skal rengjøres før kl. 1600.</article></article><article class="legalArticle" data-lovdata-URL="LTII/forskrift/1996-05-22-551/§3-6" data-name="§3-6" data-partID="§3-6" data-absoluteaddress="/kapittel/3/kapittel/1/paragraf/6/" id="kapittel-3-kapittel-1-paragraf-6"><h4 class="legalArticleHeader"><span class="legalArticleValue">§ 3-6</span>.</h4><article class="legalP" data-absoluteaddress="/kapittel/3/kapittel/1/paragraf/6/ledd/1/" id="kapittel-3-kapittel-1-paragraf-6-ledd-1">Ervervet torgplass kan ikke overdras annen handlende uten godkjenning av kommunen. Vil en som har fast plass bruke stedfortreder, må dette også godkjennes av kommunen.</article></article><article class="legalArticle" data-lovdata-URL="LTII/forskrift/1996-05-22-551/§3-7" data-name="§3-7" data-partID="§3-7" data-absoluteaddress="/kapittel/3/kapittel/1/paragraf/7/" id="kapittel-3-kapittel-1-paragraf-7"><h4 class="legalArticleHeader"><span class="legalArticleValue">§ 3-7</span>.</h4><article class="legalP" data-absoluteaddress="/kapittel/3/kapittel/1/paragraf/7/ledd/1/" id="kapittel-3-kapittel-1-paragraf-7-ledd-1">De handlende skal rette seg etter de påbud om orden som kommunen og/eller politiet gir. Det samme gjelder påbud fra helsesjefen og/eller næringsmiddelkontrollen. Kommunen eller politiet kan vise bort handlende som ikke følger disse påbud.</article></article><article class="legalArticle" data-lovdata-URL="LTII/forskrift/1996-05-22-551/§3-8" data-name="§3-8" data-partID="§3-8" data-absoluteaddress="/kapittel/3/kapittel/1/paragraf/8/" id="kapittel-3-kapittel-1-paragraf-8"><h4 class="legalArticleHeader"><span class="legalArticleValue">§ 3-8</span>.</h4><article class="legalP" data-absoluteaddress="/kapittel/3/kapittel/1/paragraf/8/ledd/1/" id="kapittel-3-kapittel-1-paragraf-8-ledd-1">Er det sanitære misligheter ved varene, skal kommunen nedlegge midlertidig salgsforbud og varsle helsesjefen og/eller næringsmiddelkontrollen. Denne, eller den han gir fullmakt, avgjør om forbudet skal stå ved makt.</article></article><article class="legalArticle" data-lovdata-URL="LTII/forskrift/1996-05-22-551/§3-9" data-name="§3-9" data-partID="§3-9" data-absoluteaddress="/kapittel/3/kapittel/1/paragraf/9/" id="kapittel-3-kapittel-1-paragraf-9"><h4 class="legalArticleHeader"><span class="legalArticleValue">§ 3-9</span>.</h4><article class="legalP" data-absoluteaddress="/kapittel/3/kapittel/1/paragraf/9/ledd/1/" id="kapittel-3-kapittel-1-paragraf-9-ledd-1">Alle næringsmidler, i h.h.t. § 2-3 og 4, som fremstilles til salg uinnpakket og utildekket, må anbringes på bord eller rene kasser i minst 50 cm. høyde fra torgdekket. Grønnsaker og poteter må anbringes slik at de ikke forurenser andre varer.</article><article class="legalP" data-absoluteaddress="/kapittel/3/kapittel/1/paragraf/9/ledd/2/" id="kapittel-3-kapittel-1-paragraf-9-ledd-2">Alle næringsmidler som tilbys til salgs på torget skal være stelt og pakket slik som næringsmiddeltilsynet bestemmer.</article></article><article class="legalArticle" data-lovdata-URL="LTII/forskrift/1996-05-22-551/§3-10" data-name="§3-10" data-partID="§3-10" data-absoluteaddress="/kapittel/3/kapittel/1/paragraf/10/" id="kapittel-3-kapittel-1-paragraf-10"><h4 class="legalArticleHeader"><span class="legalArticleValue">§ 3-10</span>.</h4><article class="legalP" data-absoluteaddress="/kapittel/3/kapittel/1/paragraf/10/ledd/1/" id="kapittel-3-kapittel-1-paragraf-10-ledd-1">Kommunen kan inndele torget i salgsplasser varierende fra 2 inntil 40 m2.</article><article class="legalP" data-absoluteaddress="/kapittel/3/kapittel/1/paragraf/10/ledd/2/" id="kapittel-3-kapittel-1-paragraf-10-ledd-2">Plassene kan leies på helårs- eller halvårsbasis for henholdsvis 1.1. – 31.12. og 1.5. – 31.10. eller 1.11 – 30.4.</article><article class="legalP" data-absoluteaddress="/kapittel/3/kapittel/1/paragraf/10/ledd/3/" id="kapittel-3-kapittel-1-paragraf-10-ledd-3">Betalingsreglement fastsettes av kommunestyret. Avgift fastsettes av kommunestyret for 1 år om gangen.</article></article></section><section class="section" data-name="kapB" data-section-type="default" data-absoluteaddress="/kapittel/3/kapittel/2/" id="kapittel-3-kapittel-2" data-lovdata-URL="LTII/forskrift/1996-05-22-551/KAPITTEL_3-2" data-partID="k3-2"><h3>B. Handel fra gater, offentlige steder, fra tomter, portrom m.v. og fra utendørs automat, jfr. §§ 2-5 og 2-6</h3><article class="legalArticle" data-lovdata-URL="LTII/forskrift/1996-05-22-551/§3-11" data-name="§3-11" data-partID="§3-11" data-absoluteaddress="/kapittel/3/kapittel/2/paragraf/1/" id="kapittel-3-kapittel-2-paragraf-1"><h4 class="legalArticleHeader"><span class="legalArticleValue">§ 3-11</span>.</h4><article class="legalP" data-absoluteaddress="/kapittel/3/kapittel/2/paragraf/1/ledd/1/" id="kapittel-3-kapittel-2-paragraf-1-ledd-1">Den som vil drive handel fra gater, offentlige steder, fra tomter og annen privat grunn og innganger til disse og fra portrom og innganger til bygninger, når disse står i umiddelbar eller fri forbindelse med alminnelig beferdet strøk, må innhente kommunens godkjenning av salgsplass.</article><article class="legalP" data-absoluteaddress="/kapittel/3/kapittel/2/paragraf/1/ledd/2/" id="kapittel-3-kapittel-2-paragraf-1-ledd-2">Grunneiers tillatelse til bruk av grunn må foreligge når søknad fremmes.</article><article class="legalP" data-absoluteaddress="/kapittel/3/kapittel/2/paragraf/1/ledd/3/" id="kapittel-3-kapittel-2-paragraf-1-ledd-3">Hvis en salgsplass skal flyttes eller nedlegges, må dette straks meddeles kommunen.</article></article><article class="legalArticle" data-lovdata-URL="LTII/forskrift/1996-05-22-551/§3-12" data-name="§3-12" data-partID="§3-12" data-absoluteaddress="/kapittel/3/kapittel/2/paragraf/2/" id="kapittel-3-kapittel-2-paragraf-2"><h4 class="legalArticleHeader"><span class="legalArticleValue">§ 3-12</span>.</h4><article class="legalP" data-absoluteaddress="/kapittel/3/kapittel/2/paragraf/2/ledd/1/" id="kapittel-3-kapittel-2-paragraf-2-ledd-1">Den handlende skal ved salgsplassen anbringe tette beholdere for papir og annet avfall. Etter salgstidens slutt skal den handlende gjøre rent omkring plassen.</article></article><article class="legalArticle" data-lovdata-URL="LTII/forskrift/1996-05-22-551/§3-13" data-name="§3-13" data-partID="§3-13" data-absoluteaddress="/kapittel/3/kapittel/2/paragraf/3/" id="kapittel-3-kapittel-2-paragraf-3"><h4 class="legalArticleHeader"><span class="legalArticleValue">§ 3-13</span>.</h4><article class="legalP" data-absoluteaddress="/kapittel/3/kapittel/2/paragraf/3/ledd/1/" id="kapittel-3-kapittel-2-paragraf-3-ledd-1">For salg som nevnt i §§ 2-5 og 2-6 betales en årlig avgift i h.h.t. betalingsreglement fastsatt av kommunestyret.</article></article><article class="legalArticle" data-lovdata-URL="LTII/forskrift/1996-05-22-551/§3-14" data-name="§3-14" data-partID="§3-14" data-absoluteaddress="/kapittel/3/kapittel/2/paragraf/4/" id="kapittel-3-kapittel-2-paragraf-4"><h4 class="legalArticleHeader"><span class="legalArticleValue">§ 3-14</span>.</h4><article class="legalP" data-absoluteaddress="/kapittel/3/kapittel/2/paragraf/4/ledd/1/" id="kapittel-3-kapittel-2-paragraf-4-ledd-1">Salg fra steder som nevnt i § 3-11 1. ledd kan foregå i h.h.t. lukningsforskriftene.</article></article></section></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1996-05-22-551/KAPITTEL_4" data-partID="k4"><h2>Kap. 4 Straff</h2><article class="legalArticle" data-lovdata-URL="LTII/forskrift/1996-05-22-551/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Overtredelse av denne forskrift straffes etter lov om handelsvirksomhet § 5-1.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1996-05-22-551/KAPITTEL_5" data-partID="k5"><h2>Kap. 5 Ikrafttredelse</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Denne forskrift trer i kraft 1 måned etter at den i stadfestet form er kunngjort.</article></section></main></body></html>