<!DOCTYPE html><html lang="no"><head><title>Midlertidig forskrift om løyper for kjøring med snøscooter til fiskevann, Hemnes kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-1996-11-18-1101</dd><dt class="dokid">DokumentID</dt><dd class="dokid">LTII/forskrift/1996-11-18-1101</dd><dt class="publishedIn">Publisert i</dt><dd class="publishedIn">Avd II 1996 Nr. 12</dd><dt class="dateInForce">I kraft fra</dt><dd class="dateInForce">1996-11-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-02-25-238</li></ul></dd><dt class="appliesTo">Gjelder for</dt><dd class="appliesTo">Hemnes kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82/§4a</li><li>forskrift/1988-05-15-356/§8</li></ul></dd><dt class="dateOfPublication">Kunngjort</dt><dd class="dateOfPublication">1996-12-20</dd><dt class="titleShort">Korttittel</dt><dd class="titleShort">Midl. forskrift om snøscooterløyper, Hemnes</dd><dt class="title">Tittel</dt><dd class="title">Midlertidig forskrift om løyper for kjøring med snøscooter til fiskevann, Hemnes kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Nordland 18. november 1996 med hjemmel i lov av 10. juni 1977 nr. 82 om motorferdsel i utmark § 4a jf. forskrift av 15. mai 1988 nr. 356 for bruk av motorkjøretøyer i utmark og på islagte vassdrag § 8.</dd><dt class="refid">RefID</dt><dd class="refid">forskrift/1996-11-18-1101</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om løyper for kjøring med snøscooter til fiskevann, Hemnes kommune, Nordland.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTII/forskrift/1996-11-18-1101" id="dokument"><h1>Midlertidig forskrift om løyper for kjøring med snøscooter til fiskevann, Hemnes kommune, Nordland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-11-18-1101/KAPITTEL_1" data-partID="k1"><h2 data-text-align="center">I</h2><article class="defaultP"><i>Løype: Bjerkadalen – Grasvatnet</i></article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Når vegen til lille Målvatnet ikke er brøytet starter løypa ved brua over Bjurbekken opp langs vegen til Målvassgården til nordenden av l. Målvatnet, – videre over l. Målvatnet – opp lia på vestsiden av elva til utløpet av store Målvatnet. Løypa går videre langs st. Målvatnet, opp langs nordsiden av Bjerkaelva til nedre Bleikingan. Derfra går løypa østover til anleggsveien fra Akersvatnet, og følger denne til nordenden av Vestre Kjennsvatn. Løypa følger så Kjennsvasslia til Østre Kjennsvatn, der løypa koples på fiskeløypa fra Tverråga til Grasvatnet. De to løypene får samme endepunkt ved Grasvassdammen, jf. kartutsnitt datert 18. november 1996.</article> <article class="defaultP" margin-top="true"><i>Løype: Tverråga – Grasvatnet</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Løypa starter ved vegens endepunkt v/Tverråga – rundt Leirbotnet, følger stien like vest for Leirpolltjønna, fortsetter på vestsiden av Storniilatjønna og ned Klemetlia med fortsettelse langs anleggsvegen til parkeringsplass i grustaket på Leirbekkmoen. Videre nordover langs anleggsveien frem til endepunktet ved Grasvassdammen, jf. kartutsnitt datert 18. november 1996.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-11-18-1101/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vilkår for bruk av løypene:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Bruk av løypene er bare tillatt i forbindelse med isfiske og transportbehov i denne sammenheng.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Dokumentasjon for betalt fisketrygdavgift og fiskekort må kunne forevises for oppsyn.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/ledd/1/punkt/3/" id="kapittel-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/ledd/1/punkt/3/ledd/1/" id="kapittel-2-ledd-1-punkt-3-ledd-1">Kjøring er ikke tillatt utenfor løypene eller på vannene. I forbindelse med forbikjøring og kjøring utenom oppståtte hindringer, kan det kjøres i en sone på inntil 15 m på hver side av løypas midtpunkt.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/ledd/1/punkt/4/" id="kapittel-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/2/ledd/1/punkt/4/ledd/1/" id="kapittel-2-ledd-1-punkt-4-ledd-1">Parkering av snøscooter langs løypestrekningen Storniilatjønna – grustaket ved Leirbekkmoen er ikke tillatt.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/ledd/1/punkt/5/" id="kapittel-2-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/2/ledd/1/punkt/5/ledd/1/" id="kapittel-2-ledd-1-punkt-5-ledd-1">Bruk av løypene er tillatt i perioden 1. februar – 1. mai.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/ledd/1/punkt/6/" id="kapittel-2-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/2/ledd/1/punkt/6/ledd/1/" id="kapittel-2-ledd-1-punkt-6-ledd-1">All ferdsel skjer på eget ansvar og må skje etter vanlige regler for hensynsfull ferdsel.</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/2/ledd/1/punkt/7/" id="kapittel-2-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/2/ledd/1/punkt/7/ledd/1/" id="kapittel-2-ledd-1-punkt-7-ledd-1">Etter samråd mellom kommunen og reindriftsnæringen, kan løypene stenges når de er til hinder for utøvelse av næringa.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1996-11-18-1101/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Denne forskrift trer i kraft straks, og gjelder inntil videre. Samtidig oppheves midlertidig forskrift av 25. februar 1993 nr. 238 om løyper for kjøring med snøscooter til fiskevann, Hemnes kommune, Nordland.</article></section></main></body></html>