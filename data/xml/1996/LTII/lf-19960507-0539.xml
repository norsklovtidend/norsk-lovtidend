<!DOCTYPE html><html lang="no"><head><title>Forskrift om registrering og merking av båter som skal benyttes ved fiske i Tanaelvas fiskeområde, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1996-05-07-539</dd><dt class="dokid">DokumentID</dt><dd class="dokid">LTII/forskrift/1996-05-07-539</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 6</dd><dt class="dateInForce">I kraft fra</dt><dd class="dateInForce">1996-05-20</dd><dt class="appliesTo">Gjelder for</dt><dd class="appliesTo">Finnmark</dd><dt class="basedOn">Hjemmel</dt><dd class="basedOn"><ul><li>forskrift/1989-02-24-122/§8</li><li>forskrift/1990-04-06-291/§8</li><li>lov/1992-05-15-47</li></ul></dd><dt class="dateOfPublication">Kunngjort</dt><dd class="dateOfPublication">1996-07-02</dd><dt class="titleShort">Korttittel</dt><dd class="titleShort">Forskrift om fiskebåter i Tana, Finnmark</dd><dt class="title">Tittel</dt><dd class="title">Forskrift om registrering og merking av båter som skal benyttes ved fiske i Tanaelvas fiskeområde, Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Finnmark 7. mai 1996 med hjemmel i kgl.res. av 24. februar 1989 nr. 122 om fisket i Tanaelvas fiskeområde § 8, og kgl.res. av 6. april 1990 nr. 291 om fisket i de norske sidevassdragene til Tanaelva og om fiskekortpriser i den del av Tanaelva som ikke danner riksgrense § 8.</dd><dt class="refid">RefID</dt><dd class="refid">forskrift/1996-05-07-539</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registrering og merking av båter som skal benyttes ved fiske i Tanaelvas fiskeområde, Finnmark.<ul class="tocSubUl"><li>§ 1. Fiske fra båt</li><li>§ 2. Rett til å registrere båt</li><li>§ 3. Begrensning av antall båter</li><li>§ 4. Registrering av båter</li><li>§ 5. Merking av båter</li><li>§ 6. Registreringsskilt og montering av dem</li><li>§ 7. Fjerning av båt fra registeret</li><li>§ 8. Straffebestemmelser</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1996-05-07-539" id="dokument"><h1>Forskrift om registrering og merking av båter som skal benyttes ved fiske i Tanaelvas fiskeområde, Finnmark.</h1><article class="legalArticle" data-lovdata-URL="LTII/forskrift/1996-05-07-539/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fiske fra båt</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">En båt som skal brukes ved fiske i Tanaelvas fiskeområde, må registreres av eieren og merkes som bestemt i disse forskrifter. Med Tanaelvas fiskeområde menes Tanaelva, Anarjohka, Skiehccanjohka og sidevassdrag som faller ut i disse på norsk side.</article></article><article class="legalArticle" data-lovdata-URL="LTII/forskrift/1996-05-07-539/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rett til å registrere båt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Bare båter eid av personer som er fast bosatt i elvedalene i Tanaelvas fiskeområde, kan registreres.</article></article><article class="legalArticle" data-lovdata-URL="LTII/forskrift/1996-05-07-539/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Begrensning av antall båter</span></h2><ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">A.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">En person som er fast bosatt i Tanaelvas fiskeområde, kan registrere én båt.</article></article></li><li data-li-identifier="B." data-name="B."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">B.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">En person med fiskerett ifølge kgl. res. 1. april 1911, kan registrere inntil tre båter.</article></article></li><li data-li-identifier="C." data-name="C."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">C.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">En person med fiskerett ifølge kgl. res. 1. april 1911 og som driver med turistnæring, kan registrere inntil 15 båter.</article></article></li></ul></article><article class="legalArticle" data-lovdata-URL="LTII/forskrift/1996-05-07-539/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Registrering av båter</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Eieren skal sørge for at båten er registrert. Registrering skal skje hos lensmannen i det lensmannsdistrikt hvor eieren er bosatt. Båt må ikke registreres på en person under 15 år.</article></article><article class="legalArticle" data-lovdata-URL="LTII/forskrift/1996-05-07-539/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Merking av båter</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved registrering får eieren levert registreringsskilt som han selv er forpliktet til å feste på båten. Det kan kreves avgift på skiltene som tilsvarer kostnaden ved anskaffelse. Skiltene må ikke overdras til andre. Tap eller ødeleggelse av skilt skal straks meldes til lensmannen.</article></article><article class="legalArticle" data-lovdata-URL="LTII/forskrift/1996-05-07-539/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Registreringsskilt og montering av dem</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Skiltene er gule og rektangulære med minstemål 250 x 100 mm. I Norge har de bokstaven N og et firesifret tall. Bokstaven og tallene er svarte og har en høyde på 60 mm, og de er trykt på skiltplaten.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Skiltene skal festes med skruer eller bolter på hver side foran på båten. Om nødvendig skal de fores opp slik at skiltplanet står loddrett og så langt opp fra vannflaten som mulig. Skiltene må ikke dekkes til eller skygges av last eller annet mens båten er i bruk.</article></article><article class="legalArticle" data-lovdata-URL="LTII/forskrift/1996-05-07-539/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fjerning av båt fra registeret</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Båten skal fjernes fra registeret senest 3 måneder fra det tidspunktet båteieren ikke lenger fyller kravene for registrering, båten er tatt ut av bruk eller ødelagt. Skiltene skal da leveres til lensmannen.</article></article><article class="legalArticle" data-lovdata-URL="LTII/forskrift/1996-05-07-539/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overtredelse av forskriften er straffbart, jf forskrifter om fisket i Tanaelvas fiskeområde § 29, og forskrifter om fisket i de norske sidevassdragene til Tanaelva og om fiskekortpriser i den del av Tanaelva som ikke danner riksgrense § 29.</article></article><article class="legalArticle" data-lovdata-URL="LTII/forskrift/1996-05-07-539/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 20. mai 1996. Samtidig oppheves de tidligere forskriftene av 17. april 1979. Båter i det eksisterende registeret, som ikke er registrert i samsvar med den nye forskriften, må omregistreres eller avregistreres innen 20. mai 1997.</article></article></main></body></html>