<!DOCTYPE html><html lang="no"><head><title>Forskrift om vedtekter til plan- og bygningsloven § 93 første ledd bokstav g og § 107 første ledd, Bergen kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1996-07-15-768</dd><dt class="dokid">DokumentID</dt><dd class="dokid">LTII/forskrift/1996-07-15-768</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 8</dd><dt class="dateInForce">I kraft fra</dt><dd class="dateInForce">1996-08-12</dd><dt class="appliesTo">Gjelder for</dt><dd class="appliesTo">Bergen kommune, Hordaland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1996-08-28</dd><dt class="titleShort">Korttittel</dt><dd class="titleShort">Forskrift om vedtekter til plbl, Bergen</dd><dt class="title">Tittel</dt><dd class="title">Forskrift om vedtekter til plan- og bygningsloven § 93 første ledd bokstav g og § 107 første ledd, Bergen kommune, Hordaland.</dd><dt class="miscInformation">Annet om dokumentet</dt><dd class="miscInformation">Fastatt av Bergen kommunestyre 15. mai 1995 med hjemmel i i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 15. juli 1996.</dd><dt class="refid">RefID</dt><dd class="refid">forskrift/1996-07-15-768</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven § 93 første ledd bokstav g og § 107 første ledd, Bergen kommune, Hordaland.<ul class="tocSubUl"><li>I<ul class="tocSubUl"><li>1.0 Generelt</li><li>2.0 Definisjoner</li><li>3.0 Tillatelse</li><li>4.0 Planer</li><li>5.0 Naturlandskap og friområder</li><li>6.0 Bevaringsverdige og særpregede miljøer</li><li>7.0 Boligområder</li><li>8.0 Arenareklame</li><li>9.0 Skilt og reklame på og ved bygninger og faste innretninger</li><li>10.0 Reklametavler og søyler</li><li>11.0 Lysreklame og variabel reklame</li><li>12.0 Diverse reklameinnretninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1996-07-15-768" id="dokument"><h1>Forskrift om vedtekter til plan- og bygningsloven § 93 første ledd bokstav g og § 107 første ledd, Bergen kommune, Hordaland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-07-15-768/KAPITTEL_1" data-partID="k1"><h2 data-text-align="center">I</h2><article class="defaultP">Til § 93 første ledd bokstav g:<ul class="defaultList"><li data-li-identifier="g." data-name="g."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">g.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">oppsetting og endring av skilt og reklame m.v. som er større enn 0,5 m<sup>2</sup> Lysreklame eller reklameinnretninger på bevaringsverdige bygninger krever alltid søknad.</article></article></li></ul></article> <article class="defaultP" margin-top="true">Til § 107 første ledd:</article><section class="section" data-name="kap1.0" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTII/forskrift/1996-07-15-768/KAPITTEL_1-1" data-partID="k1-1"><h3>1.0 Generelt</h3><article class="marginIdArticle" data-partID="a1.01" data-absoluteaddress="/kapittel/1/kapittel/1/punkt/1/" id="kapittel-1-kapittel-1-punkt-1"><span class="data-marginOriginalId">1.01</span><article class="legalP" data-absoluteaddress="/kapittel/1/kapittel/1/punkt/1/ledd/1/" id="kapittel-1-kapittel-1-punkt-1-ledd-1">Vedtekten har som formål å sikre en estetisk vurdering og rehabilitering av det visuelle miljø i de felles omgivelser og offentlige rom i Bergen kommune som påvirkes av skilt og reklameinnretninger.</article></article><article class="marginIdArticle" data-partID="a1.02" data-absoluteaddress="/kapittel/1/kapittel/1/punkt/2/" id="kapittel-1-kapittel-1-punkt-2"><span class="data-marginOriginalId">1.02</span><article class="legalP" data-absoluteaddress="/kapittel/1/kapittel/1/punkt/2/ledd/1/" id="kapittel-1-kapittel-1-punkt-2-ledd-1">Skilt og reklameinnretninger skal ha en utførelse som etter kommunens vurdering tilfredsstiller rimelige skjønnhetshensyn både i seg selv og i forhold til omgivelsene, og de skal ikke virke sjenerende. I vurderingen skal det legges stor vekt på forholdet til natur, miljø, bebyggelse, arkitektoniske elementer, grafisk design, lys- og fargebruk, materialvalg og en kvalitetsmessig god og sikker utførelse.</article></article><article class="marginIdArticle" data-partID="a1.03" data-absoluteaddress="/kapittel/1/kapittel/1/punkt/3/" id="kapittel-1-kapittel-1-punkt-3"><span class="data-marginOriginalId">1.03</span><article class="legalP" data-absoluteaddress="/kapittel/1/kapittel/1/punkt/3/ledd/1/" id="kapittel-1-kapittel-1-punkt-3-ledd-1">Skilt og reklameinnretninger skal tilfredsstille kravene til mekaniske påkjenninger, og de skal vedlikeholdes. Løse plakatrester skal snarest overklistres eller fjernes. Belysningsarrangement som ikke fungerer fullt ut, skal slokkes inntil vedlikehold er utført. Tavler som ikke er i bruk skal rengjøres eller fjernes.</article></article></section><section class="section" data-name="kap2.0" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTII/forskrift/1996-07-15-768/KAPITTEL_1-2" data-partID="k1-2"><h3>2.0 Definisjoner</h3><article class="marginIdArticle" data-partID="a2.1" data-absoluteaddress="/kapittel/1/kapittel/2/punkt/1/" id="kapittel-1-kapittel-2-punkt-1"><span class="data-marginOriginalId">2.1</span><article class="legalP" data-absoluteaddress="/kapittel/1/kapittel/2/punkt/1/ledd/1/" id="kapittel-1-kapittel-2-punkt-1-ledd-1"><i>Reklameinnretning</i> omfatter tekst, plakater, skilt, bilder, symboler, figurer, ballonger, vimpler, flagg, lys, seil og transparenter eller annet medium for formidling av budskap om varer, tjenester eller arrangementer.</article></article><article class="marginIdArticle" data-partID="a2.2" data-absoluteaddress="/kapittel/1/kapittel/2/punkt/2/" id="kapittel-1-kapittel-2-punkt-2"><span class="data-marginOriginalId">2.2</span><article class="legalP" data-absoluteaddress="/kapittel/1/kapittel/2/punkt/2/ledd/1/" id="kapittel-1-kapittel-2-punkt-2-ledd-1"><i>Skilt</i> i vedtektens forstand omfatter informasjons- og virksomhetsskilt som ikke inneholder reklamebudskap.</article></article><article class="marginIdArticle" data-partID="a2.3" data-absoluteaddress="/kapittel/1/kapittel/2/punkt/3/" id="kapittel-1-kapittel-2-punkt-3"><span class="data-marginOriginalId">2.3</span><article class="legalP" data-absoluteaddress="/kapittel/1/kapittel/2/punkt/3/ledd/1/" id="kapittel-1-kapittel-2-punkt-3-ledd-1"><i>Lysreklame,</i> samlebetegnelse for alle typer skilt og reklameinnretninger som har lys eller er belyst.</article></article><article class="marginIdArticle" data-partID="a2.4" data-absoluteaddress="/kapittel/1/kapittel/2/punkt/4/" id="kapittel-1-kapittel-2-punkt-4"><span class="data-marginOriginalId">2.4</span><article class="legalP" data-absoluteaddress="/kapittel/1/kapittel/2/punkt/4/ledd/1/" id="kapittel-1-kapittel-2-punkt-4-ledd-1"><i>Vindusreklame</i> omfatter tekst, maling, folie eller tilsvarende som er påført vindusflate eller dørpartier, eller så nær at det virker som en del av disse. – Se dog pkt. 9.3.</article></article><article class="marginIdArticle" data-partID="a2.5" data-absoluteaddress="/kapittel/1/kapittel/2/punkt/5/" id="kapittel-1-kapittel-2-punkt-5"><span class="data-marginOriginalId">2.5</span><article class="legalP" data-absoluteaddress="/kapittel/1/kapittel/2/punkt/5/ledd/1/" id="kapittel-1-kapittel-2-punkt-5-ledd-1"><i>Reklametavle,</i> plate eller annet arrangement for montering av fast eller utskiftbart budskap.</article></article><article class="marginIdArticle" data-partID="a2.6" data-absoluteaddress="/kapittel/1/kapittel/2/punkt/6/" id="kapittel-1-kapittel-2-punkt-6"><span class="data-marginOriginalId">2.6</span><article class="legalP" data-absoluteaddress="/kapittel/1/kapittel/2/punkt/6/ledd/1/" id="kapittel-1-kapittel-2-punkt-6-ledd-1"><i>Variabel reklame,</i> reklameinnretning hvor budskapet endres mer enn en gang i døgnet, uansett om vekslingen skjer mekanisk, elektronisk, optisk eller på annen måte.</article></article><article class="marginIdArticle" data-partID="a2.7" data-absoluteaddress="/kapittel/1/kapittel/2/punkt/7/" id="kapittel-1-kapittel-2-punkt-7"><span class="data-marginOriginalId">2.7</span><article class="legalP" data-absoluteaddress="/kapittel/1/kapittel/2/punkt/7/ledd/1/" id="kapittel-1-kapittel-2-punkt-7-ledd-1"><i>Løsfotreklame,</i> flyttbare innretninger for plakater, vimpler, flagg, vippeskilt, vareeksponering m.v.</article></article><article class="marginIdArticle" data-partID="a2.8" data-absoluteaddress="/kapittel/1/kapittel/2/punkt/8/" id="kapittel-1-kapittel-2-punkt-8"><span class="data-marginOriginalId">2.8</span><article class="legalP" data-absoluteaddress="/kapittel/1/kapittel/2/punkt/8/ledd/1/" id="kapittel-1-kapittel-2-punkt-8-ledd-1"><i>Tilfeldig reklame,</i> reklameinnretning og plakater som klistres eller henges på vegger, stolper, gjerder m.v.</article></article><article class="marginIdArticle" data-partID="a2.9" data-absoluteaddress="/kapittel/1/kapittel/2/punkt/9/" id="kapittel-1-kapittel-2-punkt-9"><span class="data-marginOriginalId">2.9</span><article class="legalP" data-absoluteaddress="/kapittel/1/kapittel/2/punkt/9/ledd/1/" id="kapittel-1-kapittel-2-punkt-9-ledd-1"><i>Visuell eksponeringsflate,</i> flaten innenfor en tenkt omramming av ytterpunktene til reklameinnretningen alene eller i kombinasjon med andre reklameinnretninger som visuelt virker sammen. Bakgrunnsplater m.v. og andre markerte festeinnretninger er en del av eksponeringsflaten.</article></article></section><section class="section" data-name="kap3.0" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTII/forskrift/1996-07-15-768/KAPITTEL_1-3" data-partID="k1-3"><h3>3.0 Tillatelse</h3><article class="marginIdArticle" data-partID="a3.1" data-absoluteaddress="/kapittel/1/kapittel/3/punkt/1/" id="kapittel-1-kapittel-3-punkt-1"><span class="data-marginOriginalId">3.1</span><article class="legalP" data-absoluteaddress="/kapittel/1/kapittel/3/punkt/1/ledd/1/" id="kapittel-1-kapittel-3-punkt-1-ledd-1">Innen hele kommunen må skilt og reklameinnretninger som nevnt i vedtekt til § 93 første ledd bokstav g ikke monteres uten at kommunen etter søknad på forhånd har gitt tillatelse. Tillatelse kan bare gis inntil videre eller for et begrenset tidsrom.</article></article><article class="marginIdArticle" data-partID="a3.2" data-absoluteaddress="/kapittel/1/kapittel/3/punkt/2/" id="kapittel-1-kapittel-3-punkt-2"><span class="data-marginOriginalId">3.2</span><article class="legalP" data-absoluteaddress="/kapittel/1/kapittel/3/punkt/2/ledd/1/" id="kapittel-1-kapittel-3-punkt-2-ledd-1">Ved søknad skal det oppgis hvem som er ansvarlig overfor bygningsmyndighetene for at bestemmelsene i vedtekten følges. Søknaden skal ha en fagmessig visuell presentasjon som klart viser skilt eller reklameinnretningens størrelse og utforming både i seg selv og i forhold til omgivelsene.</article></article><article class="marginIdArticle" data-partID="a3.3" data-absoluteaddress="/kapittel/1/kapittel/3/punkt/3/" id="kapittel-1-kapittel-3-punkt-3"><span class="data-marginOriginalId">3.3</span><article class="legalP" data-absoluteaddress="/kapittel/1/kapittel/3/punkt/3/ledd/1/" id="kapittel-1-kapittel-3-punkt-3-ledd-1">Ved søknad om skilt og reklameinnretning over 5,0 m<sup>2</sup> får bestemmelsene om nabovarsel i plan- og bygningslovens § 94 tilsvarende anvendelse. Kommunen kan kreve varsel også ved mindre reklameinnretninger.</article></article><article class="marginIdArticle" data-partID="a3.4" data-absoluteaddress="/kapittel/1/kapittel/3/punkt/4/" id="kapittel-1-kapittel-3-punkt-4"><span class="data-marginOriginalId">3.4</span><article class="legalP" data-absoluteaddress="/kapittel/1/kapittel/3/punkt/4/ledd/1/" id="kapittel-1-kapittel-3-punkt-4-ledd-1">Kommunen kan gi pålegg om å fjerne eller endre skilt og reklameinnretninger som er i strid med denne vedtekt.</article></article><article class="marginIdArticle" data-partID="a3.5" data-absoluteaddress="/kapittel/1/kapittel/3/punkt/5/" id="kapittel-1-kapittel-3-punkt-5"><span class="data-marginOriginalId">3.5</span><article class="legalP" data-absoluteaddress="/kapittel/1/kapittel/3/punkt/5/ledd/1/" id="kapittel-1-kapittel-3-punkt-5-ledd-1">Kommunen kan gi dispensasjon fra denne vedtekt når det foreligger særlige grunner.</article></article></section><section class="section" data-name="kap4.0" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTII/forskrift/1996-07-15-768/KAPITTEL_1-4" data-partID="k1-4"><h3>4.0 Planer</h3><article class="marginIdArticle" data-partID="a4.1" data-absoluteaddress="/kapittel/1/kapittel/4/punkt/1/" id="kapittel-1-kapittel-4-punkt-1"><span class="data-marginOriginalId">4.1</span><article class="legalP" data-absoluteaddress="/kapittel/1/kapittel/4/punkt/1/ledd/1/" id="kapittel-1-kapittel-4-punkt-1-ledd-1">Kommunen kan kreve utarbeidet detaljerte planer som regulerer skilt og reklameinnretninger for enkelteiendommer.</article></article></section><section class="section" data-name="kap5.0" data-section-type="default" data-absoluteaddress="/kapittel/1/kapittel/5/" id="kapittel-1-kapittel-5" data-lovdata-URL="LTII/forskrift/1996-07-15-768/KAPITTEL_1-5" data-partID="k1-5"><h3>5.0 Naturlandskap og friområder</h3><article class="marginIdArticle" data-partID="a5.1" data-absoluteaddress="/kapittel/1/kapittel/5/punkt/1/" id="kapittel-1-kapittel-5-punkt-1"><span class="data-marginOriginalId">5.1</span><article class="legalP" data-absoluteaddress="/kapittel/1/kapittel/5/punkt/1/ledd/1/" id="kapittel-1-kapittel-5-punkt-1-ledd-1">I naturlandskap, landbruksområder, kulturlandskap, parker og friområder må det ikke oppføres skilt og reklameinnretninger.</article></article><article class="marginIdArticle" data-partID="a5.2" data-absoluteaddress="/kapittel/1/kapittel/5/punkt/2/" id="kapittel-1-kapittel-5-punkt-2"><span class="data-marginOriginalId">5.2</span><article class="legalP" data-absoluteaddress="/kapittel/1/kapittel/5/punkt/2/ledd/1/" id="kapittel-1-kapittel-5-punkt-2-ledd-1">Det samme forbud gjelder for skilt og reklameinnretninger som er rettet mot slike områder, dersom det virker sjenerende eller skjemmende for områdene.</article></article></section><section class="section" data-name="kap6.0" data-section-type="default" data-absoluteaddress="/kapittel/1/kapittel/6/" id="kapittel-1-kapittel-6" data-lovdata-URL="LTII/forskrift/1996-07-15-768/KAPITTEL_1-6" data-partID="k1-6"><h3>6.0 Bevaringsverdige og særpregede miljøer</h3><article class="marginIdArticle" data-partID="a6.1" data-absoluteaddress="/kapittel/1/kapittel/6/punkt/1/" id="kapittel-1-kapittel-6-punkt-1"><span class="data-marginOriginalId">6.1</span><article class="legalP" data-absoluteaddress="/kapittel/1/kapittel/6/punkt/1/ledd/1/" id="kapittel-1-kapittel-6-punkt-1-ledd-1">Kommunen skal se til at historisk, arkitektonisk eller annen kulturell verdi som knytter seg til en bygnings ytre og det omliggende miljø, såvidt mulig blir bevart. Skilt og reklameinnretninger skal i grafisk utforming, materialbruk, utførelse og farger være underordnet disse hensyn. Dette gjelder uansett reklameinnretningens størrelse og utforming, og det skal tas hensyn til innbyrdes forhold og skala mellom de aktuelle skilt og reklameinnretninger.</article></article></section><section class="section" data-name="kap7.0" data-section-type="default" data-absoluteaddress="/kapittel/1/kapittel/7/" id="kapittel-1-kapittel-7" data-lovdata-URL="LTII/forskrift/1996-07-15-768/KAPITTEL_1-7" data-partID="k1-7"><h3>7.0 Boligområder</h3><article class="marginIdArticle" data-partID="a7.1" data-absoluteaddress="/kapittel/1/kapittel/7/punkt/1/" id="kapittel-1-kapittel-7-punkt-1"><span class="data-marginOriginalId">7.1</span><article class="legalP" data-absoluteaddress="/kapittel/1/kapittel/7/punkt/1/ledd/1/" id="kapittel-1-kapittel-7-punkt-1-ledd-1">I boligområder må det ikke føres opp reklameinnretninger. Mindre skilt på forretninger, kiosker o.l. kan føres opp dersom det etter kommunens skjønn ikke sjenerer boligene. Lysreklame tillates ikke.</article></article><article class="marginIdArticle" data-partID="a7.2" data-absoluteaddress="/kapittel/1/kapittel/7/punkt/2/" id="kapittel-1-kapittel-7-punkt-2"><span class="data-marginOriginalId">7.2</span><article class="legalP" data-absoluteaddress="/kapittel/1/kapittel/7/punkt/2/ledd/1/" id="kapittel-1-kapittel-7-punkt-2-ledd-1">Skilt og reklameinnretninger fra områder som retter seg mot boligmiljøet tillates ikke, dersom det etter kommunens skjønn virker sjenerende eller skjemmende for dette miljøet.</article></article></section><section class="section" data-name="kap8.0" data-section-type="default" data-absoluteaddress="/kapittel/1/kapittel/8/" id="kapittel-1-kapittel-8" data-lovdata-URL="LTII/forskrift/1996-07-15-768/KAPITTEL_1-8" data-partID="k1-8"><h3>8.0 Arenareklame</h3><article class="marginIdArticle" data-partID="a8.1" data-absoluteaddress="/kapittel/1/kapittel/8/punkt/1/" id="kapittel-1-kapittel-8-punkt-1"><span class="data-marginOriginalId">8.1</span><article class="legalP" data-absoluteaddress="/kapittel/1/kapittel/8/punkt/1/ledd/1/" id="kapittel-1-kapittel-8-punkt-1-ledd-1">Arenareklame som er orientert inn mot selve området tillates, dersom den ikke ved størrelse, antall, utforming og belysning er skjemmende eller til sjenanse for det omliggende miljø.</article></article></section><section class="section" data-name="kap9.0" data-section-type="default" data-absoluteaddress="/kapittel/1/kapittel/9/" id="kapittel-1-kapittel-9" data-lovdata-URL="LTII/forskrift/1996-07-15-768/KAPITTEL_1-9" data-partID="k1-9"><h3>9.0 Skilt og reklame på og ved bygninger og faste innretninger</h3><article class="marginIdArticle" data-partID="a9.1" data-absoluteaddress="/kapittel/1/kapittel/9/punkt/1/" id="kapittel-1-kapittel-9-punkt-1"><span class="data-marginOriginalId">9.1</span><article class="legalP" data-absoluteaddress="/kapittel/1/kapittel/9/punkt/1/ledd/1/" id="kapittel-1-kapittel-9-punkt-1-ledd-1">Skilt og reklameinnretninger skal være underordnet og tilpasset bygningens og nabobebyggelsens arkitektoniske utforming, proporsjoner, materialer og farger. Dominerende skilt og reklame tillates ikke, og den skal ikke være eller virke sammenhengende over hele eller store deler av fasaden. Det foretrekkes frittstående bokstaver og symboler. Dersom det av grafiske hensyn må brukes bakgrunn, skal denne være minst mulig.</article></article><article class="marginIdArticle" data-partID="a9.2" data-absoluteaddress="/kapittel/1/kapittel/9/punkt/2/" id="kapittel-1-kapittel-9-punkt-2"><span class="data-marginOriginalId">9.2</span><article class="legalP" data-absoluteaddress="/kapittel/1/kapittel/9/punkt/2/ledd/1/" id="kapittel-1-kapittel-9-punkt-2-ledd-1">Skilt eller reklameinnretninger skal ikke plasseres på møne, takflate, takutstikk, gesims eller baldakiner. Gesimser utformet som lysende kasser tillates ikke.</article></article><article class="marginIdArticle" data-partID="a9.3" data-absoluteaddress="/kapittel/1/kapittel/9/punkt/3/" id="kapittel-1-kapittel-9-punkt-3"><span class="data-marginOriginalId">9.3</span><article class="legalP" data-absoluteaddress="/kapittel/1/kapittel/9/punkt/3/ledd/1/" id="kapittel-1-kapittel-9-punkt-3-ledd-1">Vindusreklame omfattes av vedtekten, såfremt det ikke er en naturlig del av en vanlig skiftende vindusutstilling.</article></article><article class="marginIdArticle" data-partID="a9.4" data-absoluteaddress="/kapittel/1/kapittel/9/punkt/4/" id="kapittel-1-kapittel-9-punkt-4"><span class="data-marginOriginalId">9.4</span><article class="legalP" data-absoluteaddress="/kapittel/1/kapittel/9/punkt/4/ledd/1/" id="kapittel-1-kapittel-9-punkt-4-ledd-1">For hver eiendom tillates bare ett uthengsskilt og ett veggskilt som hovedmarkering. Unntak kan gjøres for større eiendommer med fasader til flere fortau eller gater.</article></article><article class="marginIdArticle" data-partID="a9.5" data-absoluteaddress="/kapittel/1/kapittel/9/punkt/5/" id="kapittel-1-kapittel-9-punkt-5"><span class="data-marginOriginalId">9.5</span><article class="legalP" data-absoluteaddress="/kapittel/1/kapittel/9/punkt/5/ledd/1/" id="kapittel-1-kapittel-9-punkt-5-ledd-1">Hvor det er flere virksomheter, skal informasjons- og henvisningsskilt så langt praktisk mulig være samlet i felles presentasjon. Det kan være et felles, fleksibelt skiltsystem, hvor enkeltbedriftenes varierende logoer og farger er underordnet eller sløyfet. Fellespresentasjonen skal ikke være dominerende og skal ikke benyttes for vare- eller tjenestetilbud.</article></article><article class="marginIdArticle" data-partID="a9.6" data-absoluteaddress="/kapittel/1/kapittel/9/punkt/6/" id="kapittel-1-kapittel-9-punkt-6"><span class="data-marginOriginalId">9.6</span><article class="legalP" data-absoluteaddress="/kapittel/1/kapittel/9/punkt/6/ledd/1/" id="kapittel-1-kapittel-9-punkt-6-ledd-1">Markiser skal være tilpasset bygningens arkitektoniske utforming og farger. Det tillates ikke reklame på markiser. Unntak kan gjøres for virksomhetens egen logo eller firmanavn dersom den ikke er dominerende, og utførelsen forøvrig er tilpasset bygningens form og farger.</article></article><article class="marginIdArticle" data-partID="a9.7" data-absoluteaddress="/kapittel/1/kapittel/9/punkt/7/" id="kapittel-1-kapittel-9-punkt-7"><span class="data-marginOriginalId">9.7</span><article class="legalP" data-absoluteaddress="/kapittel/1/kapittel/9/punkt/7/ledd/1/" id="kapittel-1-kapittel-9-punkt-7-ledd-1">Vedtekten gjelder for bensinstasjoner. Pumper og annet utstyr skal ha moderat merking. På pumpetak eller gesims tillates ikke skilt, reklame, logo eller lysende bord.</article></article></section><section class="section" data-name="kap10.0" data-section-type="default" data-absoluteaddress="/kapittel/1/kapittel/10/" id="kapittel-1-kapittel-10" data-lovdata-URL="LTII/forskrift/1996-07-15-768/KAPITTEL_1-10" data-partID="k1-10"><h3>10.0 Reklametavler og søyler</h3><article class="marginIdArticle" data-partID="a10.1" data-absoluteaddress="/kapittel/1/kapittel/10/punkt/1/" id="kapittel-1-kapittel-10-punkt-1"><span class="data-marginOriginalId">10.1</span><article class="legalP" data-absoluteaddress="/kapittel/1/kapittel/10/punkt/1/ledd/1/" id="kapittel-1-kapittel-10-punkt-1-ledd-1">Reklametavler, søyler og frittstående innretninger tillates bare i bestemte områder dersom kommunen har godkjent en plan for området som omfatter alle skilt og reklameinnretninger.</article></article><article class="marginIdArticle" data-partID="a10.2" data-absoluteaddress="/kapittel/1/kapittel/10/punkt/2/" id="kapittel-1-kapittel-10-punkt-2"><span class="data-marginOriginalId">10.2</span><article class="legalP" data-absoluteaddress="/kapittel/1/kapittel/10/punkt/2/ledd/1/" id="kapittel-1-kapittel-10-punkt-2-ledd-1">Der reklametavler tillates, må det ikke oppføres innretninger med større visuell eksponeringsflate enn 7,0 m<sup>2</sup> .</article></article><article class="marginIdArticle" data-partID="a10.3" data-absoluteaddress="/kapittel/1/kapittel/10/punkt/3/" id="kapittel-1-kapittel-10-punkt-3"><span class="data-marginOriginalId">10.3</span><article class="legalP" data-absoluteaddress="/kapittel/1/kapittel/10/punkt/3/ledd/1/" id="kapittel-1-kapittel-10-punkt-3-ledd-1">Frittstående søyler og innretninger skal ved sin utforming, størrelse og plassering passe sammen med stedets miljø.</article></article></section><section class="section" data-name="kap11.0" data-section-type="default" data-absoluteaddress="/kapittel/1/kapittel/11/" id="kapittel-1-kapittel-11" data-lovdata-URL="LTII/forskrift/1996-07-15-768/KAPITTEL_1-11" data-partID="k1-11"><h3>11.0 Lysreklame og variabel reklame</h3><article class="marginIdArticle" data-partID="a11.1" data-absoluteaddress="/kapittel/1/kapittel/11/punkt/1/" id="kapittel-1-kapittel-11-punkt-1"><span class="data-marginOriginalId">11.1</span><article class="legalP" data-absoluteaddress="/kapittel/1/kapittel/11/punkt/1/ledd/1/" id="kapittel-1-kapittel-11-punkt-1-ledd-1">Lysende og variabel reklame kan tillates i bestemte områder hvor kommunen har godkjent en helhetlig plan for området som omfatter alle skilt og reklameinnretninger.</article></article><article class="marginIdArticle" data-partID="a11.2" data-absoluteaddress="/kapittel/1/kapittel/11/punkt/2/" id="kapittel-1-kapittel-11-punkt-2"><span class="data-marginOriginalId">11.2</span><article class="legalP" data-absoluteaddress="/kapittel/1/kapittel/11/punkt/2/ledd/1/" id="kapittel-1-kapittel-11-punkt-2-ledd-1">Generelt aksepteres ikke lyskasser. Unntak kan gjøres dersom arkitektoniske forhold tillater det, og lyskassen er utformet med lukket front og sider, slik at bare tekst eller symboler gir lys.</article></article></section><section class="section" data-name="kap12.0" data-section-type="default" data-absoluteaddress="/kapittel/1/kapittel/12/" id="kapittel-1-kapittel-12" data-lovdata-URL="LTII/forskrift/1996-07-15-768/KAPITTEL_1-12" data-partID="k1-12"><h3>12.0 Diverse reklameinnretninger</h3><article class="marginIdArticle" data-partID="a12.1" data-absoluteaddress="/kapittel/1/kapittel/12/punkt/1/" id="kapittel-1-kapittel-12-punkt-1"><span class="data-marginOriginalId">12.1</span><article class="legalP" data-absoluteaddress="/kapittel/1/kapittel/12/punkt/1/ledd/1/" id="kapittel-1-kapittel-12-punkt-1-ledd-1">Skilt og reklame på kjøretøy som er langtidsparkert eller ikke i bruk, samt fartøy som er fortøyet omfattes av vedtekten.</article></article><article class="marginIdArticle" data-partID="a12.2" data-absoluteaddress="/kapittel/1/kapittel/12/punkt/2/" id="kapittel-1-kapittel-12-punkt-2"><span class="data-marginOriginalId">12.2</span><article class="legalP" data-absoluteaddress="/kapittel/1/kapittel/12/punkt/2/ledd/1/" id="kapittel-1-kapittel-12-punkt-2-ledd-1">Løsfotreklame tillates ikke.</article></article><article class="marginIdArticle" data-partID="a12.3" data-absoluteaddress="/kapittel/1/kapittel/12/punkt/3/" id="kapittel-1-kapittel-12-punkt-3"><span class="data-marginOriginalId">12.3</span><article class="legalP" data-absoluteaddress="/kapittel/1/kapittel/12/punkt/3/ledd/1/" id="kapittel-1-kapittel-12-punkt-3-ledd-1">Tilfeldig reklame tillates bare på søyler og innretninger som er bestemt for slik bruk.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-07-15-768/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 12. august 1996. Fra samme tid oppheves forskrift av 9. oktober 1984 om eldre vedtekt til bygningsloven av 1965 § 107.</article></section></main></body></html>