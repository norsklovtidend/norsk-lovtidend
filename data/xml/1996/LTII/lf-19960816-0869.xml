<!DOCTYPE html><html lang="no"><head><title>Forskrift for utøvelse av handelsvirksomhet utenom fast salgssted, Eidsvoll kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:53</dd><dt class="legacyID">Datokode</dt><dd class="legacyID">FOR-1996-08-16-869</dd><dt class="dokid">DokumentID</dt><dd class="dokid">LTII/forskrift/1996-08-16-869</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 9</dd><dt class="dateInForce">I kraft fra</dt><dd class="dateInForce">1996-08-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-06-1055</li></ul></dd><dt class="appliesTo">Gjelder for</dt><dd class="appliesTo">Eidsvoll kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21</li></ul></dd><dt class="dateOfPublication">Kunngjort</dt><dd class="dateOfPublication">1996-09-27</dd><dt class="titleShort">Korttittel</dt><dd class="titleShort">Forskrift om utehandel, Eidsvoll</dd><dt class="title">Tittel</dt><dd class="title">Forskrift for utøvelse av handelsvirksomhet utenom fast salgssted, Eidsvoll kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Eidsvoll kommunestyre 13. mai 1996 med hjemmel i lov av 6. juni 1980 nr. 21 om handelsvirksomhet. Stadfestet av fylkesmannen i Oslo og Akershus 16. august 1996.</dd><dt class="refid">RefID</dt><dd class="refid">forskrift/1996-08-16-869</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for utøvelse av handelsvirksomhet utenom fast salgssted, Eidsvoll kommune, Akershus.<ul class="tocSubUl"><li>Virkeområde<ul class="tocSubUl"><li>§ 1.</li><li>§ 2.</li></ul></li><li>Saksbehandling<ul class="tocSubUl"><li>§ 3.</li><li>§ 4.</li></ul></li><li>Annet<ul class="tocSubUl"><li>§ 5.</li><li>§ 6.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1996-08-16-869" id="dokument"><h1>Forskrift for utøvelse av handelsvirksomhet utenom fast salgssted, Eidsvoll kommune, Akershus.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-08-16-869/KAPITTEL_1" data-partID="k1"><h2>Virkeområde</h2><article class="legalArticle" data-lovdata-URL="LTII/forskrift/1996-08-16-869/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder handel utøvet av personer med handelsrett etter handelslovens kapittel 2, og for alle typer av varer i næring (handelsvirksomhet) utenom fast utsalgssted overfor forbrukerne i Eidsvoll kommune.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Denne handelen kan foregå fra salgshaller, torg, gater, brygger og andre offentlige steder. Forskriften regulerer også slik handel når den foregår fra fartøy, fra tomter og annen privat grunn, samt fra innganger til slike; dvs. fra portrom og innganger til bygninger – når disse står i umiddelbar eller fri forbindelse med alminnelig beferdet strøk.</article></article><article class="legalArticle" data-lovdata-URL="LTII/forskrift/1996-08-16-869/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det gis generell adgang til å drive oppsøkende handel, dvs. utenom fast utsalgssted, med dagligvarer som ikke er næringsmidler, jfr. generell forskrift for produksjon og frambud m.v. av næringsmidler av 8. juli 1983 nr. 1252. Når det gjelder oppsøkende handel med næringsmidler må det søkes fra gang til gang, jfr. § 4 nedenfor.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-08-16-869/KAPITTEL_2" data-partID="k2"><h2>Saksbehandling</h2><article class="legalArticle" data-lovdata-URL="LTII/forskrift/1996-08-16-869/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Alle som ønsker å drive salg utenom fast salgssted i Eidsvoll kommune må, dersom det ikke dreier seg om oppsøkende salg, søke kommunen om å få anvist eller godkjent en lempelig plass til dette.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">I de tilfeller hvor handelen ønskes utøvet på særskilt sted, og grunneier ikke er kommunen, må grunneiers tillatelse innhentes i tillegg. Når grunneier er kommunen, se § 4.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Formannskapet bestemmer hvordan handel som nevnt i denne forskrifts § 1 skal foregå.</article></article><article class="legalArticle" data-lovdata-URL="LTII/forskrift/1996-08-16-869/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Formannskapet avgjør søknader om oppsøkende handel med næringsmidler, hvordan oppsøkende handel skal foregå, samt hvilke offentlige plasser eller deler av disse som kan nyttes til handel som nevnt under denne forskrifts § 1. Dersom grunneier er kommunen, skal teknisk sjef uttale seg før vedtak fattes.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Før vedtak fattes skal næringsmiddeltilsynets uttalelse innhentes når det gjelder næringsmidler. Lensmannen skal uttale seg om ordens- og trafikkmessige hensyn.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Rådmannen gis fullmakt til å avgjøre søknader om oppsøkende handel av næringsmidler og om salg fra offentlig sted som regnes som kurante ut fra disse forskriftene eller ut fra etablert praksis.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Formannskapet skal ha underretning om slike behandlede søknader.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1996-08-16-869/KAPITTEL_3" data-partID="k3"><h2>Annet</h2><article class="legalArticle" data-lovdata-URL="LTII/forskrift/1996-08-16-869/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Overtredelse av denne forskrift straffes etter lov om handelsvirksomhet.</article></article><article class="legalArticle" data-lovdata-URL="LTII/forskrift/1996-08-16-869/§6" data-name="§6" data-partID="§6" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Denne forskrift trer i kraft fra samme tidspunkt som fylkesmannens stadfestelse foreligger. Samtidig oppheves forskrift av 6. desember 1990 nr. 1055 om oppsøkende handel, Eidsvoll kommune, Akershus.</article></article></section></main></body></html>