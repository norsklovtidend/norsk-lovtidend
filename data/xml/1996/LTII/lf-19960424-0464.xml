<!DOCTYPE html><html lang="no"><head><title>Forskrift om åpningstider for serveringssteder og om salgs- og skjenketider for alkoholholdige drikker m.v., Oslo kommune, Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1996-04-24-464</dd><dt class="dokid">DokumentID</dt><dd class="dokid">LTII/forskrift/1996-04-24-464</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 5</dd><dt class="dateInForce">I kraft fra</dt><dd class="dateInForce">1996-05-02, en uke etter fylkesmannens stadfestelse</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-23-1285</li></ul></dd><dt class="appliesTo">Gjelder for</dt><dd class="appliesTo">Oslo kommune, Oslo.</dd><dt class="basedOn">Hjemmel</dt><dd class="basedOn"><ul><li>lov/1989-06-02-27/§3-7</li><li>lov/1989-06-02-27/§4-4</li><li>forskrift/1983-07-01-1137/§5</li></ul></dd><dt class="dateOfPublication">Kunngjort</dt><dd class="dateOfPublication">1996-06-04</dd><dt class="titleShort">Korttittel</dt><dd class="titleShort">Forskrift om åpningstider og skjenketider, Oslo</dd><dt class="title">Tittel</dt><dd class="title">Forskrift om åpningstider for serveringssteder og om salgs- og skjenketider for alkoholholdige drikker m.v., Oslo kommune, Oslo.</dd><dt class="miscInformation">Annet om dokumentet</dt><dd class="miscInformation">Fastsatt av Oslo bystyre 24. april 1996 med hjemmel i lov av 2. juni 1989 nr. 27 om omsetning av alkoholholdig drikk m.v. § 3-7 og § 4-4 og forskrift av 1. juli 1983 nr. 1137 om orden og lukningstider for overnattings- og serveringssteder § 5.</dd><dt class="refid">RefID</dt><dd class="refid">forskrift/1996-04-24-464</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstider for serveringssteder og om salgs- og skjenketider for alkoholholdige drikker m.v., Oslo kommune, Oslo.<ul class="tocSubUl"><li>§ 1. Åpningstider for serveringssteder</li><li>§ 2. Skjenketid for øl, vin og brennevin</li><li>§ 3. Salgstiden for øl</li><li>§ 4. Retningslinjer for innvilgelse av salgs- og skjenkebevillinger</li><li>§ 5. Inndragning av bevilling</li><li>§ 6. Overgangsbestemmelser</li><li>§ 7. Ikrafttredelse</li><li>§ 8. Endringer i annen lovgivning</li></ul></li></ul></dd></dl></header><main class="documentBody" data-lovdata-URL="LTII/forskrift/1996-04-24-464" id="dokument"><h1>Forskrift om åpningstider for serveringssteder og om salgs- og skjenketider for alkoholholdige drikker m.v., Oslo kommune, Oslo.</h1><article class="legalArticle" data-lovdata-URL="LTII/forskrift/1996-04-24-464/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Åpningstider for serveringssteder</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Serveringssteder i sentrum skal holdes lukket mellom kl. 04.00 og kl. 06.00. Uteserveringssteder i sentrum skal holdes lukket mellom kl. 24.00 og kl. 06.00.</article><article class="legalP" data-absoluteaddress="/paragraf/1/punkt/1/ledd/2/" id="paragraf-1-punkt-1-ledd-2">Byrådet avgjør etter en konkret, individuell vurdering om serveringsstedet befinner seg i sentrum.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Serveringssteder i trafikkområder utenfor sentrum skal holdes lukket mellom kl. 03.00 og kl. 06.00. Uteserveringssteder i trafikkområder skal holdes lukket mellom kl. 22.00 og kl. 06.00.</article><article class="legalP" data-absoluteaddress="/paragraf/1/punkt/2/ledd/2/" id="paragraf-1-punkt-2-ledd-2">Byrådet avgjør etter en konkret, individuell vurdering om serveringsstedet befinner seg i et trafikkområde.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">c)</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Serveringssteder utenfor sentrum og trafikkområder skal være lukket mellom kl. 01.00 og kl. 06.00., dog slik at serveringssteder som ligger utenfor boligstrøk kan holde åpent til kl. 03.00. Åpningstid til kl. 03.00 innvilges etterat byrådet har foretatt en konkret og individuell vurdering av om serveringsstedet ligger i et boligområde. Uteserveringsstedene skal holdes lukket mellom kl. 22.00 og kl. 06.00.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/punkt/4/" id="paragraf-1-punkt-4"><span class="data-originalId">d)</span><article class="legalP" data-absoluteaddress="/paragraf/1/punkt/4/ledd/1/" id="paragraf-1-punkt-4-ledd-1">Når særlige grunner foreligger, kan det gis tillatelse til å lukke senere eller åpne tidligere enn bestemt i a), b) eller c). Tillatelsen kan når som helst trekkes tilbake.</article></article></li></ul></article><article class="legalArticle" data-lovdata-URL="LTII/forskrift/1996-04-24-464/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Skjenketid for øl, vin og brennevin</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Skjenking av øl og vin kan ikke skje før kl. 08.00 på hverdager og kl. 12.00 på søn-, hellig- og høytidsdager.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For øvrig skal skjenketiden for øl, vin og brennevin følge skjenkestedets åpningstid dog slik at skjenkingen skal opphøre senest 1/2 time før stedet skal stenge, jfr. § 1. Det kan ikke i noe tilfelle skjenkes alkoholholdige drikker lenger enn til kl. 03.30, se dog siste ledd.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Innenfor en utvidet åpningstid etter § 1 d) kan det, i særlige tilfeller, gis tillatelse til å skjenke alkoholholdige drikker fram til kl. 05.00 ved serveringssteder langs Karl Johans gate fra Egertorvet til Drammensveien, to kvartaler på oversiden, på nedsiden gjeldende til og med sjøsiden, samt strekningen langs Karl Johans gate fra Egertorvet til Kirkegaten.</article></article><article class="legalArticle" data-lovdata-URL="LTII/forskrift/1996-04-24-464/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Salgstiden for øl</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Salgstiden for øl følger utsalgsstedets åpningstid, dog slik at øl ikke kan selges mellom kl. 22.00 og kl. 09.00.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Påske-, pinse-, jul- og nyttårsaften kan øl ikke selges senere enn kl. 15.00.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Helligdager, valgdager, 1. og 17. mai er salg av øl ikke tillatt.</article></article><article class="legalArticle" data-lovdata-URL="LTII/forskrift/1996-04-24-464/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Retningslinjer for innvilgelse av salgs- og skjenkebevillinger</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a)</span><span class="miscHeadline"><i>Generelle retningslinjer</i></span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Søknad om skjenkebevilling innvilges dersom:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/1/" id="paragraf-4-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/1/ledd/1/" id="paragraf-4-punkt-1-ledd-1-punkt-1-ledd-1">søkeren fyller alkohollovens krav</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/2/" id="paragraf-4-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1">politiets uttalelse er positiv</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/3/" id="paragraf-4-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/3/ledd/1/" id="paragraf-4-punkt-1-ledd-1-punkt-3-ledd-1">bydelsutvalgets uttalelse er positiv</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/4/" id="paragraf-4-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/4/ledd/1/" id="paragraf-4-punkt-1-ledd-1-punkt-4-ledd-1">kontrollutvalgets uttalelse er positiv og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/1/punkt/5/" id="paragraf-4-punkt-1-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/1/punkt/5/ledd/1/" id="paragraf-4-punkt-1-ledd-1-punkt-5-ledd-1">tungtveiende alkoholpolitiske hensyn ikke tilsier at søknaden avslås.</article></article></li></ul></article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Søknad om salgsbevilling for øl innvilges dersom:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/2/punkt/1/" id="paragraf-4-punkt-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/2/punkt/1/ledd/1/" id="paragraf-4-punkt-1-ledd-2-punkt-1-ledd-1">salgsstedet er en dagligvareforretning eller</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/2/punkt/2/" id="paragraf-4-punkt-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/2/punkt/2/ledd/1/" id="paragraf-4-punkt-1-ledd-2-punkt-2-ledd-1">et bryggeriutsalg</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/2/punkt/3/" id="paragraf-4-punkt-1-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/2/punkt/3/ledd/1/" id="paragraf-4-punkt-1-ledd-2-punkt-3-ledd-1">søkeren fyller alkohollovens krav</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/2/punkt/4/" id="paragraf-4-punkt-1-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/2/punkt/4/ledd/1/" id="paragraf-4-punkt-1-ledd-2-punkt-4-ledd-1">politiets uttalelse er positiv</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/2/punkt/5/" id="paragraf-4-punkt-1-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/2/punkt/5/ledd/1/" id="paragraf-4-punkt-1-ledd-2-punkt-5-ledd-1">bydelsutvalgets uttalelse er positiv</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/2/punkt/6/" id="paragraf-4-punkt-1-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/2/punkt/6/ledd/1/" id="paragraf-4-punkt-1-ledd-2-punkt-6-ledd-1">kontrollutvalgets uttalelse er positiv og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/punkt/1/ledd/2/punkt/7/" id="paragraf-4-punkt-1-ledd-2-punkt-7"><span class="data-originalId">-</span><article class="legalP" data-absoluteaddress="/paragraf/4/punkt/1/ledd/2/punkt/7/ledd/1/" id="paragraf-4-punkt-1-ledd-2-punkt-7-ledd-1">tungtveiende alkoholpolitiske hensyn ikke tilsier at søknaden avslås.</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b)</span><span class="miscHeadline"><i>Unntak</i></span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Skjenkebevilling gis ikke for utøvelse ved gatekjøkken. Ved overnattingssteder gis skjenkebevilling kun for utøvelse ved overnattingssteder som er hotell. Med hotell menes overnattingssted av en standard som svarer til kravene i § 5 i forskrift av 1. juli 1983 nr. 1137 om overnattings- og serveringssteder om tillatelse til å nytte betegnelsen turisthotell eller høyfjellshotell, gitt med hjemmel i hotelloven § 15.</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">Salgsbevilling for øl gis ikke for utøvelse ved kiosker og bensinstasjoner.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">c)</span><span class="miscHeadline"><i>Brennevin</i></span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Skjenkebevilling for brennevin gis etter de samme retningslinjer som skjenkebevilling for øl og vin, med mindre tungtveiende alkoholpolitiske hensyn tilsier at brennevin ikke tillates skjenket.</article></article></li></ul></article><article class="legalArticle" data-lovdata-URL="LTII/forskrift/1996-04-24-464/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Inndragning av bevilling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Bevillingshavers brudd på gjeldende bestemmelser kan medføre inndragning av bevillingen for kortere eller lengre perioder, avhengig av hvor alvorlig bruddet er.</article></article><article class="legalArticle" data-lovdata-URL="LTII/forskrift/1996-04-24-464/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Bevillingshaverne beholder åpnings- og skjenketiden de har ved forskriftens ikrafttredelse, dog slik at de kan søke om endring innenfor rammen av forskriften.</article></article><article class="legalArticle" data-lovdata-URL="LTII/forskrift/1996-04-24-464/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrifts § 1 trer i kraft en uke etter fylkesmannens godkjennelse. Forskriftens øvrige bestemmelser trer i kraft en uke etter bystyrets vedtak.</article></article><article class="legalArticle" data-lovdata-URL="LTII/forskrift/1996-04-24-464/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Endringer i annen lovgivning</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fra den tid forskriften trer i kraft, oppheves tilsvarende bestemmelse(r) i forskrift av 23. desember 1993 nr. 1285 om åpningstider for serveringssteder og om salgs- og skjenketider for alkoholholdige drikker m.v. i Oslo kommune.</article></article></main></body></html>