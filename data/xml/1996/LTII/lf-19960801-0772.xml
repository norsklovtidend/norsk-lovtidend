<!DOCTYPE html><html lang="no"><head><title>Forskrift om vedtekter til plan- og bygningslovens § 93 første ledd bokstav g og § 107, Asker kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:52</dd><dt class="legacyID">Datokode</dt><dd class="legacyID">FOR-1996-08-01-772</dd><dt class="dokid">DokumentID</dt><dd class="dokid">LTII/forskrift/1996-08-01-772</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 8</dd><dt class="dateInForce">I kraft fra</dt><dd class="dateInForce">1996-09-09</dd><dt class="appliesTo">Gjelder for</dt><dd class="appliesTo">Asker kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1996-08-28</dd><dt class="titleShort">Korttittel</dt><dd class="titleShort">Forskrift om vedtekter til plbl, Asker</dd><dt class="title">Tittel</dt><dd class="title">Forskrift om vedtekter til plan- og bygningslovens § 93 første ledd bokstav g og § 107, Asker kommune, Akershus.</dd><dt class="miscInformation">Annet om dokumentet</dt><dd class="miscInformation">Fastsatt av Asker kommunestyre 19. juni 1996 med hjemmel i plan- og bygningsloven av 14. juni 1985 nr. 77 § 4. Stadfestet av Kommunal- og arbeidsdepartementet 1. august 1996.</dd><dt class="refid">RefID</dt><dd class="refid">forskrift/1996-08-01-772</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningslovens § 93 første ledd bokstav g og § 107, Asker kommune, Akershus.<ul class="tocSubUl"><li>I<ul class="tocSubUl"><li>1. Søknadsplikt</li><li>2. Definisjoner</li><li>3. Områdehensyn</li><li>4. Vedlikehold</li><li>5. Fjerning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTII/forskrift/1996-08-01-772" id="dokument"><h1>Forskrift om vedtekter til plan- og bygningslovens § 93 første ledd bokstav g og § 107, Asker kommune, Akershus.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-08-01-772/KAPITTEL_1" data-partID="k1"><h2 data-text-align="center">I</h2><article class="defaultP">Til § 93 første ledd bokstav g:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Oppsetting og endring av skilt og reklameinnretninger m.v. som nevnt i vedtekt til § 107.</article> <article class="defaultP" margin-top="true">Til § 107:</article><section class="section" data-name="kap1" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTII/forskrift/1996-08-01-772/KAPITTEL_1-1" data-partID="k1-1"><h3>1. Søknadsplikt</h3><article class="marginIdArticle" data-partID="a1.1" data-absoluteaddress="/kapittel/1/kapittel/1/punkt/1/" id="kapittel-1-kapittel-1-punkt-1"><span class="data-marginOriginalId">1.1</span><article class="legalP" data-absoluteaddress="/kapittel/1/kapittel/1/punkt/1/ledd/1/" id="kapittel-1-kapittel-1-punkt-1-ledd-1">Innen hele kommunen kan skilt, reklameinnretninger o.l. ikke settes opp uten at kommunen har gitt tillatelse etter søknad etter lovens kap. XVI. Tillatelse kan bare gis inntil videre, eller for et begrenset tidsrom.</article></article><article class="marginIdArticle" data-partID="a1.2" data-absoluteaddress="/kapittel/1/kapittel/1/punkt/2/" id="kapittel-1-kapittel-1-punkt-2"><span class="data-marginOriginalId">1.2</span><article class="legalP" data-absoluteaddress="/kapittel/1/kapittel/1/punkt/2/ledd/1/" id="kapittel-1-kapittel-1-punkt-2-ledd-1">Skilt og reklameinnretninger o.l., som etter kommunens skjønn virker skjemmende eller sjenerende i seg selv, i forhold til omgivelsene, eller for trafikken, tillates ikke.</article></article><article class="marginIdArticle" data-partID="a1.3" data-absoluteaddress="/kapittel/1/kapittel/1/punkt/3/" id="kapittel-1-kapittel-1-punkt-3"><span class="data-marginOriginalId">1.3</span><article class="legalP" data-absoluteaddress="/kapittel/1/kapittel/1/punkt/3/ledd/1/" id="kapittel-1-kapittel-1-punkt-3-ledd-1">Kommunen kan selv utarbeide skiltplan og plan for reklameinnretninger for et avgrenset område. Kommunen kan kreve utarbeidet planer for enkelteiendommer.</article></article></section><section class="section" data-name="kap2" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTII/forskrift/1996-08-01-772/KAPITTEL_1-2" data-partID="k1-2"><h3>2. Definisjoner</h3><article class="marginIdArticle" data-partID="a2.1" data-absoluteaddress="/kapittel/1/kapittel/2/punkt/1/" id="kapittel-1-kapittel-2-punkt-1"><span class="data-marginOriginalId">2.1</span><article class="legalP" data-absoluteaddress="/kapittel/1/kapittel/2/punkt/1/ledd/1/" id="kapittel-1-kapittel-2-punkt-1-ledd-1"><i>Anvisningsskilt</i> – Skilt benyttet til stedsanvisning.<br /><i>Almen nytteskilt</i> – Informasjonsskilt knyttet til stedlig almennyttig bruk.<br /><i>Skiltbånd</i> – Reklame og dekorelementer montert på fasader i kontinuerlig felt.<br /><i>Løse bokstaver</i> – Innretninger med budskap i form av enkeltbokstaver eller -symboler, som ikke er festet på en bakgrunnsplate, men direkte på fasaden.<br /><i>Skiltplan</i> – Plan og fasader som viser områder for skiltplassering, og skiltenes utforming, størrelse, materialbruk og eventuell belysning.</article></article></section><section class="section" data-name="kap3" data-section-type="default" data-absoluteaddress="/kapittel/1/kapittel/3/" id="kapittel-1-kapittel-3" data-lovdata-URL="LTII/forskrift/1996-08-01-772/KAPITTEL_1-3" data-partID="k1-3"><h3>3. Områdehensyn</h3><article class="marginIdArticle" data-partID="a3.1" data-absoluteaddress="/kapittel/1/kapittel/3/punkt/1/" id="kapittel-1-kapittel-3-punkt-1"><span class="data-marginOriginalId">3.1</span><span class="miscHeadline"><i>LNF-områder m.fl.</i></span><article class="legalP" data-absoluteaddress="/kapittel/1/kapittel/3/punkt/1/ledd/1/" id="kapittel-1-kapittel-3-punkt-1-ledd-1">Innenfor områder avsatt som LNF-områder i til enhver tid gjeldende kommuneplan, samt strand- og sjøområder, er skilt, reklame o.l. ikke tillatt. Alment nytteskilt, vedrørende bruken av gjeldende område, tillates i henhold til en på forhånd godkjent skiltplan. Unntak fra dette kan gis i særområder, pkt. 3.31, 3.32 og 3.33.</article></article><article class="marginIdArticle" data-partID="a3.2" data-absoluteaddress="/kapittel/1/kapittel/3/punkt/2/" id="kapittel-1-kapittel-3-punkt-2"><span class="data-marginOriginalId">3.2</span><span class="miscHeadline"><i>Byggeområder</i></span><article class="legalP" data-absoluteaddress="/kapittel/1/kapittel/3/punkt/2/ledd/1/" id="kapittel-1-kapittel-3-punkt-2-ledd-1">Med byggeområder menes områder avsatt til bebyggelse i til enhver tid gjeldende kommuneplan. Generelt gjelder følgende bestemmelser:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/punkt/2/ledd/1/punkt/1/" id="kapittel-1-kapittel-3-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/3/punkt/2/ledd/1/punkt/1/ledd/1/" id="kapittel-1-kapittel-3-punkt-2-ledd-1-punkt-1-ledd-1">Det tillates bare ett veggskilt, og ett uthengsskilt, pr. virksomhet. Det kan gjøres unntak dersom virksomheten disponerer flere innganger, eller det foreligger skiltplan, godkjent etter en estetisk og arkitektonisk vurdering. I næringsbygg som inneholder flere virksomheter, skal det foreligge skiltplan.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/punkt/2/ledd/1/punkt/2/" id="kapittel-1-kapittel-3-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/3/punkt/2/ledd/1/punkt/2/ledd/1/" id="kapittel-1-kapittel-3-punkt-2-ledd-1-punkt-2-ledd-1">Skilt, reklameinnretninger o.l. skal bare plasseres på bygning. Takreklame er ikke tillatt. Markiser o.l. skal avgrenses til vindusåpning. Løsfotreklame er ikke tillatt.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/punkt/2/ledd/1/punkt/3/" id="kapittel-1-kapittel-3-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/kapittel/3/punkt/2/ledd/1/punkt/3/ledd/1/" id="kapittel-1-kapittel-3-punkt-2-ledd-1-punkt-3-ledd-1">Skilt, reklameinnretninger o.l. skal tilpasses det stedlige miljø med hensyn til størrelse, form, farge, belysning og plassering. Skiltbånd og lysende kasser er ikke tillatt. Annen belysning som tilpasses stedlige omgivelser kan tillates. Maksimumsstørrelse på skilt og reklame er 0,90 m<sup>2</sup> . Ved bruk av løse bokstaver, kan dette arealet økes ut fra en estetisk vurdering. Uthengsskilt skal ikke ha større bredde enn 1,0 m. De skal ha fri høyde på minst 2,20 m. Fremspringet må aldri være lenger ut enn at det minst er 0,50 m fri horisontal avstand til fortauskant.</article></article></li></ul></article></article><article class="marginIdArticle" data-partID="a3.21" data-absoluteaddress="/kapittel/1/kapittel/3/punkt/3/" id="kapittel-1-kapittel-3-punkt-3"><span class="data-marginOriginalId">3.21</span><span class="miscHeadline"><i>Boliger</i></span><article class="legalP" data-absoluteaddress="/kapittel/1/kapittel/3/punkt/3/ledd/1/" id="kapittel-1-kapittel-3-punkt-3-ledd-1">For områder avsatt i til enhver tid gjeldende kommuneplan for boliger, gjelder følgende spesielle bestemmelser:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/punkt/3/ledd/1/punkt/1/" id="kapittel-1-kapittel-3-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/3/punkt/3/ledd/1/punkt/1/ledd/1/" id="kapittel-1-kapittel-3-punkt-3-ledd-1-punkt-1-ledd-1">Reklameinnretninger o.l. er ikke tillatt. Anvisningsskilt mindre enn 0,3 m<sup>2</sup> kan tillates, og kan plasseres ved atkomst.</article></article></li></ul></article></article><article class="marginIdArticle" data-partID="a3.22" data-absoluteaddress="/kapittel/1/kapittel/3/punkt/4/" id="kapittel-1-kapittel-3-punkt-4"><span class="data-marginOriginalId">3.22</span><span class="miscHeadline"><i>Forretninger, sentra</i></span><article class="legalP" data-absoluteaddress="/kapittel/1/kapittel/3/punkt/4/ledd/1/" id="kapittel-1-kapittel-3-punkt-4-ledd-1">For områder avsatt i til enhver tid gjeldende kommuneplan, til forretning, sentra, som ligger innenfor forretnings- og sentra-avgrensning som fremgår av områdekart for vedtekt til plan- og bygningsloven § 107 (skiltvedtekter), datert 6. desember 1994, gjelder følgende spesielle bestemmelser:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/punkt/4/ledd/1/punkt/1/" id="kapittel-1-kapittel-3-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/3/punkt/4/ledd/1/punkt/1/ledd/1/" id="kapittel-1-kapittel-3-punkt-4-ledd-1-punkt-1-ledd-1">Det skal utarbeides skiltplan.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/punkt/4/ledd/1/punkt/2/" id="kapittel-1-kapittel-3-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/3/punkt/4/ledd/1/punkt/2/ledd/1/" id="kapittel-1-kapittel-3-punkt-4-ledd-1-punkt-2-ledd-1">Skilt- og reklameinnretninger o.l. tillates bare plassert i tilknytning til bygningens 1. etasje. Frittstående felles informasjonstavler kan tillates. Skilt og reklameinnretninger o.l. skal rettes mot sentrumsområdet.</article></article></li></ul></article><article class="legalP" data-absoluteaddress="/kapittel/1/kapittel/3/punkt/4/ledd/2/" id="kapittel-1-kapittel-3-punkt-4-ledd-2">For områder utenfor den avgrensningen som fremgår av områdekart som nevnt ovenfor gjelder områdebestemmelsene for tilstøtende områder i henhold til gjeldende kommuneplan.</article></article><article class="marginIdArticle" data-partID="a3.23" data-absoluteaddress="/kapittel/1/kapittel/3/punkt/5/" id="kapittel-1-kapittel-3-punkt-5"><span class="data-marginOriginalId">3.23</span><span class="miscHeadline"><i>Industri, erverv</i></span><article class="legalP" data-absoluteaddress="/kapittel/1/kapittel/3/punkt/5/ledd/1/" id="kapittel-1-kapittel-3-punkt-5-ledd-1">For områder avsatt i til enhver tid gjeldende kommuneplan, til industri og erverv, som ligger innenfor avgrensningen som fremgår av kart, gjelder følgende spesielle bestemmelser:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/punkt/5/ledd/1/punkt/1/" id="kapittel-1-kapittel-3-punkt-5-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/kapittel/3/punkt/5/ledd/1/punkt/1/ledd/1/" id="kapittel-1-kapittel-3-punkt-5-ledd-1-punkt-1-ledd-1">Det tillates frittstående felles informasjonstavle ved atkomst til området.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/punkt/5/ledd/1/punkt/2/" id="kapittel-1-kapittel-3-punkt-5-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/kapittel/3/punkt/5/ledd/1/punkt/2/ledd/1/" id="kapittel-1-kapittel-3-punkt-5-ledd-1-punkt-2-ledd-1">Skilt og reklameinnretninger o.l. kan tillates innenfor et areal på maksimum 2,0 m<sup>2</sup>. Ved bruk av løse bokstaver, kan arealet økes ut fra en estetisk vurdering. Skilt og reklameinnretninger o.l. skal rettes mot ervervsområdet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/kapittel/3/punkt/5/ledd/1/punkt/3/" id="kapittel-1-kapittel-3-punkt-5-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/kapittel/3/punkt/5/ledd/1/punkt/3/ledd/1/" id="kapittel-1-kapittel-3-punkt-5-ledd-1-punkt-3-ledd-1">For områder utenfor den næringsområdeavgrensning som fremgår av områdekart som nevnt ovenfor, gjelder bestemmelsene for tilstøtende område i henhold til gjeldende kommuneplan.</article></article></li></ul></article></article><article class="marginIdArticle" data-partID="a3.3" data-absoluteaddress="/kapittel/1/kapittel/3/punkt/6/" id="kapittel-1-kapittel-3-punkt-6"><span class="data-marginOriginalId">3.3</span><span class="miscHeadline"><i>Særområder</i></span><article class="legalP" data-absoluteaddress="/kapittel/1/kapittel/3/punkt/6/ledd/1/" id="kapittel-1-kapittel-3-punkt-6-ledd-1">Særområder er områder definert i til enhver tid gjeldende kommuneplan, reguleringsplan, annet lovverk eller av bygningsrådet, som bevaringsområde, gårdsanlegg, idrettsanlegg og bensinstasjon. For disse områder gjelder bestemmelser nedfelt i pkt. 3.1 og 3.2, i tillegg til følgende spesielle bestemmelser:</article></article><article class="marginIdArticle" data-partID="a3.31" data-absoluteaddress="/kapittel/1/kapittel/3/punkt/7/" id="kapittel-1-kapittel-3-punkt-7"><span class="data-marginOriginalId">3.31</span><span class="miscHeadline"><i>Bevaringsområder</i></span><article class="legalP" data-absoluteaddress="/kapittel/1/kapittel/3/punkt/7/ledd/1/" id="kapittel-1-kapittel-3-punkt-7-ledd-1">Skilt og reklameinnretninger o.l. innenfor bevaringsområder skal være i henhold til en på forhånd godkjent skiltplan. Skilt og reklameinnretninger o.l. kan tillates med en størrelse på maksimum 0,6 m<sup>2</sup> , og utformingen skal tilpasses det historiske, arkitektoniske og landskapsmessige miljø.</article></article><article class="marginIdArticle" data-partID="a3.32" data-absoluteaddress="/kapittel/1/kapittel/3/punkt/8/" id="kapittel-1-kapittel-3-punkt-8"><span class="data-marginOriginalId">3.32</span><span class="miscHeadline"><i>Gårdanlegg/landbrukseiendommer</i></span><article class="legalP" data-absoluteaddress="/kapittel/1/kapittel/3/punkt/8/ledd/1/" id="kapittel-1-kapittel-3-punkt-8-ledd-1">Det tillates 1 stk. anvisningsskilt/felles informasjonstavle ved avkjørsel til gård. Det tillates 1 stk. veggskilt pr. virksomhet. Veggskilt skal utformes i henhold til bestemmelsene i pkt. 3.2, og når eiendommen ligger i LNF-område. Plassering skal være i henhold til godkjent skiltplan.</article></article><article class="marginIdArticle" data-partID="a3.33" data-absoluteaddress="/kapittel/1/kapittel/3/punkt/9/" id="kapittel-1-kapittel-3-punkt-9"><span class="data-marginOriginalId">3.33</span><span class="miscHeadline"><i>Idrettsanlegg</i></span><article class="legalP" data-absoluteaddress="/kapittel/1/kapittel/3/punkt/9/ledd/1/" id="kapittel-1-kapittel-3-punkt-9-ledd-1">Skilt og reklameinnretninger o.l. tillates bare rettet inn mot arena, og montert på anleggets konstruksjoner. Overkant kan maksimum plasseres 1,5 m over terreng.</article></article><article class="marginIdArticle" data-partID="a3.34" data-absoluteaddress="/kapittel/1/kapittel/3/punkt/10/" id="kapittel-1-kapittel-3-punkt-10"><span class="data-marginOriginalId">3.34</span><span class="miscHeadline"><i>Bensinstasjoner</i></span><article class="legalP" data-absoluteaddress="/kapittel/1/kapittel/3/punkt/10/ledd/1/" id="kapittel-1-kapittel-3-punkt-10-ledd-1">I tillegg til skiltbestemmelsene for gjeldende område, kan det tillates 1 stk. identifikasjonsmast med høyde på maksimum 6,5 m, og skiltflate på maksimum 5,0 m<sup>2</sup> . Skiltbånd er ikke tillatt.</article></article></section><section class="section" data-name="kap4" data-section-type="default" data-absoluteaddress="/kapittel/1/kapittel/4/" id="kapittel-1-kapittel-4" data-lovdata-URL="LTII/forskrift/1996-08-01-772/KAPITTEL_1-4" data-partID="k1-4"><h3>4. Vedlikehold</h3><article class="legalP" data-absoluteaddress="/kapittel/1/kapittel/4/ledd/1/" id="kapittel-1-kapittel-4-ledd-1">Skilt og reklameinnretninger o.l. skal holdes i slik stand at fare eller annen vesentlig ulempe ikke oppstår for person eller eiendom, og at innretningen ikke virker skjemmende i seg selv eller i forhold til omgivelsene.</article></section><section class="section" data-name="kap5" data-section-type="default" data-absoluteaddress="/kapittel/1/kapittel/5/" id="kapittel-1-kapittel-5" data-lovdata-URL="LTII/forskrift/1996-08-01-772/KAPITTEL_1-5" data-partID="k1-5"><h3>5. Fjerning</h3><article class="legalP" data-absoluteaddress="/kapittel/1/kapittel/5/ledd/1/" id="kapittel-1-kapittel-5-ledd-1">Kommunen kan gi pålegg om fjerning av skilt og reklameinnretninger o.l., når de etter myndighetenes vurdering strider i mot bestemmelsene i denne vedtekt. Innretninger som antas å medføre fare kan i alle tilfelle kreves fjernet ved pålegg.</article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-08-01-772/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften trer i kraft 9. september 1996.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Fra samme tid oppheves forskrift om eldre vedtekt til plan- og bygningsloven av 1985 § 107, stadfestet 14. september 1992.</article></section></main></body></html>