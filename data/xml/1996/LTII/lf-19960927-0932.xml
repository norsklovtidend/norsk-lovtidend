<!DOCTYPE html><html lang="no"><head><title>Forskrift om ny politivedtekt, Oslo kommune, Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1996-09-27-932</dd><dt class="dokid">DokumentID</dt><dd class="dokid">LTII/forskrift/1996-09-27-932</dd><dt class="ministry">Departement</dt><dd class="ministry"><ul><li>PV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 10</dd><dt class="dateInForce">I kraft fra</dt><dd class="dateInForce">1996-10-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-05-21-4416</li></ul></dd><dt class="appliesTo">Gjelder for</dt><dd class="appliesTo">Oslo kommune, Oslo.</dd><dt class="basedOn">Hjemmel</dt><dd class="basedOn"><ul><li>lov/1995-08-04-53/§14</li></ul></dd><dt class="dateOfPublication">Kunngjort</dt><dd class="dateOfPublication">1996-11-01</dd><dt class="titleShort">Korttittel</dt><dd class="titleShort">Forskrift om politivedtekt, Oslo</dd><dt class="title">Tittel</dt><dd class="title">Forskrift om ny politivedtekt, Oslo kommune, Oslo.</dd><dt class="miscInformation">Annet om dokumentet</dt><dd class="miscInformation">Fastsatt av Oslo bystyre 14. februar 1996 med hjemmel i lov av 4. august 1995 nr. 53 om politiet § 14. Stadfestet av Justis- og politidepartementet 27. september 1996.</dd><dt class="refid">RefID</dt><dd class="refid">forskrift/1996-09-27-932</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ny politivedtekt, Oslo kommune, Oslo.<ul class="tocSubUl"><li>Kapittel I. Renhold på steder som er alminnelig beferdet<ul class="tocSubUl"><li>§ 1-1.</li><li>§ 1-2.</li><li>§ 1-3.</li><li>§ 1-4.</li></ul></li><li>Kapittel II. Hus- og grunneiers plikt til renhold, snørydding, strøing m.v.<ul class="tocSubUl"><li>§ 2-1.</li><li>§ 2-2.</li><li>§ 2-3.</li></ul></li><li>Kapittel III. Trygging av ferdsel<ul class="tocSubUl"><li>§ 3-1.</li><li>§ 3-2.</li><li>§ 3-3.</li></ul></li><li>Kapittel IV. Ro og orden på sted som er alminnelig beferdet<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li></ul></li><li>Kapittel V. Offentlige forestillinger og arrangementer<ul class="tocSubUl"><li>§ 5-1.</li><li>§ 5-2.</li></ul></li><li>Kapittel VI. Forskjellige bestemmelser<ul class="tocSubUl"><li>§ 6-1.</li><li>§ 6-2.</li><li>§ 6-3.</li></ul></li><li>Kapittel VII. Håndhevelse<ul class="tocSubUl"><li>§ 7-1.</li><li>§ 7-2.</li><li>§ 7-3.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1996-09-27-932" id="dokument"><h1>Forskrift om ny politivedtekt, Oslo kommune, Oslo.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-09-27-932/KAPITTEL_1" data-partID="k1"><h2>Kapittel I. Renhold på steder som er alminnelig beferdet</h2><article class="legalArticle" data-lovdata-URL="LTII/forskrift/1996-09-27-932/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">På steder som er alminnelig beferdet eller bestemt for alminnelig ferdsel er det forbudt å etterlate papir, tomflasker, sigarettstumper og annet avfall av enhver art, utenom i oppsatte egnede søppelkasser, foruten at det er forbudt å urinere og knuse flasker.</article></article><article class="legalArticle" data-lovdata-URL="LTII/forskrift/1996-09-27-932/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Den som driver gatesalg, uteservering eller kioskvirksomhet m.m. eller arrangerer idrettsstevner, friluftsmøte e.l. på sted som er alminnelig beferdet eller bestemt for alminnelig ferdsel, skal sørge for at området ikke skjemmes eller tilgrises av virksomheten. Vedkommende plikter å sørge for et tilstrekkelig antall søppelkasser og at hele området holdes ryddig.</article></article><article class="legalArticle" data-lovdata-URL="LTII/forskrift/1996-09-27-932/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Tilgrising med maling, tusj, sprayprodukter e.l. er forbudt på enhver overflate mot offentlig sted, herunder på eller ved bygning, gate, vei, park, anlegg, innretninger og transportmidler.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Det er forbudt å henge opp plakater, oppslag, kunngjøringer e.l. utenom på tavler som er godkjent av kommunale myndigheter. Dette gjelder ikke oppslag på egen grunn. Når oppslaget e.l. er foreldet skal det fjernes av den som har satt det opp.</article></article><article class="legalArticle" data-lovdata-URL="LTII/forskrift/1996-09-27-932/§1-4" data-name="§1-4" data-partID="§1-4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Personer med ansvar for hund skal fjerne ekskrementer etter denne fra steder som er alminnelig beferdet eller bestemt for alminnelig ferdsel.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-09-27-932/KAPITTEL_2" data-partID="k2"><h2>Kapittel II. Hus- og grunneiers plikt til renhold, snørydding, strøing m.v.</h2><article class="legalArticle" data-lovdata-URL="LTII/forskrift/1996-09-27-932/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">I indre by, jf. vedlagte kartskisse, plikter hus- eller grunneier:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">å sørge for renhold av fortau på eller langs eiendommen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">å holde fortau og avløp ryddet for snø og is. Snø som er falt om natten skal fjernes snarest og senest påfølgende dag. Snø og is fra fortau legges langs siden av kjørebanen inntil rennestenen</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/1/ledd/1/punkt/3/" id="kapittel-2-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/1/ledd/1/punkt/3/ledd/1/" id="kapittel-2-paragraf-1-ledd-1-punkt-3-ledd-1">å strø eller på annen måte sørge for at fortauet langs egen eiendom ikke er glatt. Ved bruk av kjemiske smeltemidler skal fortauet feies snarest mulig.</article></article></li></ul></article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Ovenstående gjelder også for hus- eller grunneier utenfor indre by når dette samsvarer med lokal sedvane.</article></article><article class="legalArticle" data-lovdata-URL="LTII/forskrift/1996-09-27-932/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Hus- eller grunneier må ikke henlegge snø eller is fra eiendommen slik at det er til hinder eller ulempe for ferdselen på sted som er alminnelig beferdet eller bestemt for alminnelig ferdsel.</article></article><article class="legalArticle" data-lovdata-URL="LTII/forskrift/1996-09-27-932/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Når det kan være fare for ras av snø og is fra hustak mot sted som er alminnelig beferdet eller bestemt for alminnelig ferdsel, skal eier straks sette opp avvisere som gjør det tydelig at ferdselen er forbundet med fare eller ulempe. Eier plikter snarest å rydde tak for snø og is, slik at ras unngås. Når faren for ras er over skal avviserne fjernes.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1996-09-27-932/KAPITTEL_3" data-partID="k3"><h2>Kapittel III. Trygging av ferdsel</h2><article class="legalArticle" data-lovdata-URL="LTII/forskrift/1996-09-27-932/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På eller ut mot sted som er alminnelig beferdet eller bestemt for alminnelig ferdsel er det forbudt å anbringe stående, gående eller kjørende reklame slik at de representerer fare eller hindrer fri ferdsel.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Den som på sted som er alminnelig beferdet eller bestemt for alminnelig ferdsel ønsker å dele ut eller spre opprop, annonser, reklame, e.l., eller gjøre bruk av gående, kjørende eller flygende reklame, må sende melding til politiet.</article></article><article class="legalArticle" data-lovdata-URL="LTII/forskrift/1996-09-27-932/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Er det påkrevet at en gate, vei, plass e.l. helt eller delvis blir sperret for et begrenset tidsrom, må det innhentes tillatelse til slik sperring fra politiet, som fastsetter nærmere vilkår for å tillate avsperring.</article></article><article class="legalArticle" data-lovdata-URL="LTII/forskrift/1996-09-27-932/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Oppføring, nedriving eller reparasjon av bygninger, graving eller annet arbeid som kan medføre fare for ferdselen på eller ut mot sted som er alminnelig beferdet eller ment for alminnelig ferdsel, skal på forhånd meldes politiet. Før avsperring kan skje må politiets tillatelse inhentes. Politiet kan bestemme hvorledes arbeidsstedet skal holdes avsperret og påby andre sikkerhetstiltak.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1996-09-27-932/KAPITTEL_4" data-partID="k4"><h2>Kapittel IV. Ro og orden på sted som er alminnelig beferdet</h2><article class="legalArticle" data-lovdata-URL="LTII/forskrift/1996-09-27-932/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">På kirkegård er det forbudt å ake, sykle, drive sport, lek, spill o.l.</article></article><article class="legalArticle" data-lovdata-URL="LTII/forskrift/1996-09-27-932/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Det er forbudt å la hest, storfe, sau eller geit gå løs på eller ved sted som er alminnelig beferdet eller ment for alminnelig ferdsel uten forsvarlig tilsyn. Sirkusdyr eller ville dyr må ikke føres på sted som er alminnelig beferdet eller ment for alminnelig ferdsel uten politiets tillatelse.</article></article><article class="legalArticle" data-lovdata-URL="LTII/forskrift/1996-09-27-932/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Person med ansvar for hund plikter å ha kontroll med hunden ved bruk av bånd eller på annen måte på sted som er alminnelig beferdet eller ment for alminnelig ferdsel.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Dette gjelder i tillegg til båndtvangsbestemmelser i lovgivningen for øvrig.</article><article class="legalP" data-absoluteaddress="/kapittel/4/paragraf/3/ledd/3/" id="kapittel-4-paragraf-3-ledd-3">Hund som går løs i strid med denne bestemmelse kan tas i forvaring av politiet. Eier eller besitter av hunden må hente denne innen en uke etter at vedkommende er varslet personlig eller ved kunngjøring i pressen.</article></article><article class="legalArticle" data-lovdata-URL="LTII/forskrift/1996-09-27-932/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Den som vil benytte høyttaler på eller i umiddelbar nærhet av sted som er alminnelig beferdet eller bestemt for alminnelig ferdsel må sende melding til politiet.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1996-09-27-932/KAPITTEL_5" data-partID="k5"><h2>Kapittel V. Offentlige forestillinger og arrangementer</h2><article class="legalArticle" data-lovdata-URL="LTII/forskrift/1996-09-27-932/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Den som vil holde et arrangement som er allment tilgjengelig, og når arrangementets art eller størrelse gjør det sannsynlig at politioppsyn blir nødvendig av hensyn til ro og orden eller avvikling av trafikken, skal gi skriftlig melding om arrangementet til politiet i god tid, selv om arrangementet ikke skjer på sted som er alminnelig beferdet eller ment for alminnelig ferdsel.</article></article><article class="legalArticle" data-lovdata-URL="LTII/forskrift/1996-09-27-932/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Den som vil holde et arrangement på sted som er alminnelig beferdet eller ment for alminnelig ferdsel skal sende søknad i stedet for melding etter politilovens § 11. Dette gjelder arrangementer av overveiende kunstnerisk, selskapelig eller kommersiell art, og som har et omfang som vil medføre behov for betydelige ferdselsreguleringer eller vakthold. Søknad må være innlevert til politiet i god tid før arrangementet skal avholdes.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1996-09-27-932/KAPITTEL_6" data-partID="k6"><h2>Kapittel VI. Forskjellige bestemmelser</h2><article class="legalArticle" data-lovdata-URL="LTII/forskrift/1996-09-27-932/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">På eller i umiddelbar nærhet av sted som er alminnelig beferdet eller bestemt for alminnelig ferdsel er det forbudt uten politiets tillatelse å bære ladd skytevåpen.</article></article><article class="legalArticle" data-lovdata-URL="LTII/forskrift/1996-09-27-932/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Sprengningsarbeid på eller i umiddelbar nærhet av sted som er alminnelig beferdet eller ment for alminnelig ferdsel skal på forhånd meldes politiet, som kan påby særskilte sikkerhetstiltak.</article></article><article class="legalArticle" data-lovdata-URL="LTII/forskrift/1996-09-27-932/§6-3" data-name="§6-3" data-partID="§6-3" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>.</h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Den som har fått bevilling til å drive pantelånervirksomhet, skal føre protokoll autorisert av politiet over alle lån.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1996-09-27-932/KAPITTEL_7" data-partID="k7"><h2>Kapittel VII. Håndhevelse</h2><article class="legalArticle" data-lovdata-URL="LTII/forskrift/1996-09-27-932/§7-1" data-name="§7-1" data-partID="§7-1" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Unnlater noen å utføre det vedkommende har plikt til etter vedtektene eller pålegg gitt i medhold av vedtektene, kan politiet la det utføre på vedkommendes bekostning.</article></article><article class="legalArticle" data-lovdata-URL="LTII/forskrift/1996-09-27-932/§7-2" data-name="§7-2" data-partID="§7-2" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Overtredelse av denne vedtekten eller av pålegg gitt i medhold av vedtekten straffes etter politilovens § 30 nr. 4, hvis ikke forholdet går inn under en strengere straffebestemmelse.</article></article><article class="legalArticle" data-lovdata-URL="LTII/forskrift/1996-09-27-932/§7-3" data-name="§7-3" data-partID="§7-3" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>.</h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Denne vedtekt trer i kraft 1 måned etter at den er stadfestet av Justis- og politidepartementet. Fra samme tid oppheves forskrift av 21. mai 1979 nr. 4416 om politivedtekt for Oslo kommune.</article></article></section></main></body></html>