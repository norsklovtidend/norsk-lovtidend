<!DOCTYPE html><html lang="no"><head><title>Forskrift om endring i forskrift om fredning for Viksåsen naturreservat og vernebestemmelser for Biliåsen landskapsvernområde, Hole kommune, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1996-05-10-1440</dd><dt class="dokid">DokumentID</dt><dd class="dokid">LTII/forskrift/1996-05-10-1440</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1997 Nr. 5</dd><dt class="dateInForce">I kraft fra</dt><dd class="dateInForce">1997-07-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1982-02-12-366</li></ul></dd><dt class="appliesTo">Gjelder for</dt><dd class="appliesTo">Hole kommune, Buskerud.</dd><dt class="basedOn">Hjemmel</dt><dd class="basedOn"><ul><li>lov/1956-12-21-3</li><li>forskrift/1987-07-03-609</li></ul></dd><dt class="dateOfPublication">Kunngjort</dt><dd class="dateOfPublication">1997-06-13</dd><dt class="titleShort">Korttittel</dt><dd class="titleShort">Endr. i forskrift om fredning for Viksåsen</dd><dt class="title">Tittel</dt><dd class="title">Forskrift om endring i forskrift om fredning for Viksåsen naturreservat og vernebestemmelser for Biliåsen landskapsvernområde, Hole kommune, Buskerud.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 10. mai 1996 med hjemmel i kgl.res. av 3. juli 1987 nr. 609 om regulering av kommunegrensen mellom Hole og Lier kommune, Buskerud, jf. delegeringsvedtak av 8. november 1988.</dd><dt class="refid">RefID</dt><dd class="refid">forskrift/1996-05-10-1440</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fredning for Viksåsen naturreservat og vernebestemmelser for Biliåsen landskapsvernområde, Hole kommune, Buskerud.</li></ul></dd></dl></header><main class="documentBody" data-lovdata-URL="LTII/forskrift/1996-05-10-1440" id="dokument"><h1>Forskrift om endring i forskrift om fredning for Viksåsen naturreservat og vernebestemmelser for Biliåsen landskapsvernområde, Hole kommune, Buskerud.</h1><article class="legalP" data-absoluteaddress="/ledd/1/" id="ledd-1">I forskrift av 12. februar 1982 nr. 366 om fredning for Viksåsen naturreservat og vernebestemmelser for Biliåsen landskapsvernområde, Hole kommune, Buskerud gjøres følgende endringer:</article> <article class="defaultP" margin-top="true">Kapittel I skal lyde:</article><article class="legalP" data-absoluteaddress="/ledd/2/" id="ledd-2">I medhold av lov om naturvern av 19. juni 1970 nr. 63 § 8, jfr. § 10 og §§ 21, 22 og 23 er en del av Viksåsen i Hole kommune, Buskerud fylke ved kongelig resolusjon av 12. februar 1982 fredet som naturreservat. Det fredede areal er ca. 260 dekar.</article><article class="legalP" data-absoluteaddress="/ledd/3/" id="ledd-3">I medhold av samme lovs § 5, jfr. § 6 og §§ 21, 22 og 23 er en tilstøtende del av Viksåsen samt Biliåsen i Hole kommune, Buskerud fylke, ved kongelig resolusjon av 12. februar 1982 nr. 366 vernet som landskapsvernområde. Det vernede areal er på ca. 275 dekar. Med hjemmel i kgl.res. av 3. juli 1987 nr. 609 er grensene for naturreservatet endret ved Miljøverndepartementets vedtak av 24. oktober 1988. Med hjemmel i kgl.res. av 3. juli 1987 nr. 609, jfr. Miljøverndepartementets vedtak av 8. november 1988 om delegasjon av myndighet, er grensene for naturreservatet endret ved Direktoratet for naturforvaltnings vedtak av 10. mai 1996.</article> <article class="defaultP" margin-top="true">Kapittel II skal lyde:</article><article class="legalP" data-absoluteaddress="/ledd/4/" id="ledd-4">Reservatet berører deler av gnr/bnr 192/1, 192/3 og 192/4 i Hole kommune. Landskapsvernområdet berører deler av gnr/bnr 192/1, 192/3, 192/4 og 201/1 (tidligere 192/8) i Hole kommune.</article><article class="legalP" data-absoluteaddress="/ledd/5/" id="ledd-5">Grensene for reservatet og landskapsvernområdet fremgår av vedlagte kart i målestokk 1:5000 datert Direktoratet for naturforvaltning, mai 1996. Kartet oppbevares i Hole kommune, hos fylkesmannen i Buskerud, i Direktoratet for naturforvaltning og i Miljøverndepartementet. Grensene skal avmerkes endelig i marka og grensepunktene koordinatfestes.</article></main></body></html>