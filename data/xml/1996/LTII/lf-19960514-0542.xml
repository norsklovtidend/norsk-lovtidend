<!DOCTYPE html><html lang="no"><head><title>Forskrift for bruk av separate avløpsløsninger for nye boliger i området øst for Mandalselva, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:14</dd><dt class="legacyID">Datokode</dt><dd class="legacyID">FOR-1996-05-14-542</dd><dt class="dokid">DokumentID</dt><dd class="dokid">LTII/forskrift/1996-05-14-542</dd><dt class="ministry">Departement</dt><dd class="ministry"><ul><li>OV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 6</dd><dt class="dateInForce">I kraft fra</dt><dd class="dateInForce">1996-05-14</dd><dt class="appliesTo">Gjelder for</dt><dd class="appliesTo">Vest-Agder</dd><dt class="basedOn">Hjemmel</dt><dd class="basedOn"><ul><li>forskrift/1992-07-08-519/§6</li><li>lov/1981-03-13-6/§9</li><li>lov/1981-03-13-6/§11</li></ul></dd><dt class="dateOfPublication">Kunngjort</dt><dd class="dateOfPublication">1996-07-02</dd><dt class="titleShort">Korttittel</dt><dd class="titleShort">Forskrift om avløpsløsninger, Vest-Agder</dd><dt class="title">Tittel</dt><dd class="title">Forskrift for bruk av separate avløpsløsninger for nye boliger i området øst for Mandalselva, Vest-Agder.</dd><dt class="miscInformation">Annet om dokumentet</dt><dd class="miscInformation">Fastsatt av fylkesmannen i Vest-Agder 14. mai 1996 med hjemmel i forskrift av 8. juli 1992 nr. 519 om utslipp fra separate avløpsanlegg, kommunens myndighet, saksbehandling m.v. § 6 tredje ledd.</dd><dt class="refid">RefID</dt><dd class="refid">forskrift/1996-05-14-542</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for bruk av separate avløpsløsninger for nye boliger i området øst for Mandalselva, Vest-Agder.<ul class="tocSubUl"><li>§ 1. Hva forskriften gjelder og hvilke områder forskriften gjelder for</li><li>§ 2. Avløpsløsninger som ikke tillates av forskriften</li><li>§ 3. Avløpsløsninger som tillates av forskriften</li><li>§ 4. Unntak fra forskriften</li><li>§ 5. Tilsyn</li><li>§ 6. Klage</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1996-05-14-542" id="dokument"><h1>Forskrift for bruk av separate avløpsløsninger for nye boliger i området øst for Mandalselva, Vest-Agder.</h1><article class="legalArticle" data-lovdata-URL="LTII/forskrift/1996-05-14-542/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften gjelder og hvilke områder forskriften gjelder for</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift er fastsatt av fylkesmannen i Vest-Agder og regulerer bruk av tekniske løsninger ved separate utslipp av avløpsvann i Mandal kommune for områdene: gnr. 1 Skeie, gnr. 2 Harkmark, gnr. 21 Ytre Berge, gnr. 127 Lindland, gnr. 134 Stoveland og gnr. 148 Østre Skagestad, jfr. kart. Det vises også til rammetillatelse gitt av fylkesmannen d.d.</article></article><article class="legalArticle" data-lovdata-URL="LTII/forskrift/1996-05-14-542/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avløpsløsninger som ikke tillates av forskriften</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For alle områdene som omfattes av rammetillatelsen, unntatt gnr. 21 Ytre Berge, tillates ingen av følgende renseløsninger i tekniske retningslinjer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">slamavskiller og sandfilter med etterfølgende utslipp til åpent vann.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">slamavskiller med direkte utslipp.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">minirenseanlegg.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For området gnr. 21 Ytre Berge tillates ingen av følgende renseløsninger i tekniske retningslinjer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">slamavskilling med etterfølgende infiltrasjon i grunnen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">slamavskiller og sandfilter med etterfølgende utslipp til åpent vann.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/3/" id="paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/3/ledd/1/" id="paragraf-2-ledd-2-punkt-3-ledd-1">slamavskilling med direkte utslipp.</article></article></li></ul></article></article><article class="legalArticle" data-lovdata-URL="LTII/forskrift/1996-05-14-542/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avløpsløsninger som tillates av forskriften</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For alle områdene, unntatt gnr. 21 Ytre Berge, skal nye utslipp basert på separate avløpsløsninger gjennomgå infiltrasjon basert på stedlige jordmasser som rensemedium der slamavskilt avløpsvann infiltreres uten påfølgende oppsamling.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For området gnr. 21 Ytre Berge skal nye utslipp basert på separate avløpsløsninger gjennomgå biologisk og/eller kjemisk rensing via minirenseanlegg. Utslipp fra minirenseanlegg som beskrevet, skal skje til sjøresipient på minimum 5 meters dyp. Minirenseanlegg som benyttes skal være typegodkjente og i samsvar med retningslinjer for utforming og drift av separate avløpsanlegg.</article></article><article class="legalArticle" data-lovdata-URL="LTII/forskrift/1996-05-14-542/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra forskriften</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For unntak fra § 2 skal det foreligge særlige grunner i henhold til § 7 2. ledd i forskrift om utslipp fra separate avløpsanlegg fastsatt av Miljøverndepartementet 8. juli 1992 nr. 519, eller i henhold til rammetillatelse for utslipp fra separate avløpsanlegg for nye boliger i området øst for Mandalselva i Mandal kommune. Dersom unntaksbestemmelsen kommer til anvendelse skal utslippet renses ved biologisk/kjemisk rensing.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kommunen behandler og avgjør eventuelle søknader om unntak nevnt foran.</article></article><article class="legalArticle" data-lovdata-URL="LTII/forskrift/1996-05-14-542/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kommunen fører tilsyn med at bestemmelsene i denne forskrift overholdes.</article></article><article class="legalArticle" data-lovdata-URL="LTII/forskrift/1996-05-14-542/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunens vedtak etter denne forskrift kan påklages til fylkesmannen.</article></article><article class="legalArticle" data-lovdata-URL="LTII/forskrift/1996-05-14-542/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 14. mai 1996. Samtidig har fylkesmannen gitt rammetillatelse for separate utslipp fra nye boliger i området øst for Mandalselva i Mandal kommune.</article></article></main></body></html>