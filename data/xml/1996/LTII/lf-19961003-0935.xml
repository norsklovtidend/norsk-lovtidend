<!DOCTYPE html><html lang="no"><head><title>Forskrift om handel utenom fast utsalgssted, Eide kommune, Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:09</dd><dt class="legacyID">Datokode</dt><dd class="legacyID">FOR-1996-10-03-935</dd><dt class="dokid">DokumentID</dt><dd class="dokid">LTII/forskrift/1996-10-03-935</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 10</dd><dt class="dateInForce">I kraft fra</dt><dd class="dateInForce">1996-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-09-12-1737</li></ul></dd><dt class="appliesTo">Gjelder for</dt><dd class="appliesTo">Eide kommune, Møre og Romsdal.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1996-11-01</dd><dt class="titleShort">Korttittel</dt><dd class="titleShort">Forskr. om handel uten fast utsalgssted, Eide</dd><dt class="title">Tittel</dt><dd class="title">Forskrift om handel utenom fast utsalgssted, Eide kommune, Møre og Romsdal.</dd><dt class="miscInformation">Annet om dokumentet</dt><dd class="miscInformation">Fastsatt av Eide kommunestyre 3. oktober 1996 med hjemmel i lov av 6. juni 1980 nr. 21 om handelsvirksomhet § 3-2.</dd><dt class="refid">RefID</dt><dd class="refid">forskrift/1996-10-03-935</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel utenom fast utsalgssted, Eide kommune, Møre og Romsdal.<ul class="tocSubUl"><li>Kap. 1. Alminnelige bestemmelser<ul class="tocSubUl"><li>§ 1-1.</li><li>§ 1-2.</li></ul></li><li>Kap. 2. Torghandel<ul class="tocSubUl"><li>§ 2-1.</li><li>§ 2-2.</li><li>§ 2-3.</li><li>§ 2-4.</li><li>§ 2-5.</li><li>§ 2-6.</li><li>§ 2-7.</li></ul></li><li>Kap. 3. Salg fra offentlige steder, portrom og annen privat grunn m.v.<ul class="tocSubUl"><li>§ 3-1.</li><li>§ 3-2.</li><li>§ 3-3.</li><li>§ 3-4.</li><li>§ 3-5.</li></ul></li><li>Kap. 4. Salg fra automat<ul class="tocSubUl"><li>§ 4-1.</li></ul></li><li>Kap. 5. Krav om godkjenning fra Næringsmiddeltilsynet<ul class="tocSubUl"><li>§ 5-1.</li></ul></li><li>Kap. 6. Søknader, tillatelse, tilbakekallelse, klage<ul class="tocSubUl"><li>§ 6-1.</li><li>§ 6-2.</li><li>§ 6-3.</li></ul></li><li>Kap. 7. Straff m.v.</li><li>Kap. 8. Ikrafttreden<ul class="tocSubUl"><li>§ 8-1.</li><li>§ 8-2.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1996-10-03-935" id="dokument"><h1>Forskrift om handel utenom fast utsalgssted, Eide kommune, Møre og Romsdal.</h1><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1996-10-03-935/KAPITTEL_1" data-partID="k1"><h2>Kap. 1. Alminnelige bestemmelser</h2><article class="legalArticle" data-lovdata-URL="LTII/forskrift/1996-10-03-935/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder handel med varer utenom fast utsalgssted til forbrukere i Eide kommune.</article></article><article class="legalArticle" data-lovdata-URL="LTII/forskrift/1996-10-03-935/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Handel utenom fast utsalgssted til forbruker er tillatt med de begrensninger som følger av denne forskrift.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1996-10-03-935/KAPITTEL_2" data-partID="k2"><h2>Kap. 2. Torghandel</h2><article class="legalArticle" data-lovdata-URL="LTII/forskrift/1996-10-03-935/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Etter at politiets, helserådets og grunneiers uttalelser er innhentet, er det formannskapet som regulerer bruken av offentlige plasser til handelsvirksomhet utenom faste utsalgssteder i Eide kommune.</article></article><article class="legalArticle" data-lovdata-URL="LTII/forskrift/1996-10-03-935/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Torghandel forbeholdes produkter i sin naturlige form fra jord-, skog- og hageprodukter, ville urter, bær, blomster og liknende produkter, selvproduserte husflidsprodukter, uedle smykker, tegninger, malerier, reproduksjoner og uniformseffekter. Likeså er fra torg, kaier og båter, og biler handel tillatt med fisk og skalldyr i fersk og tilvirket stand.</article></article><article class="legalArticle" data-lovdata-URL="LTII/forskrift/1996-10-03-935/§2-3" data-name="§2-3" data-partID="§2-3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Torghandel er tillatt på hverdager til følgende tider (jfr. forskrift om åpningstider for utsalgssteder):</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Mandag, tirsdag, onsdag, torsdag og fredag fra kl. 09.00 til kl. 20.00</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Lørdag fra kl. 09.00 til kl. 18.00</article><article class="legalP" data-absoluteaddress="/kapittel/2/paragraf/3/ledd/4/" id="kapittel-2-paragraf-3-ledd-4">Torghandel er ikke tillatt på søn- og helligdager. Den er heller ikke tillatt påskeaften og etter kl. 15.00 på pinse-, jule- og nyttårsaften når disse faller på andre hverdager enn lørdag. På 1. og 17. mai kan torghandel ikke finne sted.</article></article><article class="legalArticle" data-lovdata-URL="LTII/forskrift/1996-10-03-935/§2-4" data-name="§2-4" data-partID="§2-4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Torghandler må ha handelsrett i medhold av lov om handelsvirksomhet av 6. juni 1980 nr. 21 § 1-3.</article></article><article class="legalArticle" data-lovdata-URL="LTII/forskrift/1996-10-03-935/§2-5" data-name="§2-5" data-partID="§2-5" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Torghandel skal fortrinnsvis foregår fra mobile boder eller lignende. Salgssted som kan virke sterkt generende på miljø og den alminnelige trafikk/ferdsel, kan av vedkommende kommunale myndighet nektes etablert. Alt salg, også fra varebiler, skal foregå innenfor anvist plass av grunneieren. Salg fra slike kjøretøy kan henvises til andre steder utenom torg eller gågate. Kjøretøyer som kan nyttes som slepevogner, uten at det foretas salg direkte fra disse, er det ikke tillatt å parkere på torgplass.</article></article><article class="legalArticle" data-lovdata-URL="LTII/forskrift/1996-10-03-935/§2-6" data-name="§2-6" data-partID="§2-6" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Ingen torghandler kan ta plass på salgsstedet tidligere enn en halv time før den tiden som er fastsatt for torghandelen. De som driver salg som omhandles i § 2-2, må rette seg etter de pålegg som politiet gir av hensyn til den alminnelige orden, og etter de påbud som blir gitt av helserådet. De som ikke retter seg etter gitte pålegg og påbud kan politiet vise bort. De handlende skal sørge for renhold på stedet i salgstiden, og sørge for at omgivelsene ikke skjemmes eller tilsøles av virksomheten. Brukere av torgplassen plikter å sette opp papirkurver. Innen en halv time etter salgstidens slutt skal varer, kurver, bord, m.m. boder og kjøretøy, samt alt avfall være fjernet fra salgsstedet.</article></article><article class="legalArticle" data-lovdata-URL="LTII/forskrift/1996-10-03-935/§2-7" data-name="§2-7" data-partID="§2-7" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Torghandler som tildeles plass, må ha tatt den i bruk innen kl. 10.00 den dagen handelsvirksomhet skal foregå. Ellers kan den tildeles en annen. Tillatelse til torgplass kan gis for maksimalt ett år av gangen.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1996-10-03-935/KAPITTEL_3" data-partID="k3"><h2>Kap. 3. Salg fra offentlige steder, portrom og annen privat grunn m.v.</h2><article class="legalArticle" data-lovdata-URL="LTII/forskrift/1996-10-03-935/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Salg fra salgshaller, veier, gater og kaier eller andre offentlige steder kan bare skje fra plass som politiet godkjenner og hvor tillatelse fra grunneier er innhentet.</article></article><article class="legalArticle" data-lovdata-URL="LTII/forskrift/1996-10-03-935/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Salg fra de i § 3-1 nevnte steder, eller fartøyer, tomter og annen privat grunn eller inngangen til slik, samt portrom og innganger til bygninger, når disse står i umiddelbar eller fri forbindelse med alminnelig beferdet strøk, kan foregå i de tidsrom som omtalt i § 2-3.</article></article><article class="legalArticle" data-lovdata-URL="LTII/forskrift/1996-10-03-935/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Formannskapet kan bestemme at salg som nevnte i §§ 3-1 og 3-2 skal være forbudt i visse strøk og til visse tidspunkt i kommunen. Portrom og utganger må ikke sperres uten at brannvesenets tillatelse er gitt.</article></article><article class="legalArticle" data-lovdata-URL="LTII/forskrift/1996-10-03-935/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Den som driver salg som nevnte i §§ 3-1 og 3-2 må på forhånd melde dette skriftlig til kommunen. Når utsalgssted flyttes eller legges ned, skal også dette meldes til kommunen. I de tilfeller næringsmidler skal selges, skal også skriftlig melding sendes helserådet. Kommunen fører fortegnelse over alle mottatte meldinger og påser at helserådets, brannvesenets og grunneiers godkjennelse er innhentet i de tilfeller det er nødvendig.</article></article><article class="legalArticle" data-lovdata-URL="LTII/forskrift/1996-10-03-935/§3-5" data-name="§3-5" data-partID="§3-5" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">De som driver salg som nevnt i §§ 3-1 og 3-2 må rette seg etter de pålegg som politiet gir av hensyn til den alminnelige orden, og etter de påbud som ble gitt i helserådet. De handlende må sørge for renhold på steder i salgstiden og for at alt avfall og løst salgsutstyr m.v. blir fjernet ved salgstidens slutt. De må sørge for at omgivelsene ikke skjemmes eller tilsøles av virksomheten. Brukere plikter å sette opp papirkurver.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1996-10-03-935/KAPITTEL_4" data-partID="k4"><h2>Kap. 4. Salg fra automat</h2><article class="legalArticle" data-lovdata-URL="LTII/forskrift/1996-10-03-935/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Uten særskilt tillatelse fra politiet kan salg fra automater ikke foregå på steder som nevnte i §§ 2-1, 3-1 og 3-2. Bestemmelsene i § 3-5 gjelder også denne form for salgsvirksomhet.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1996-10-03-935/KAPITTEL_5" data-partID="k5"><h2>Kap. 5. Krav om godkjenning fra Næringsmiddeltilsynet</h2><article class="legalArticle" data-lovdata-URL="LTII/forskrift/1996-10-03-935/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Den som vil drive handel utenom fast utsalgssted med næringsmidler til forbruker må på forhånd ha fått virksomheten godkjent av Næringsmiddeltilsynet. Handel med egg, honning og grønnsaker, poteter, frukt og bær i sin naturlige form er unntatt fra kravet om godkjenning av næringsmiddeltilsynet.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1996-10-03-935/KAPITTEL_6" data-partID="k6"><h2>Kap. 6. Søknader, tillatelse, tilbakekallelse, klage</h2><article class="legalArticle" data-lovdata-URL="LTII/forskrift/1996-10-03-935/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Søknad om tillatelse til handel utenom fast utsalgssted (søknad om fast torgplass) sendes til Eide kommune, formannskapskontoret. Søknaden skal inneholde opplysninger om søkeren, salgsstedet, varesortiment og eventuelt godkjennelse fra Næringsmiddeltilsynet.</article></article><article class="legalArticle" data-lovdata-URL="LTII/forskrift/1996-10-03-935/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Søknaden avgjøres av formannskapet. Ordføreren gis fullmakt til å gi tillatelser på formannskapets vegne i kurante saker.</article><article class="legalP" data-absoluteaddress="/kapittel/6/paragraf/2/ledd/2/" id="kapittel-6-paragraf-2-ledd-2">Tillatelsen kan tilbakekalles hvis den handlende ikke overholder bestemmelsene i denne forskrift eller vilkår fastsatt i medhold av denne.</article></article><article class="legalArticle" data-lovdata-URL="LTII/forskrift/1996-10-03-935/§6-3" data-name="§6-3" data-partID="§6-3" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>.</h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Kommunens vedtak etter § 6-2 kan påklages etter forvaltningslovens regler.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1996-10-03-935/KAPITTEL_7" data-partID="k7"><h2>Kap. 7. Straff m.v.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Overtredelse av denne forskrift straffes etter § 5-1 i lov om handelsvirksomhet.</article></section><section class="section" data-name="kap8" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1996-10-03-935/KAPITTEL_8" data-partID="k8"><h2>Kap. 8. Ikrafttreden</h2><article class="legalArticle" data-lovdata-URL="LTII/forskrift/1996-10-03-935/§8-1" data-name="§8-1" data-partID="§8-1" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Denne forskrift trer i kraft fra kunngjøringstidspunktet.</article></article><article class="legalArticle" data-lovdata-URL="LTII/forskrift/1996-10-03-935/§8-2" data-name="§8-2" data-partID="§8-2" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>.</h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Ved ikrafttreden av denne forskrift oppheves forskrift av 12. september 1985 nr. 1737 om handel utenom fast utsalgssted Eide kommune, Møre og Romsdal.</article></article></section></main></body></html>