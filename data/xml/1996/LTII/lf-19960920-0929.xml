<!DOCTYPE html><html lang="no"><head><title>Forskrift om fredingssoner og nedsenking av garn, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:12</dd><dt class="legacyID">Datokode</dt><dd class="legacyID">FOR-1996-09-20-929</dd><dt class="dokid">DokumentID</dt><dd class="dokid">LTII/forskrift/1996-09-20-929</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1996 Nr. 10</dd><dt class="dateInForce">I kraft fra</dt><dd class="dateInForce">1997-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-12-22-2055</li><li>forskrift/1982-09-30-1483</li><li>forskrift/1983-03-14-667</li><li>forskrift/1983-05-11-949</li><li>forskrift/1990-05-18-396</li><li>forskrift/1990-05-30-406</li><li>forskrift/1993-07-15-864</li></ul></dd><dt class="appliesTo">Gjelder for</dt><dd class="appliesTo">Rogaland</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§40</li><li>lov/1992-05-15-47/§41</li><li>forskrift/1989-04-28-289</li></ul></dd><dt class="dateOfPublication">Kunngjort</dt><dd class="dateOfPublication">1996-11-01</dd><dt class="titleShort">Korttittel</dt><dd class="titleShort">Forskr. om fredingssoner/nedsenking av garn</dd><dt class="title">Tittel</dt><dd class="title">Forskrift om fredingssoner og nedsenking av garn, Rogaland.</dd><dt class="miscInformation">Annet om dokumentet</dt><dd class="miscInformation">Fastsett av fylkesmannen i Rogaland 20. september 1996 med heimel i lov av 15. mai 1992 nr. 47 om laksefisk og innlandsfisk § 40 og § 41, jf. delegeringsvedtak av 27. november 1992, og Kronprinsreg.res. av 28. april 1989 nr. 289 om nedsenking av garnredskap som er bestemt for fiske etter annen fisk enn anadrome laksefisk.</dd><dt class="refid">RefID</dt><dd class="refid">forskrift/1996-09-20-929</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fredingssoner og nedsenking av garn, Rogaland.<ul class="tocSubUl"><li>§ 1. Fiskereglar</li><li>§ 2. Avgrensing av fredingssonene</li><li>§ 3. Merking</li><li>§ 4. Nedsenking av garn</li><li>§ 5. Straff</li><li>§ 6. Iverksetjing</li></ul></li></ul></dd></dl></header><main class="documentBody" data-lovdata-URL="LTII/forskrift/1996-09-20-929" id="dokument"><h1>Forskrift om fredingssoner og nedsenking av garn, Rogaland.</h1><article class="legalArticle" data-lovdata-URL="LTII/forskrift/1996-09-20-929/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fiskereglar</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utanfor Sokndalselva, Figgjoelva og Imsa er det ei indre sone der alt fiske er forbode heile året, sjå § 2.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I tillegg er det i perioden frå og med 15. april til og med 15. oktober særskilte reglar for fiske i sjøen innafor fredingssonene omtala under § 2. Bare slikt fiske som er nemnt i det følgjande er tillate. Når ikkje anna er sagt, må fisket følgje dei generelle reglane for fredingstid.<ul class="defaultList"><li data-li-identifier="A:" data-name="A:"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">A:</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Frå grensa mellom elv og sjø og ut til ein avstand på 100 m. (Unntatt området i indre sone utanfor Sokndalselva, Figgjo og Imsa, der alt fiske er forbode heile året):<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/1/ledd/1/punkt/1/" id="paragraf-1-ledd-2-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/1/ledd/1/punkt/1/ledd/1/" id="paragraf-1-ledd-2-punkt-1-ledd-1-punkt-1-ledd-1">Fiske med stang frå land i den tida fiske er tillate i elva.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/1/ledd/1/punkt/2/" id="paragraf-1-ledd-2-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/1/ledd/1/punkt/2/ledd/1/" id="paragraf-1-ledd-2-punkt-1-ledd-1-punkt-2-ledd-1">Fiske etter ål med tradisjonelle reidskapar.</article></article></li></ul></article></article></li><li data-li-identifier="B:" data-name="B:"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">B:</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">Utanfor ein avstand på 100 m frå grensa mellom elv og sjø. (For Sokndalselva, Figgjo og Imsa utanfor indre sone):<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/2/ledd/1/punkt/1/" id="paragraf-1-ledd-2-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/2/ledd/1/punkt/1/ledd/1/" id="paragraf-1-ledd-2-punkt-2-ledd-1-punkt-1-ledd-1">Fiske med landnot eller nøter på minst 150 m lengde og 30 m djupne etter sild, brisling og makrell, når reidskapen blir sett ut av fiskarar oppførte i fiskarmanntalet, blad B, og frå fartøy som er registrerte i merkeregisteret for norske fiskefartøy, jfr. lov om registrering av fiskefartøy av 5. desember 1917 nr. 1.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/2/ledd/1/punkt/2/" id="paragraf-1-ledd-2-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/2/ledd/1/punkt/2/ledd/1/" id="paragraf-1-ledd-2-punkt-2-ledd-1-punkt-2-ledd-1">Fiske med setjegarn etter andre fiskeslag enn anadrome laksefisk, når garna er sette slik at overtelna til ei kvar tid er minst 5 m under havoverflata.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/2/ledd/1/punkt/3/" id="paragraf-1-ledd-2-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/2/ledd/1/punkt/3/ledd/1/" id="paragraf-1-ledd-2-punkt-2-ledd-1-punkt-3-ledd-1">Fiske med tradisjonelle reidskapar etter krabbe, hummar og ål, samt fangst av leppefisk med ruser.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/2/ledd/1/punkt/4/" id="paragraf-1-ledd-2-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/2/ledd/1/punkt/4/ledd/1/" id="paragraf-1-ledd-2-punkt-2-ledd-1-punkt-4-ledd-1">Fiske med stang frå land.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/2/ledd/1/punkt/5/" id="paragraf-1-ledd-2-punkt-2-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/2/ledd/1/punkt/5/ledd/1/" id="paragraf-1-ledd-2-punkt-2-ledd-1-punkt-5-ledd-1">Fiske med dorg eller stang frå båt i lovleg fisketid.</article></article></li></ul></article></article></li><li data-li-identifier="C:" data-name="C:"><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">C:</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">Utanfor ein avstand på 400 m frå grensa mellom elv og sjø:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/3/ledd/1/punkt/1/" id="paragraf-1-ledd-2-punkt-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/3/ledd/1/punkt/1/ledd/1/" id="paragraf-1-ledd-2-punkt-3-ledd-1-punkt-1-ledd-1">Fiske slik som nemnt under punkt B ovanfor.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/3/ledd/1/punkt/2/" id="paragraf-1-ledd-2-punkt-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/3/ledd/1/punkt/2/ledd/1/" id="paragraf-1-ledd-2-punkt-3-ledd-1-punkt-2-ledd-1">I tillegg kan det fiskast med kilenot i den tida slikt fiske er tillate. Dette gjeld bare i fredingssoner utanfor elvar med stor bestand av laks (kategori 5 i Direktoratet for naturforvaltnings lakseregister). Inntil vidare gjeld dette følgjande elvar: Ognaelva, Fuglestadelva, Kvassheimselva, Håelva og Figgjoelva.</article></article></li></ul></article></article></li></ul></article></article><article class="legalArticle" data-lovdata-URL="LTII/forskrift/1996-09-20-929/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgrensing av fredingssonene</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fredingssonene omfattar følgjande område: (Kartkoordinatar for M711-serien er oppgitt, saman med årstal for kartutgåva).</article><article class="defaultP"><i>Sira</i>: Innafor ei line tvers over fjorden der den er på det smalaste ved Løyningshammaren, ca 2 km frå munninga av Logsbekken. 32VLK 347850/6463375 – 347900/6463200 (1967)</article><article class="defaultP"><i>Sokndalselva</i>: Innafor ei line frå sør-vestre spissen på fastlandet på austsida av Vammelsundet, til fyrlykta på austre pynten på Langholmen, vidare til vestre punktet på Grasholmen, og derifrå omlag beint nordover til eit punkt på fastlandet. 32VLK 341325/6467225 – 341150/6467250 – 340850/6467800 – 340850/6467850 (1967)<ul class="defaultList"><li><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">I ei indre sone, innafor ei line trekt frå søre hjørnet på den gamle kaien på vestsida av elveutløpet, og i rett vinkel til eit fast punkt på landet på austsida, er alt fiske og fangst forbode heile året.</article></article></li></ul></article><article class="defaultP"><i>Hellelandselva</i>: Innafor ei line frå vestre punkt på Lindøy i nord til Vardbergodden i sør. 32VLK 324425/6482950 – 324325/6482425 (1966)</article><article class="defaultP"><i>Bjerkreimselva</i>: Innafor ei line frå eit punkt 200 m vest for Lauvsnesbrua på nordsida av sundet, til eit punkt 200 m vest for Lauvsnesbrua på sørsida av sundet. 32VLK 323825/6484925 – 324100/6484700 (1966)</article><article class="defaultP"><i>Hellvikelva</i>: Innafor ei line frå vestre punkt på Svartholodden, og tvers over fjorden til næraste punkt på sørsida. 32VLK 317075/6486500 – 317225/6486300 (1966)</article><article class="defaultP"><i>Ognaelva</i>: Innafor ei line frå Vardeskjær til ytre punktet på Litle Ognaholmen og vidare til Persodden. 32VLK 312300/6491900 – 312100/6491325 – 312700/6489325 (1962)</article><article class="defaultP"><i>Fuglestadelva</i>: Eit 200 m breidt belte langs land frå eit punkt 1 km nord for elvemunninga til eit punkt 1 km sør for elvemunninga. 32VLK 308675/6493225 – 310675/6493100 (1962)</article><article class="defaultP"><i>Kvassheimselva</i>: Eit 200 m breidt belte langs land frå eit punkt ca 750 m nord for elvemunninga til eit punkt ca 650 m sør for elvemunninga. 32VLK 306200/6494950 – 307100/6494025 (1962)</article><article class="defaultP"><i>Varhaugelvane</i>: Eit 200 m breidt belte langs land frå 1 km nord for Søre Varhaugelva til eit punkt 1 km sør for nordre Varhaugelva. 32VLK 302525/6503225 – 303800/6500575 (1962)</article><article class="defaultP"><i>Håelva</i>: Eit 200 m breidt belte frå eit punkt på eit nes omlag 850 m nord for Håtangen fyrlykt i nord, til Obrestad fyr i sør. 32VKL 299650/6509475 – 299975/6507275 (1962)</article><article class="defaultP"><i>Orreelva</i>: Eit 200 m breidt belte langs land frå Skårtangen i nord til Krossatangen i sør. 32VKL 298225/6515750 – 298525/6514300 (1962)</article><article class="defaultP"><i>Figgjoelva</i>: Innafor ei line frå Skarsteinen som ligg i Sele hamn til Feistein fyr, og vidare til Litle Fuglingen i sør. 32VLL 300300/6525200 – 32VKL 298350/6526150 – 32VLL 300125/6521750 (1967)<ul class="defaultList"><li><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">I ei indre sone, frå 400 m sør til 150 m nord for der kor elva til ei kvar tid munnar ut i sjøen, og ut til ein avstand på 200 m frå land, er alt fiske forbode heile året.</article></article></li></ul></article><article class="defaultP"><i>Storåna</i>, <i>Sandnes</i>: Innafor ei line tvers over fjorden 1 km utanfor elvemunninga. 32VLL 312500/6529375 – 312850/6529375 (1967)</article><article class="defaultP"><i>Imsa</i>: Innafor ei line frå Godfarneset i nord til øvste punktet på Skjeggreiholmen, og vidare til Storekleiv i sør. 32VLL 325800/6533875 – 326900/6534025 – 326025/6533400 (1967)<ul class="defaultList"><li><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">I ei indre sone, innafor ei line fra ytste punktet på Ims kai til eit punkt på sørsida av vågen 1,5 m aust for austre hjørne av gnr. 86 bnr. 34, er alt fiske og fangst forbode heile året.</article></article></li></ul></article><article class="defaultP"><i>Høleåna</i>: Innafor ei line frå ytste punktet på Høleneset til eit punkt 500 m vest for elvemunninga. 32VLL 327550/6533075 – 326975/6532650 (1967)</article><article class="defaultP"><i>Dirdalselva</i>: Innafor ei line frå Mulen til eit eit punkt på vestsida av bukta, omlag 1 km frå elvemunninga. 32VLL 337725/6526125 – 336700/6525725 (1967)</article><article class="defaultP"><i>Frafjordelva</i>: Innafor ei line tvers over fjorden omlag 1 km utanfor elvemunninga. 32VLL 340175/6526725 – 340175/6525650 (1967)</article><article class="defaultP"><i>Espedalselva</i>: Eit 200 m breidt belte langs land frå neset sør for Rossavik nord for elvemunninga, til Grimsnes sør for elvemunninga. 32VLL 335000/6529000 – 336475/6527400 (1967)</article><article class="defaultP"><i>Forsandåna</i>: Eit 200 m breidt belte langs land frå eit punkt 500 m sør for elvemunninga til eit punkt 500 m nord for elvemunninga. 32VLL 332975/6532250 – 333300/6531375 (1967)</article><article class="defaultP"><i>Eianeelva</i>: Innafor ei line frå eit punkt 500 m nord for elvemunninga til eit punkt omlag 500 m vest for elvemunninga. 32VLL 337575/6539425 – 336825/6538875 (1967)</article><article class="defaultP"><i>Lyseelva</i>: Innafor ei line tvers over fjorden 1 km utanfor elvemunninga. 32VLL 364125/6548675 – 364125/6548050 (1965)</article><article class="defaultP"><i>Jørpelandselva</i>: Innafor ei line frå Håhammaren sør for elvemunninga til Jørpelandsholmen, og derfrå vidare til Strandvik omlag 300 m vest for munningen av Fiskåna. 32VLL 329450/6546550 – 330725/6544900 (1974)</article><article class="defaultP"><i>Årdalselva</i>: Innafor ei line tvers over fjorden frå Liarneset på nordsida til Kjeatoneset på sørsida. 32VLL 337000/6560250 – 337025/6559100 (1974)</article><article class="defaultP"><i>Hjelmelandselva</i>: Innafor ei line frå Mula nord for vågen til Pundsneset sør for vågen. 32VLL 339000/6571250 – 337800/6569950 (1974)</article><article class="defaultP"><i>Vormo</i>: Innafor ei line frå Vindklov aust for bukta til Vigeneset vest for bukta. 32VLL 347725/6575125 – 346725/6574550 (1972)</article><article class="defaultP"><i>Førre</i>: Innafor ei line tvers over fjorden 1 km utanfor elvemunninga. 32VLL 360175/6578475 – 360275/6578100 (1972)</article><article class="defaultP"><i>Ulla</i>: Eit 200 m breidt belte langs land frå eit punkt på indre Ladberget aust for elvemunninga, til eit punkt på Kjerhammar vest for elvemunninga. 32VLL 353200/6579125 – 354600/6578900 (1972)</article><article class="defaultP"><i>Hålandselva</i>: Eit område mellom Erfjord bru og ei line mellom Tennes og Åssjøen. 32VLL 342950/6580100 – 344025/6579750 (1972) (Tennes – Åssjøen)</article><article class="defaultP"><i>Suldalslågen</i>: Eit 200 m breidt belte langs land frå Eidsneset i nord til Velabukta i sør. 32VLL 344275/6598500 – 344550/6595900 (1972)</article><article class="defaultP"><i>Saudaelvane</i>: Innafor ei line frå Svandalselva på vestsida av fjorden til Malldalselva på austsida av fjorden. 32VLM 347350/6612950 – 349375/6611100 (1961)</article><article class="defaultP"><i>Vikedalselva</i>: Innafor ei line frå Uppsalneset på nordsida av bukta til Sunnanåneset på sørsida. 32VLL 323550/6599550 – 323700/6598025 (1988)</article><article class="defaultP"><i>Sandeidelvane</i>: Innafor ei line frå Oterbergsteinen på vestsida av fjorden til eit punkt på austsida av fjorden omlag 850 m sør for munninga av Rødneelva. 32VLM 321625/6604200 – 323075/6603825 (1976)</article><article class="defaultP"><i>Åmselva</i>: Innafor ei line frå Skjervheim fyrlykt til Eikanesholmen og vidare til Eikanesklubben. 32VLL 315700/6596875 – 315400/6596200 (1981)</article><article class="defaultP"><i>Kvaleelva</i>: Eit 200 m breidt belte langs land frå eit punkt 500 m nord for elvemunninga til eit punkt 500 m sør for elvemunninga. 32VKL 286850/6595550 – 286775/6594500) (1981)</article></article><article class="legalArticle" data-lovdata-URL="LTII/forskrift/1996-09-20-929/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Merking</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Grensene for fredingssonene vil bli merka.</article></article><article class="legalArticle" data-lovdata-URL="LTII/forskrift/1996-09-20-929/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Nedsenking av garn</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I den tida nedsenkingspåbodet for setjegarn gjeld, jfr. § 41 i lov om laksefisk og innlandsfisk m.v. med tilhøyrande forskrifter, skal alle garn innafor ein avstand på 40 meter frå land, øy, holme eller skjær, målt ved fjøre sjø, senkast ned slik at heile fangstdelen står minst 3 m under havoverflata til ei kvar tid. Utanfor 40 m gjeld dette påbodet berre for garn med maskevidde på 18 omfar (35 mm) eller større.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Påbodet gjeld ikkje for reidskap som under utøving av yrkesfiske er sett ut for å fange anna enn laksefisk, av fiskarar som er oppførte i fiskarmanntalet, frå fartøy som er registrerte i merkeregisteret for norske fartøy, jfr. lov om registrering og merking av fiskefartøy av 5. desember 1917 nr. 1.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Innafor fredingssonene nemnde i § 2 gjeld det særskilte reglar for garnfiske, sjå § 1.</article></article><article class="legalArticle" data-lovdata-URL="LTII/forskrift/1996-09-20-929/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Brot på denne forskrifta er straffbart, jfr. lov av 15. mai 1992 nr. 47 om laksefisk og innlandsfisk m.v., § 49.</article></article><article class="legalArticle" data-lovdata-URL="LTII/forskrift/1996-09-20-929/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Iverksetjing</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskrifta tek til å gjelde frå og med 1. januar 1997. Samstundes vert følgjande forskrifter oppheva:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Kgl.res. av 12. september 1924 med endringar av 17. mars 1980 om fredingssone utanfor Ognaelva.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Kgl.res. av 21. februar 1958 om fredingssone utanfor Håelva, Hå.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Kgl.res. av 11. april 1958 om fredingssone utanfor Suldalslågen, Suldal.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Forskrift av 27. april 1968 om fredingsreglar ved utløpet av Vikedalselva, Vindafjord.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">Forskrift av 5. januar 1970 om fredingsreglar utanfor Figgjoelva.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">Forskrift av 12. januar 1976 om fredingsreglar utanfor Rødneelva, Vindafjord.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/7/" id="paragraf-6-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/7/ledd/1/" id="paragraf-6-ledd-1-punkt-7-ledd-1">Forskrift av 25. april 1977 om fredingsreglar utanfor Hålandselva, Suldal.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/8/" id="paragraf-6-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/8/ledd/1/" id="paragraf-6-ledd-1-punkt-8-ledd-1">Forskrift av 22. desember 1983 nr. 2055 om fredingssonen i sjøen utanfor Hålandselva for fisket etter laks og sjøaure, Suldal kommune, Rogaland.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/9/" id="paragraf-6-ledd-1-punkt-9"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/9/ledd/1/" id="paragraf-6-ledd-1-punkt-9-ledd-1">Forskrift av 30. september 1982 nr. 1483, med endring av 5. september 1985 om fredet sone ved utløpet av Årdalselva, Hjelmeland kommune, Rogaland.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/10/" id="paragraf-6-ledd-1-punkt-10"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/10/ledd/1/" id="paragraf-6-ledd-1-punkt-10-ledd-1">Forskrift av 14. mars 1983 nr. 667 om fredet sone ved utløpet av Jørpelandselva, Strand kommune, Rogaland.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/11/" id="paragraf-6-ledd-1-punkt-11"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/11/ledd/1/" id="paragraf-6-ledd-1-punkt-11-ledd-1">Forskrift av 11. mai 1983 nr. 949 om fredet sone i sjøen ved utløpet av Imsa, Sandnes kommune, Rogaland.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/12/" id="paragraf-6-ledd-1-punkt-12"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/12/ledd/1/" id="paragraf-6-ledd-1-punkt-12-ledd-1">Forskrift av 18. mai 1990 nr. 396 om fredningssoner ved munningen av Vormo, Ulla og Åmselva, Hjelmeland og Vindafjord kommuner, Rogaland.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/13/" id="paragraf-6-ledd-1-punkt-13"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/13/ledd/1/" id="paragraf-6-ledd-1-punkt-13-ledd-1">Forskrift av 30. mai 1990 nr. 406 om fredet sone i sjøen ved utløpet av Figgjoelva, Klepp kommune, Rogaland.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/14/" id="paragraf-6-ledd-1-punkt-14"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/14/ledd/1/" id="paragraf-6-ledd-1-punkt-14-ledd-1">Forskrift av 28. februar 1989 om fredingsreglar utanfor Nordelva og Storelva i Sauda.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/15/" id="paragraf-6-ledd-1-punkt-15"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/15/ledd/1/" id="paragraf-6-ledd-1-punkt-15-ledd-1">Forskrift av 15. juli 1993 nr. 864 om fredningssoner ved utløpet av Sokndalselva, Sokndal kommune, Rogaland.</article></article></li></ul></article></article></main></body></html>