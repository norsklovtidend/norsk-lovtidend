<!DOCTYPE html><html lang="no"><head><title>Forskrift om anlegg av, kontroll med og godkjenning av sivile skytebaner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1988-07-01-548</dd><dt class="dokid">DokumentID</dt><dd class="dokid">LTI/forskrift/1988-07-01-548</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 13</dd><dt class="dateInForce">I kraft fra</dt><dd class="dateInForce">1988-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-06-09-1/§28</li><li>forskrift/1963-01-25-2</li></ul></dd><dt class="dateOfPublication">Kunngjort</dt><dd class="dateOfPublication">1988-07-29</dd><dt class="title">Tittel</dt><dd class="title">Forskrift om anlegg av, kontroll med og godkjenning av sivile skytebaner.</dd><dt class="refid">RefID</dt><dd class="refid">forskrift/1988-07-01-548</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om anlegg av, kontroll med og godkjenning av sivile skytebaner.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-07-01-548" id="dokument"><h1>Forskrift om anlegg av, kontroll med og godkjenning av sivile skytebaner.</h1><article class="legalP" data-absoluteaddress="/ledd/1/" id="ledd-1">Gitt av Justis- og politidepartementet 1. juli 1988 i medhold av lov om skytevåpen og ammunisjon med videre av 9. juni 1961 § 28 jfr. kgl.res. av 25. januar 1963 del II punkt 13.</article><article class="legalArticle" data-lovdata-URL="LTI/forskrift/1988-07-01-548/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med skytebane forstås i denne forskrift område hvor organisert skyting under ledelse av ansvarlig skyteleder foregår. Nødvendig område for banens sikkerhet er inkludert.</article></article><article class="legalArticle" data-lovdata-URL="LTI/forskrift/1988-07-01-548/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Skytebane skal tilfredsstille de krav til ytre og indre sikkerhet som fremgår av vedlagte sikkerhetsbestemmelser for sivil skyting (vedlegg I).<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Publisert av Justisdepartementet i rundskriv GP 6174.</article></footer></article><article class="legalArticle" data-lovdata-URL="LTI/forskrift/1988-07-01-548/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Planer for nyanlegg, ombygging eller utvidelse av skytebane skal være sikkerhetsmessig godkjent av politimesteren før arbeidet settes i gang.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det ferdige anlegg skal være sikkerhetsmessig godkjent av politimesteren før banen tas i bruk.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Feltmessig skyting må ikke finne sted uten at politimesteren på forhånd har gitt sin sikkerhetsmessige godkjenning av forholdene, jfr. sikkerhetsbestemmelsene kapittel 8.</article></article><article class="legalArticle" data-lovdata-URL="LTI/forskrift/1988-07-01-548/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Baneeieren plikter til enhver tid å holde skytebanene i forsvarlig stand og skal minst 2 ganger i året foreta inspeksjon av banen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Anmerkning om kontrollen skal føres inn i egen protokoll som er godkjent av politiet.</article></article><article class="legalArticle" data-lovdata-URL="LTI/forskrift/1988-07-01-548/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Baneeieren skal utarbeide instruks for banen hvor regler om orden, skyteledelse og sikkerhetsmessige tiltak og bestemmelser om sikkerhetsmessig kontroll av anlegget, skal være angitt. Instruksen skal være godkjent av politiet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Baneeieren har plikt til å påse at instruksen er kjent for og følges av alle som benytter banen.</article></article><article class="legalArticle" data-lovdata-URL="LTI/forskrift/1988-07-01-548/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Politiet fører løpende kontroll med sivile skytebaneanlegg.</article></article><article class="legalArticle" data-lovdata-URL="LTI/forskrift/1988-07-01-548/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Politimesteren kan dispensere fra kravene i forskriftene når særlige forhold tilsier det og det ellers finnes ubetenkelig.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Politimesteren kan oppstille tilleggsbetingelser for godkjennelser hvor det av særlige grunner finnes påkrevet.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Politimesteren kan forby bruken av sivil skytebane som ikke tilfredsstiller gjeldende sikkerhetsmessige krav.</article></article><article class="legalArticle" data-lovdata-URL="LTI/forskrift/1988-07-01-548/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks. Fra samme tid oppheves departementets forskrifter av 20. oktober 1977 om anlegg av, kontroll med og godkjenning av sivile skytebaner.</article></article></main></body></html>