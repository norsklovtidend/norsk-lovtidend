<!DOCTYPE html><html lang="no"><head><title>Forskrift om innkreving av gebyr for behandling av søknader om oppdrettsvirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1988-08-05-625</dd><dt class="dokid">DokumentID</dt><dd class="dokid">LTI/forskrift/1988-08-05-625</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 14</dd><dt class="dateInForce">I kraft fra</dt><dd class="dateInForce">1988-08-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-02-10/§27</li><li>lov/1985-06-14-68</li></ul></dd><dt class="dateOfPublication">Kunngjort</dt><dd class="dateOfPublication">1988-08-23</dd><dt class="title">Tittel</dt><dd class="title">Forskrift om innkreving av gebyr for behandling av søknader om oppdrettsvirksomhet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 5. august 1988 i medhold av forvaltningsloven av 10. februar 1967 § 27 a og § 28 tredje ledd. Fremmet av Fiskeridepartementet.</dd><dt class="refid">RefID</dt><dd class="refid">forskrift/1988-08-05-625</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innkreving av gebyr for behandling av søknader om oppdrettsvirksomhet.<ul class="tocSubUl"><li>§ 1. Virkeområde</li><li>§ 2. Gebyr til statskassen</li><li>§ 3. Unntak</li><li>§ 4. Innbetaling av gebyr</li><li>§ 5. Iverksettelse</li></ul></li></ul></dd></dl></header><main class="documentBody" data-lovdata-URL="LTI/forskrift/1988-08-05-625" id="dokument"><h1>Forskrift om innkreving av gebyr for behandling av søknader om oppdrettsvirksomhet.</h1><article class="legalArticle" data-lovdata-URL="LTI/forskrift/1988-08-05-625/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for behandling av søknader i henhold til lov av 14. juni 1985 nr. 68 om oppdrett av fisk, skalldyr m.v.</article></article><article class="legalArticle" data-lovdata-URL="LTI/forskrift/1988-08-05-625/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyr til statskassen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For behandling av søknad som nevnt i § 1 skal søker betale gebyr til statskassen på kr. 7.000.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For behandling av søknader om tillatelse til oppdrett av matfisk av laks og ørret i sjøvann, kan Fiskeridepartementet fastsette lavere gebyrsats enn kr. 7.000. For slike søknader kan Fiskeridepartementet også fastsette lavere gebyr for søknader som avslås.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">For behandling av søknader som utelukkende gjelder overdragelse av eiereandeler i allerede gitte konsesjoner, skal det ikke betales gebyr.</article></article><article class="legalArticle" data-lovdata-URL="LTI/forskrift/1988-08-05-625/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridepartementet kan ved forskrift bestemme at det ikke skal betales gebyr for nærmere angitte typer søknader.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiskeridirektoratet kan i enkelttilfelle, når særlige grunner foreligger, frafalle gebyr etter § 2. Vedtak om å opprettholde kravet på gebyr kan ikke påklages.</article></article><article class="legalArticle" data-lovdata-URL="LTI/forskrift/1988-08-05-625/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innbetaling av gebyr</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Gebyret må være innbetalt til statskassen før søknad tas under behandling. Bevis for at gebyret er innbetalt, skal vedlegges søknaden.</article></article><article class="legalArticle" data-lovdata-URL="LTI/forskrift/1988-08-05-625/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Iverksettelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft straks.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Plikten til å betale gebyr gjelder også søkere som på forespørsel opprettholder ikke-avgjorte søknader som er kommet inn etter 15. november 1987 og før forskriftens ikrafttredelse.</article></article></main></body></html>