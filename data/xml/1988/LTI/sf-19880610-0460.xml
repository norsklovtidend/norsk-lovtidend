<!DOCTYPE html><html lang="no"><head><title>Forskrift om grenser for konsesjonsfri svine- og fjørfedrift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1988-06-10-460</dd><dt class="dokid">DokumentID</dt><dd class="dokid">LTI/forskrift/1988-06-10-460</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 11</dd><dt class="dateInForce">I kraft fra</dt><dd class="dateInForce">1988-06-10</dd><dt class="changesToDocuments">Endrer</dt><dd class="changesToDocuments"><ul><li>lov/1981-06-12-70</li><li>forskrift/1987-12-18-990</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-46/§2</li></ul></dd><dt class="dateOfPublication">Kunngjort</dt><dd class="dateOfPublication">1988-07-04</dd><dt class="title">Tittel</dt><dd class="title">Forskrift om grenser for konsesjonsfri svine- og fjørfedrift.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. juni 1988 i medhold av § 2 i lov av 13. juni 1975 nr. 46 med endringer av 12. juni 1981 nr. 70 om regulering av ervervsmessig husdyrhold. Fremmet av Landbruksdepartementet.</dd><dt class="refid">RefID</dt><dd class="refid">forskrift/1988-06-10-460</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om grenser for konsesjonsfri svine- og fjørfedrift.</li></ul></dd></dl></header><main class="documentBody" data-lovdata-URL="LTI/forskrift/1988-06-10-460" id="dokument"><h1>Forskrift om grenser for konsesjonsfri svine- og fjørfedrift.</h1><article class="legalP" data-absoluteaddress="/ledd/1/" id="ledd-1">Grensene for konsesjonsfri drift pr. bruk og pr. person (bruker) skal være:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Anlegg for smågrisproduksjon med inntil 33 avlspurker.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Anlegg med inntil 250 dyreplasser for slaktegriser, begrenset til 500 innsatte slaktegriser pr. år.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Anlegg med dyreplasser for inntil 2.000 verpehøner.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Anlegg med dyreplasser for inntil 3.000 kalkuner, begrenset til 6.000 innsatte dyr pr. år.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Anlegg med dyreplasser for inntil 7.000 broilere/slaktekyllinger, begrenset til 35.000 innsatte dyr pr. år.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">I kombinerte produksjoner skal en regne 1 avlspurke = 25 slaktegriser = 100 verpehøner = 300 kalkuner = 1750 broilere/slaktekyllinger. I kombinert smågris- og slaktegrisproduksjon må samlet produksjon ikke overstige det som tilsvarer 33 avlspurker etter ovennevnte forholdstall. For alle andre kombinasjoner av konsesjonsbelagte produksjoner må samlet produksjon ikke overstige det som tilsvarer 20 avlspurker.</article></article></li></ul></article><article class="legalP" data-absoluteaddress="/ledd/2/" id="ledd-2">Som avlspurker skal regnes purker som har født minst ett kull.</article><article class="legalP" data-absoluteaddress="/ledd/3/" id="ledd-3">Som slaktegriser skal regnes griser fra 8 ukers alder og som er innsatte for avl eller for slaktedyrproduksjon.</article><article class="legalP" data-absoluteaddress="/ledd/4/" id="ledd-4">Som verpehøner skal regnes høner fra 20 ukers alder.</article><article class="legalP" data-absoluteaddress="/ledd/5/" id="ledd-5">Som kalkuner skal regnes kyllinger fra en ukes alder og som er innsatte for avl eller slaktedyrproduksjon.</article><article class="legalP" data-absoluteaddress="/ledd/6/" id="ledd-6">Som broilere eller slaktekyllinger skal regnes kyllinger fra en ukes alder, og som er innsatte for slaktedyrproduksjon.</article><article class="legalP" data-absoluteaddress="/ledd/7/" id="ledd-7">For produksjon utover de grenser som er angitt ovenfor, og som var etablert da konsesjonsplikt ble innført, fastsettes lovlig produksjonsomfang (ervervet rettighet) av Landbruksdepartementet eller den departementet bemyndiger.</article><article class="legalP" data-absoluteaddress="/ledd/8/" id="ledd-8">Denne forskrift trer i kraft straks. Fra samme tidspunkt oppheves forskrift fastsatt ved kgl.res. av 18. desember 1987 nr. 990.</article></main></body></html>