<!DOCTYPE html><html lang="no"><head><title>Forskrift om forskottserstatning ved skade på fiskeredskaper forårsaket av utenlandske trålere eller marinefartøy fra Nato land.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:06</dd><dt class="legacyID">Datokode</dt><dd class="legacyID">FOR-1988-01-25-111</dd><dt class="dokid">DokumentID</dt><dd class="dokid">LTI/forskrift/1988-01-25-111</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 2</dd><dt class="dateInForce">I kraft fra</dt><dd class="dateInForce">1988-01-25</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-02-15</dd><dt class="title">Tittel</dt><dd class="title">Forskrift om forskottserstatning ved skade på fiskeredskaper forårsaket av utenlandske trålere eller marinefartøy fra Nato land.</dd><dt class="refid">RefID</dt><dd class="refid">forskrift/1988-01-25-111</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forskottserstatning ved skade på fiskeredskaper forårsaket av utenlandske trålere eller marinefartøy fra Nato land.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-01-25-111" id="dokument"><h1>Forskrift om forskottserstatning ved skade på fiskeredskaper forårsaket av utenlandske trålere eller marinefartøy fra Nato land.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 25. januar 1988 med hjemmel i Stortingsvedtak fastsatt følgende forskrift:</article><article class="legalArticle" data-lovdata-URL="LTI/forskrift/1988-01-25-111/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fiskeridepartementet kan etter søknad yte forskottserstatning ved skade på fiskeredskaper, forårsaket av utenlandske trålere eller marinefartøy fra Nato land.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Erstatning kan gis når skadevoldende fartøy er identifisert og for hvert skadetilfelle hvor redskapenes erstatningsverdi er over kr. 3.000,-.</article></article><article class="legalArticle" data-lovdata-URL="LTI/forskrift/1988-01-25-111/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskottserstatning utbetales ikke i følgende tilfeller:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Ved skade på ringnot.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Ved skade på drivgarn, unntatt for skade forårsaket av identifisert marinefartøy fra Nato land.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Når redskapene ikke var forskriftsmessig merket eller når skadelidte selv kan ha skyld i det inntrufne.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Når faststående redskaper er satt ut i et trålfelt.</article></article></li></ul></article></article><article class="legalArticle" data-lovdata-URL="LTI/forskrift/1988-01-25-111/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Søknaden skal sendes Fiskeridirektøren.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Redskapstapet må være anmeldt til politiet unntatt ved overseiling av drivgarn, som meldes til vedkommende fiskerisjef. Politirapporten skal vedlegges søknaden om forskottserstatning. Så snart politirapporten foreligger, vurderer Fiskeridirektøren saksforholdet og foretar erstatningsberegning.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det skal oppgis hvem som er eier av de redskaper som er tapt.</article></article><article class="legalArticle" data-lovdata-URL="LTI/forskrift/1988-01-25-111/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Finner Fiskeridepartementet at vilkårene for forskottserstatning er til stede, blir denne å utbetale av Fiskeridirektøren.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Vedkommende trålernemnd skal underrettes om utbetalingen.</article></article><article class="legalArticle" data-lovdata-URL="LTI/forskrift/1988-01-25-111/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved utbetaling av forskottserstatning skal det tas forbehold om tilbakebetalingen.</article></article><article class="legalArticle" data-lovdata-URL="LTI/forskrift/1988-01-25-111/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridepartementet kan frafalle krav om tilbakebetaling etter § 5, når erstatning ikke oppnås hos skadevolderen. Er det etter forskottsutbetalingen klarlagt at søknaden om forskottserstatning skulle ha vært avslått i medhold av § 2 skal kravet bare frafalles når særlige forhold foreligger og søkeren ikke er betalingsdyktig.</article></article><article class="legalArticle" data-lovdata-URL="LTI/forskrift/1988-01-25-111/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridepartementets vedtak etter disse forskriftene kan ikke påklages, jfr. kgl.res. av 19. januar 1979.</article></article><article class="legalArticle" data-lovdata-URL="LTI/forskrift/1988-01-25-111/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks. Samtidig oppheves Fiskeridepartementets forskrifter av 15. januar 1981 om forskottserstatning ved skade på fiskeredskaper forårsaket av utenlandske trålere m.v.</article></article></main></body></html>