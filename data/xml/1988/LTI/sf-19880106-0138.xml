<!DOCTYPE html><html lang="no"><head><title>Forskrift om inntak til regulær førstegangsutdanning for voksne på videregående skoles område.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1988-01-06-138</dd><dt class="dokid">DokumentID</dt><dd class="dokid">LTI/forskrift/1988-01-06-138</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 3</dd><dt class="dateInForce">I kraft fra</dt><dd class="dateInForce">1988-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-05-28-35/§22</li></ul></dd><dt class="dateOfPublication">Kunngjort</dt><dd class="dateOfPublication">1988-03-08</dd><dt class="title">Tittel</dt><dd class="title">Forskrift om inntak til regulær førstegangsutdanning for voksne på videregående skoles område.</dd><dt class="refid">RefID</dt><dd class="refid">forskrift/1988-01-06-138</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inntak til regulær førstegangsutdanning for voksne på videregående skoles område.<ul class="tocSubUl"><li>§ 1. Virkeområde</li><li>§ 2. Søknadsfrist og søknad</li><li>§ 3. Aldersgrense</li><li>§ 4. Inntaksrekkefølgen m.v.</li><li>§ 5.</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1988-01-06-138" id="dokument"><h1>Forskrift om inntak til regulær førstegangsutdanning for voksne på videregående skoles område.</h1><article class="legalP" data-absoluteaddress="/ledd/1/" id="ledd-1">Fastsatt av Kirke- og undervisningsdepartementet 6. januar 1988 med hjemmel i § 22 i lov av 28. mai 1976 nr. 35 om voksenopplæring.</article><article class="legalArticle" data-lovdata-URL="LTI/forskrift/1988-01-06-138/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for inntak til kurs der arrangøren har rett til å gi deltakerne standpunktkarakterer. Den gjelder inntil videre for studieretning for allmenne fag og for handels- og kontorfag.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Etter bestemmelse av fylkesskolestyret kan forskriften også nyttes ved inntak til kurs innenfor andre studieretninger, som det ikke er fastsatt egne inntaksforskrifter for.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften gir regler om<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">søknadsfrist og søknad</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">aldersgrense</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/3/" id="paragraf-1-ledd-3-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/3/ledd/1/" id="paragraf-1-ledd-3-punkt-3-ledd-1">inntaksrekkefølgen m.v.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/3/punkt/4/" id="paragraf-1-ledd-3-punkt-4"><span class="data-originalId">-</span><article class="legalP" data-absoluteaddress="/paragraf/1/ledd/3/punkt/4/ledd/1/" id="paragraf-1-ledd-3-punkt-4-ledd-1">delegering av vedtaksmyndighet</article></article></li></ul></article></article><article class="legalArticle" data-lovdata-URL="LTI/forskrift/1988-01-06-138/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknadsfrist og søknad</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fylkesskolestyret fastsetter og kunngjør fristen for å søke opptak. Kunngjøringen skal nevne hvilke opplysninger søknaden skal inneholde.</article></article><article class="legalArticle" data-lovdata-URL="LTI/forskrift/1988-01-06-138/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Aldersgrense</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For å bli tatt inn som kursdeltaker må søkeren ha fylt 20 år innen utgangen av det kalenderår kurset starter. Fylkesskolestyret kan gjøre unntak fra denne regelen dersom særlige lokale, sosiale eller pedagogiske forhold tilsier det. Vedtak om å gjøre unntak skal begrunnes.</article></article><article class="legalArticle" data-lovdata-URL="LTI/forskrift/1988-01-06-138/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Inntaksrekkefølgen m.v.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom det ikke er studieplasser til alle søkerne, tar fylkesskolestyret søkerne inn etter reglene i denne paragrafen.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Søkere som tidligere er tatt inn som kursdeltaker, og som har fullført minst ett fag, har fortrinnsrett framfor nye søkere ved inntaket det nærmeste følgende år. Det samme gjelder for deltakere som ikke fullførte, men trakk seg eller sluttet av grunner som fylkesskolestyret godtar.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Søkere fra eget fylke går foran søkere fra andre fylker dersom ikke annet følger av avtale mellom fylkene.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Fylkesskolestyret skal reservere et antall studieplasser for søkere som har særlig behov for tilrettelagt opplæring.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Fylkesskolestyret kan bestemme at det skal benyttes kjønnskvotering ved inntak til linjer der det er skjev fordeling av kvinner og menn.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Søkere skal tas inn uten hensyn til om de velger status som deltaker med rett til å få standpunktkarakterer eller som privatist.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">For øvrig skal følgende regler være retningsgivende for inntaket:<ul class="defaultList"><li data-li-identifier="6.1" data-name="6.1"><article class="listArticle" data-absoluteaddress="/paragraf/4/ledd/1/punkt/6/ledd/1/punkt/1/" id="paragraf-4-ledd-1-punkt-6-ledd-1-punkt-1"><span class="data-originalId">6.1</span><article class="legalP" data-absoluteaddress="/paragraf/4/ledd/1/punkt/6/ledd/1/punkt/1/ledd/1/" id="paragraf-4-ledd-1-punkt-6-ledd-1-punkt-1-ledd-1">eldre søkere går foran yngre</article></article></li><li data-li-identifier="6.2" data-name="6.2"><article class="listArticle" data-absoluteaddress="/paragraf/4/ledd/1/punkt/6/ledd/1/punkt/2/" id="paragraf-4-ledd-1-punkt-6-ledd-1-punkt-2"><span class="data-originalId">6.2</span><article class="legalP" data-absoluteaddress="/paragraf/4/ledd/1/punkt/6/ledd/1/punkt/2/ledd/1/" id="paragraf-4-ledd-1-punkt-6-ledd-1-punkt-2-ledd-1">søkere uten førstegangsutdanning fra videregående skole går foran søkere med slik utdanning.</article></article></li><li data-li-identifier="6.3" data-name="6.3"><article class="listArticle" data-absoluteaddress="/paragraf/4/ledd/1/punkt/6/ledd/1/punkt/3/" id="paragraf-4-ledd-1-punkt-6-ledd-1-punkt-3"><span class="data-originalId">6.3</span><article class="legalP" data-absoluteaddress="/paragraf/4/ledd/1/punkt/6/ledd/1/punkt/3/ledd/1/" id="paragraf-4-ledd-1-punkt-6-ledd-1-punkt-3-ledd-1">søkere uten utdanning fra den studieretning søknaden gjelder, går foran søkere med slik utdanning.</article></article></li></ul></article><article class="legalP" data-absoluteaddress="/paragraf/4/ledd/1/punkt/6/ledd/2/" id="paragraf-4-ledd-1-punkt-6-ledd-2">Dersom disse retningslinjene ikke entydig bestemmer rekkefølgen mellom søkerne, avgjør fylkesskolestyret rekkefølgen ved skjønn.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/4/ledd/1/punkt/7/" id="paragraf-4-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/4/ledd/1/punkt/7/ledd/1/" id="paragraf-4-ledd-1-punkt-7-ledd-1">Ved inntak til videregående kurs i fag som bygger direkte på lavere kurs i faget, må søkere som ønsker standpunktkarakterer i det videregående kurset, ha bestått det lavere kurs i faget, eller på annen måte ervervet seg tilsvarende kunnskaper.</article></article></li></ul></article></article><article class="legalArticle" data-lovdata-URL="LTI/forskrift/1988-01-06-138/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Delegering av vedtaksmyndighet</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Vedtaksmyndighet som er lagt til fylkesskolestyret i denne forskrift, kan av fyllkesskolestyret delegeres til underliggende organ.</article></article><article class="legalArticle" data-lovdata-URL="LTI/forskrift/1988-01-06-138/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft fra 1. februar 1988 med virkning for inntak til kurs fra og med skoleåret 1988/89.</article></article></main></body></html>