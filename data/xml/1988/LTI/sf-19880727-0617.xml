<!DOCTYPE html><html lang="no"><head><title>Forskrift om endring i forskrift om tilvirkning, innførsel og beskatning av øl.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:06</dd><dt class="legacyID">Datokode</dt><dd class="legacyID">FOR-1988-07-27-617</dd><dt class="dokid">DokumentID</dt><dd class="dokid">LTI/forskrift/1988-07-27-617</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 14</dd><dt class="dateInForce">I kraft fra</dt><dd class="dateInForce">1988-07-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1966-11-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1912-06-28-4</li></ul></dd><dt class="dateOfPublication">Kunngjort</dt><dd class="dateOfPublication">1988-08-23</dd><dt class="title">Tittel</dt><dd class="title">Forskrift om endring i forskrift om tilvirkning, innførsel og beskatning av øl.</dd><dt class="refid">RefID</dt><dd class="refid">forskrift/1988-07-27-617</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilvirkning, innførsel og beskatning av øl.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1988-07-27-617" id="dokument"><h1>Forskrift om endring i forskrift om tilvirkning, innførsel og beskatning av øl.</h1><article class="legalP" data-absoluteaddress="/ledd/1/" id="ledd-1">Finansdepartementet har 27. juli 1988 med hjemmel i lov av 28. juni 1912 nr. 4 og Stortingets vedtak om ovennevnte avgifter fastsatt følgende endring i forskrift av 18. november 1966 om tilvirkning, innførsel og beskatning av øl:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-07-27-617/KAPITTEL_1" data-partID="k1"><h2 data-text-align="center">I</h2><article class="defaultP">§ 2 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Tilvirkning og lagring av avgiftspliktig øl må bare foregå i lokaler som er meldt til og godkjent av tolldistriktissjefen i vedkommende distrikt (heretter kalt tolldistriktssjefen).</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Meldingen skal inneholde opplysninger om bryggeriets beliggenhet, tilvirknings- og lagerlokaler, de ølsorter som aktes tilvirket, når tilvirkningen skal begynne samt eierens og den daglige leders navn og adresse. Tegninger over tilvirknings- og lagerlokalene skal følge meldingen som vedlegg.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Forandringer vedrørende meldte forhold skal meldes til tolldistriktssjefen snarest mulig. De nødvendige beskrivelser og tegninger skal følge meldingen som vedlegg.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Beskrivelser og tegninger kan sendes inn til forhåndsgodkjennelse.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tolldistriktssjefen fastsetter de nærmere vilkår som denne av hensyn til kontrollen finner påkrevet for godkjennelse av bryggeriets lokaler og for godkjennelse av forandringer vedrørende et tidligere godkjent anlegg.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når driften ved et bryggeri opphører, skal melding om dette snarest sendes tolldistriktssjefen.</article> <article class="defaultP" margin-top="true">§ 4 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Bryggeriene skal for hver måned og senest innen utløpet av den følgende måned sende tolldistriktssjefen omsetningsoppgave på skjema som rekvireres fra tolldistriktssjefen. Oppgaven skal være undertegnet av bryggeriets ansvarlige leder og revisor. Samtidig betales avgiften til tolldistriktssjefen.</article> <article class="defaultP" margin-top="true">§ 7 siste ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Tolldistriktssjefen er berettiget til når som helst å foranstalte ettermåling av de beholdere eller kar som er omhandlet i denne paragraf. Av øl innført fra utlandet kan det i kontrolløyemed tas de nødvendige prøver.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-07-27-617/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftsendringene trer i kraft straks.</article></section></main></body></html>