<!DOCTYPE html><html lang="no"><head><title>Forskrift om tilskudd til pelsdyrfôrlag og andre tilvirkere av pelsdyrfôr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1988-02-26-209</dd><dt class="dokid">DokumentID</dt><dd class="dokid">LTI/forskrift/1988-02-26-209</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 5</dd><dt class="dateInForce">I kraft fra</dt><dd class="dateInForce">1988-03-15</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-04-08</dd><dt class="title">Tittel</dt><dd class="title">Forskrift om tilskudd til pelsdyrfôrlag og andre tilvirkere av pelsdyrfôr.</dd><dt class="refid">RefID</dt><dd class="refid">forskrift/1988-02-26-209</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til pelsdyrfôrlag og andre tilvirkere av pelsdyrfôr.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår</li><li>§ 4. Tilskudd</li><li>§ 5. Søknad, saksbehandling</li><li>§ 6. Kontroll</li><li>§ 7. Utbetaling</li><li>§ 8. Tilbakebetaling</li><li>§ 9. Dispensasjon</li><li>§ 10. Klage</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1988-02-26-209" id="dokument"><h1>Forskrift om tilskudd til pelsdyrfôrlag og andre tilvirkere av pelsdyrfôr.</h1><article class="legalP" data-absoluteaddress="/ledd/1/" id="ledd-1">Forskriften er fastsatt av Landbruksdepartementet 26. februar 1988 med hjemmel i Jordbruksavtalen og etter samråd med Norges Bondelag og Norsk Bonde- og Småbrukarlag.</article><article class="legalArticle" data-lovdata-URL="LTI/forskrift/1988-02-26-209/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskuddsordningen skal medvirke at utjevning av fraktkostnadene ved innfrakt av råstoffer til, og utfrakt av ferdigfôr fra fôrkjøkken. Ordningen skal ta sikte på å fremme mest mulig rasjonell omsetning av pelsdyrfôr.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tilskuddet til innfrakt skal gå til ferdigfôrprodusenter, innkjøpslag eiet av oppdrettere og som omsetter råstoffer og enkeltoppdrettere når ferdigfôr framstilles på farmen. Tilskuddet til utfrakt skal gå til pelsdyrfôrlag eller andre organiserte fôrkjøkken.</article></article><article class="legalArticle" data-lovdata-URL="LTI/forskrift/1988-02-26-209/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med innfrakt menes frakt av fisk- og slakteriavfall av norsk opprinnelse til bruk i fôrkjøkken for produksjon av ferskt, frosset eller konservert pelsdyrfôr.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med utfrakt menes distribusjon av ferdigfôr fra pelsdyrfôrlag eller andre organiserte fôrkjøkken til pelsdyrgårder.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Med hentegodtgjørelse menes godtgjørelse til oppdrettere som selv må frakte fôret mer enn 2 km regnet en veg.</article></article><article class="legalArticle" data-lovdata-URL="LTI/forskrift/1988-02-26-209/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">De som vil søke om tilskudd etter ordningen må etablere full utjevning av utkjøringskostnadene innenfor sitt leveringsområde. Ved leveranse til oppdrettere som bor slik til at det av praktiske grunner ikke kan leveres direkte fra produsentens bil, – dekkes andel av frakt med offentlig transportmiddel til mottakerens nærmeste stoppested (nærmere regler for dette i § 4).</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kjøp fra andre forsyningssted av produkter som normalt tilføres lokalt dvs. fra et naturlig avgrenset forsyningsområde, faller utenom ordningen og kan bare komme med i ordningen etter nærmere godkjenning av departementet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Søknad om fraktutjevningsmidler kan avslås hvis det foregår unødig kryssfrakting av vedkommende råvare.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Produkter som generelt sett omfattes av ordningen, men som sedvanemessig leveres fraktfritt forbrukers kai, tildeles ikke fraktutjevningsmidler.</article></article><article class="legalArticle" data-lovdata-URL="LTI/forskrift/1988-02-26-209/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Innfrakt:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/4/punkt/1/ledd/1/punkt/1/" id="paragraf-4-punkt-1-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/4/punkt/1/ledd/1/punkt/1/ledd/1/" id="paragraf-4-punkt-1-ledd-1-punkt-1-ledd-1">Fraktutjevningsbeløpene beregnes etter tonn/km prinsippet, dvs. av avstand fra leverandør (siste omsetningsledd) til forbrukeren regnet en veg multiplisert med kjøpt kvantum pr. år.</article></article></li><li data-li-identifier="B." data-name="B."><article class="listArticle" data-absoluteaddress="/paragraf/4/punkt/1/ledd/1/punkt/2/" id="paragraf-4-punkt-1-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1">Ved leveranse av fiskefôr fra Nord-Norge til mottaker fra Trondheimsfjorden og sørover regnes Trondheimsfjorden som nullpunkt. For leveranse av fiskefôr fra Nord-Norge til mottaker i områdene nord for Trondheim legges avstanden til den aktuelle kai til grunn for beregningen.</article><article class="legalP" data-absoluteaddress="/paragraf/4/punkt/1/ledd/1/punkt/2/ledd/2/" id="paragraf-4-punkt-1-ledd-1-punkt-2-ledd-2">Lokale leveranser av fiskefôr regnes etter den aktuelle avstand innenfor et naturlig avgrenset forsyningsområde.</article></article></li><li data-li-identifier="C." data-name="C."><article class="listArticle" data-absoluteaddress="/paragraf/4/punkt/1/ledd/1/punkt/3/" id="paragraf-4-punkt-1-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/4/punkt/1/ledd/1/punkt/3/ledd/1/" id="paragraf-4-punkt-1-ledd-1-punkt-3-ledd-1">For brukere fra Trondheim og sørover som får alt eller deler av sitt fiskefôr levert med båt til egen kai eller kai nær ved, dekkes båtfrakten med en prosentsats av den tariff som hvert år avtales med hovedleverandørene fra strekningen Trondheim – svenskegrensen.</article></article></li><li data-li-identifier="D." data-name="D."><article class="listArticle" data-absoluteaddress="/paragraf/4/punkt/1/ledd/1/punkt/4/" id="paragraf-4-punkt-1-ledd-1-punkt-4"><span class="data-originalId">D.</span><article class="legalP" data-absoluteaddress="/paragraf/4/punkt/1/ledd/1/punkt/4/ledd/1/" id="paragraf-4-punkt-1-ledd-1-punkt-4-ledd-1">Alle norske pelsdyroppdrettere og fôrkjøkken får grunnrefusjon på 3 øre pr. kg. fiskefôr til eget bruk for den del av fiskefôret som kjøpes i Nord-Norge.</article></article></li><li data-li-identifier="E." data-name="E."><article class="listArticle" data-absoluteaddress="/paragraf/4/punkt/1/ledd/1/punkt/5/" id="paragraf-4-punkt-1-ledd-1-punkt-5"><span class="data-originalId">E.</span><article class="legalP" data-absoluteaddress="/paragraf/4/punkt/1/ledd/1/punkt/5/ledd/1/" id="paragraf-4-punkt-1-ledd-1-punkt-5-ledd-1">Fraktutjevningen for biproduktene fra slakteriindustrien baseres utelukkende på tonn/km prinsippet under forutsetningen av at varen kjøpes innenfor et naturlig avgrenset forsyningsområde.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Utfrakt:</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">Tilskudd til utfrakt fordeles etter følgende prinsipp:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/4/punkt/2/ledd/2/punkt/1/" id="paragraf-4-punkt-2-ledd-2-punkt-1"><span class="data-originalId">A.</span><article class="legalP" data-absoluteaddress="/paragraf/4/punkt/2/ledd/2/punkt/1/ledd/1/" id="paragraf-4-punkt-2-ledd-2-punkt-1-ledd-1">Fast avskrivning pr. bil i transportrute fordeles etter utkjørt tonnasje på følgende måte.<table><tbody><tr><td data-text-align="left" data-vertical-align="top">a. Under 500 tonn</td><td data-text-align="left" data-vertical-align="top">pr. bil i gj.snitt</td><td data-text-align="left" data-vertical-align="top">kr. 15.000,-</td></tr><tr><td data-text-align="left" data-vertical-align="top">b. 500 - 1000 tonn</td><td data-text-align="left" data-vertical-align="top">pr. bil i gj.snitt</td><td data-text-align="left" data-vertical-align="top">kr. 20.000,-</td></tr><tr><td data-text-align="left" data-vertical-align="top">c. Over 1000 tonn</td><td data-text-align="left" data-vertical-align="top">pr. bil i gj.snitt</td><td data-text-align="left" data-vertical-align="top">kr. 25.000,-</td></tr><tr><td data-text-align="left" data-vertical-align="top">d. Over 2000 tonn</td><td data-text-align="left" data-vertical-align="top">pr. bil i gj.snitt</td><td data-text-align="left" data-vertical-align="top">kr. 30.000,-</td></tr></tbody></table></article></article></li><li data-li-identifier="B." data-name="B."><article class="listArticle" data-absoluteaddress="/paragraf/4/punkt/2/ledd/2/punkt/2/" id="paragraf-4-punkt-2-ledd-2-punkt-2"><span class="data-originalId">B.</span><article class="legalP" data-absoluteaddress="/paragraf/4/punkt/2/ledd/2/punkt/2/ledd/1/" id="paragraf-4-punkt-2-ledd-2-punkt-2-ledd-1">Antallet biler som inngår i avskrivningsgrunnlaget bestemmes av det som er nødvendig for å klare utkjøringen med 1 sjåfør pr. bil innenfor normal arbeidstid pluss tillatt overtid.</article></article></li><li data-li-identifier="C." data-name="C."><article class="listArticle" data-absoluteaddress="/paragraf/4/punkt/2/ledd/2/punkt/3/" id="paragraf-4-punkt-2-ledd-2-punkt-3"><span class="data-originalId">C.</span><article class="legalP" data-absoluteaddress="/paragraf/4/punkt/2/ledd/2/punkt/3/ledd/1/" id="paragraf-4-punkt-2-ledd-2-punkt-3-ledd-1">Restbeløpet etter innfrakt, offentlig transport, hentegodtgjørelse og avskriving på biler, fordeles etter gjennomsnitts kjørte km pr. rute 1. mai og 1. september søkeråret og beregnes etter følgende formel</article><article class="legalP" data-absoluteaddress="/paragraf/4/punkt/2/ledd/2/punkt/3/ledd/2/" id="paragraf-4-punkt-2-ledd-2-punkt-3-ledd-2">X kr.</article><article class="legalP" data-absoluteaddress="/paragraf/4/punkt/2/ledd/2/punkt/3/ledd/3/" id="paragraf-4-punkt-2-ledd-2-punkt-3-ledd-3">--------- = tilskott pr. km</article><article class="legalP" data-absoluteaddress="/paragraf/4/punkt/2/ledd/2/punkt/3/ledd/4/" id="paragraf-4-punkt-2-ledd-2-punkt-3-ledd-4">Y km. x 52</article><article class="legalP" data-absoluteaddress="/paragraf/4/punkt/2/ledd/2/punkt/3/ledd/5/" id="paragraf-4-punkt-2-ledd-2-punkt-3-ledd-5">(X= sum som skal fordeles. Y= sum av gjennomsnitt rutelengde for fôrkjøkken.)</article></article></li><li data-li-identifier="D." data-name="D."><article class="listArticle" data-absoluteaddress="/paragraf/4/punkt/2/ledd/2/punkt/4/" id="paragraf-4-punkt-2-ledd-2-punkt-4"><span class="data-originalId">D.</span><article class="legalP" data-absoluteaddress="/paragraf/4/punkt/2/ledd/2/punkt/4/ledd/1/" id="paragraf-4-punkt-2-ledd-2-punkt-4-ledd-1">Rutelengde registreres pr. 1. mai og 1. september søkeråret. Gjennomsnittet av de to registreringer gir antall km som skal benyttes ved utregningen. (Med rutelengde forstås den avstand det må kjøres for å distribuere fôret til alle fôrkjøkkenets oppdrettere en gang).</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Andre tilskudd:</article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">For transport med offentlige transportmidler utenom fergebilletter for godkjente fôrruter, dekkes 80 % av faktiske utgifter og med en maksimalsats som fastsettes av Landbruksdepartementet etter samråd med avtalepartene. Slike utgifter dekkes bare hvis fôret ikke kan leveres fra ei godkjent fôrrute.</article><article class="legalP" data-absoluteaddress="/paragraf/4/punkt/3/ledd/3/" id="paragraf-4-punkt-3-ledd-3">Til mottakere som må frakte fôret mer enn 2 km regnet èn veg, kan det ytes tilskudd (hentegodtgjørelse) etter satser som fastsettes av Landbruksdepartementet etter samråd med avtalepartene.</article><article class="legalP" data-absoluteaddress="/paragraf/4/punkt/3/ledd/4/" id="paragraf-4-punkt-3-ledd-4">For områder som ikke kan betjenes med tankbil, gis det mulighet for å etablere særordninger som kan gjøre det mulig å levere ferdigfôr inntil det eventuelt kan opprettes fast fôrrute eller anlegges fôrkjøkken. Disse særordningene må i hvert tilfelle godkjennes av Landbruksdepartementet.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Administrasjon.</article><article class="legalP" data-absoluteaddress="/paragraf/4/punkt/4/ledd/2/" id="paragraf-4-punkt-4-ledd-2">Til å forvalte tilskuddsordningen oppnevner Landbruksdepartementet ei styringsgruppe på 3 medlemmer (Styringsgruppa for tilskudd til pelsdyrfôrlag, STP). Landbruksdepartementet oppnevner lederen mens de øvrige medlemmer blir oppnevnt etter forslag fra Norges Bondelag og Norsk Bonde- og Småbrukarlag.</article><article class="legalP" data-absoluteaddress="/paragraf/4/punkt/4/ledd/3/" id="paragraf-4-punkt-4-ledd-3">Ved siden av å forvalte tilskuddsordningen, herunder tilpasse tilskuddene til bevilgningen, skal styringsgruppa ha ansvaret for utarbeiding av de nødvendige søknads-/registreringsskjema for ordningen. Gjenpart av møteprotokoll over gruppas møter sendes Landbruksdepartementet etter hvert møte. Ved hvert års utløp skal det sendes melding med oppgaver over bruken av tilskuddsmidlene til Landbruksdepartementet, Norges Bondelag og Norsk Bonde- og Småbrukarlag.</article><article class="legalP" data-absoluteaddress="/paragraf/4/punkt/4/ledd/4/" id="paragraf-4-punkt-4-ledd-4">Utgifter i forbindelse med styringsgruppas møter og til nødvendige sekretariatsfunksjoner blir dekt av tilskuddsmidlene.</article><article class="legalP" data-absoluteaddress="/paragraf/4/punkt/4/ledd/5/" id="paragraf-4-punkt-4-ledd-5">Norges Pelsdyralslag fungerer som sekretariat for styringsgruppa. Det blir utbetalt à-konto utbetaling en gang pr. år.</article></article></li></ul></article><article class="legalArticle" data-lovdata-URL="LTI/forskrift/1988-02-26-209/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad, saksbehandling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om tilskuddsmidler skjer på søknadsskjema som utarbeides av styringsgruppa. Søknaden sendes årlig til denne instans innen 1. mars påfølgende år. Talloppgavene i søknaden må være bekreftet av revisor. Oppgavene fra enkeltoppdrettere må bekreftes av Landbrukskontoret. Av beregnings- og kontrollhensyn skal videre oppgis antall tisper 1. mai – antall dyr 1. september, rutelengde pr. fôrrute og fôrmengde pr. rute.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Alle søknader skal undertegnes av ansvarshavende person hos søker. Ved for sein innsending av søknaden, eller ved innsending av feilaktige oppgaver, kan styringsgruppa foreta en skjønnsmessig avkortning i tilskuddsbeløpet eller avvise søknaden helt.</article></article><article class="legalArticle" data-lovdata-URL="LTI/forskrift/1988-02-26-209/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Landbruksdepartementet eller den de bemyndiger fører kontroll med at vilkårene i forskriften er oppfylt.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Tilskuddsmottakerne plikter å legge fram de dokumenter som kan anses nødvendig for å gjennomføre kontrollen.</article></article><article class="legalArticle" data-lovdata-URL="LTI/forskrift/1988-02-26-209/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Avskrivningsbeløp for biler som bare kjører pelsdyrfôr kan utbetales forskuddsvis. Dersom bilen også brukes i annen transport, må det føres regnskap for dette, og avskrivningstilskuddet blir tilsvarende redusert. I de tilfeller dette ikke lar seg gjøre, skal slike biler holdes utenfor ordningen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Øvrige tilskudd beregnes ved utgangen av hvert kalenderår med utgangspunkt i søknadsoppgavene og det bevilgede beløp.</article></article><article class="legalArticle" data-lovdata-URL="LTI/forskrift/1988-02-26-209/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tilskuddet eller deler av det kan kreves tilbakebetalt dersom det er foretatt feilutbetalinger eller dersom det viser seg at vilkårene ikke er oppfylt.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Det kan kreves rente tilsvarende morarente ved tilbakebetaling.</article></article><article class="legalArticle" data-lovdata-URL="LTI/forskrift/1988-02-26-209/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Landbruksdepartementet kan i særlige tilfeller fravike bestemmelser i denne forskrift. Dispensasjonen må ikke stride mot formålet med tilskuddsordningen. Eventuell søknad om dispensasjon skal fremmes via styringsgruppa.</article></article><article class="legalArticle" data-lovdata-URL="LTI/forskrift/1988-02-26-209/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak som er fattet i medhold av forskriften gir klagerett etter lov av 10. februar 1967 om behandlingsmåten i forvaltningssaker. Eventuelle klager sendes Landbruksdepartementet via styringsgruppa.</article></article><article class="legalArticle" data-lovdata-URL="LTI/forskrift/1988-02-26-209/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft 15. mars 1988. Fra samme tidspunkt oppheves regler av 17. august 1978 om fraktutjevning for pelsdyrfôr og regler av 5. september 1978 om fraktutjevning for innfrakt av dyrefôr av fisk og biprodukter fra slakteindustrien til bruk som pelsdyrfôr.</article></article></main></body></html>