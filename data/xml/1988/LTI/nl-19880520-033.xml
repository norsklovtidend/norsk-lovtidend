<!DOCTYPE html><html lang="no"><head><title>Lov om politimyndighet i det militære forsvar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:22</dd><dt class="legacyID">Datokode</dt><dd class="legacyID">LOV-1988-05-20-33</dd><dt class="dokid">DokumentID</dt><dd class="dokid">LTI/lov/1988-05-20-33</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 9</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-06-03</dd><dt class="titleShort">Korttittel</dt><dd class="titleShort">Lov om politimyndighet i forsvaret</dd><dt class="title">Tittel</dt><dd class="title">Lov om politimyndighet i det militære forsvar.</dd><dt class="miscInformation">Annet om dokumentet</dt><dd class="miscInformation">Ot.prp.nr.82 (1986–1987), Innst.O.nr.33 (1987–1988), Besl.O.nr.47 (1987–1988). Odels- og Lagtingsvedtak henholdsvis 24. februar og 3. mars 1988. Fremmet av Forsvarsdepartementet.</dd><dt class="refid">RefID</dt><dd class="refid">lov/1988-05-20-33</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om politimyndighet i det militære forsvar.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/lov/1988-05-20-33" id="dokument"><h1>Lov om politimyndighet i det militære forsvar.</h1><article class="legalArticle" data-lovdata-URL="LTI/lov/1988-05-20-33/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Militært befal med sersjants grad eller tilsvarende eller høyere, militærpoliti og militære vakter har politimyndighet overfor alle som er på militært område eller i umiddelbar nærhet av det. Militært område omfatter også militært fartøy eller transportmiddel.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Politimyndighet kan også utøves overfor den som opptrer i strid med forbud gitt i medhold av § 1 i lov av 18 august 1914 nr 3 om forsvarshemmeligheter.</article></article><article class="legalArticle" data-lovdata-URL="LTI/lov/1988-05-20-33/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Befal som nevnt i § 1 har også utenfor militært område politimyndighet overfor enhver undergitt som omfattes av kapittel I i lov om den militære disiplinærmyndighet. Militærpolitiet kan utøve politimyndighet overfor enhver som omfattes av kapittel I i samme lov utenfor militært område.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Når ikke foresatt eller militærpoliti er til stede kan enhver overordnet utøve slik politimyndighet.</article></article><article class="legalArticle" data-lovdata-URL="LTI/lov/1988-05-20-33/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Politimyndighet etter loven omfatter rett til å gripe inn for å opprettholde den alminnelige ro og orden, anholde og innbringe personer etter straffeprosesslovens § 191.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Den som har politimyndighet etter loven har også rett til å bruke foreløpig arrest overfor enhver som omfattes av kapittel I i lov om den militære disiplinærmyndighet som:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">forstyrrer den alminnelige ro og orden.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">har gjort seg skyldig i alvorlig pliktstridig forhold og det av tjenestlige grunner finnes nødvendig at vedkommende straks blir pågrepet.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">eller har gjort seg skyldig i refsbart forhold og det er særlig grunn til å frykte for at vedkommende vil øve vold eller skadeverk, eller fortsatt gjør seg skyldig i grovt disiplinærbrudd.</article></article></li></ul></article></article><article class="legalArticle" data-lovdata-URL="LTI/lov/1988-05-20-33/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Innbringelse og arrestasjon foretas så hensynsfullt som omstendighetene tillater.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Den arresterte kan ransakes og gjenstander som kan brukes til vold eller til å unnvike, skal fratas vedkommende.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Den foreløpige arrest må ikke strekke seg utover 24 timer.</article></article><article class="legalArticle" data-lovdata-URL="LTI/lov/1988-05-20-33/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Militærpolitiet eller militært befal som nevnt i § 1 kan etterforske brudd på den militære straffelov eller disiplinærlov.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">De kan også innlede etterforskning av andre straffbare forhold som omfattes av politimyndigheten etter § 1.</article></article><article class="legalArticle" data-lovdata-URL="LTI/lov/1988-05-20-33/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den som rettsstridig forlater eller blir borte fra et sted hvor det påhviler vedkommende en militær plikt å være til stede, kan avhentes av politiet, militærpolitiet eller befal som nevnt under § 1. En vernepliktig som unnlater å møte frem til førstegangstjeneste kan likevel bare avhentes av politiet.</article></article><article class="legalArticle" data-lovdata-URL="LTI/lov/1988-05-20-33/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kongen fastsetter nærmere regler om militærpolitiet og utøvelse av politimyndighet i det militære forsvar.</article></article><article class="legalArticle" data-lovdata-URL="LTI/lov/1988-05-20-33/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Loven her trer i kraft fra den tid Kongen bestemmer.</article></article></main></body></html>