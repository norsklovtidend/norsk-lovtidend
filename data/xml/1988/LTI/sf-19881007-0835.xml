<!DOCTYPE html><html lang="no"><head><title>Forskrift om endringer i Sikkerhetsinstruksen og Beskyttelsesinstruksen m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:52</dd><dt class="legacyID">Datokode</dt><dd class="legacyID">FOR-1988-10-07-835</dd><dt class="dokid">DokumentID</dt><dd class="dokid">LTI/forskrift/1988-10-07-835</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 19</dd><dt class="dateInForce">I kraft fra</dt><dd class="dateInForce">1988-12-11</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-11-11</dd><dt class="title">Tittel</dt><dd class="title">Forskrift om endringer i Sikkerhetsinstruksen og Beskyttelsesinstruksen m.v.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 7. oktober 1988. Fremmet av Forsvarsdepartementet.</dd><dt class="refid">RefID</dt><dd class="refid">forskrift/1988-10-07-835</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i Sikkerhetsinstruksen og Beskyttelsesinstruksen m.v.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1988-10-07-835" id="dokument"><h1>Forskrift om endringer i Sikkerhetsinstruksen og Beskyttelsesinstruksen m.v.</h1><article class="legalP" data-absoluteaddress="/ledd/1/" id="ledd-1">Endringer i Sikkerhetsinstruksen og Beskyttelsesinstruksen, fastsatt ved kgl.res. av 17. mars 1972 med senere endringer ved kgl.res. av 14. mai 1982.<sup class="footnotereference" data-footnotereferencevalue="1">1</sup></article><footer class="footnotes"><article class="footnote" data-name="1)" data-unique-footnote-counter="1"><span class="footnoteLabel">1)</span> Ikke tidligere kunngjort i NL.</article></footer><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-10-07-835/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Med virkning fra dags dato er som hovedregel dokumenter med gradering eldre enn 1. januar 1955 nedgradert til ugradert. Unntatt fra denne hovedregel er materiale hvor nedgradering fortsatt kan få skadevirkning for rikets sikkerhet og/eller forholdet til fremmede makter, og dokumenter som fortsatt vil ha betydning for den militære og sivile forsvarsplanlegging, samt dokumenter som gir opplysninger om militære og sivile anlegg og politimessige forhold som fortsatt har betydning for rikets sikkerhet eller politiets beredskap, og tilsvarende dokumenter vedrørende etterretnings- og sikkerhetssaker.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-10-07-835/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Følgende tillegg/endringer innarbeides i Sikkerhetsinstruksen/Beskyttelsesinstruksen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Sikkerhetsinstruksens § 4.4, annet avsnitt, og Beskyttelsesinstruksens § 5.4, annet avsnitt, endres således:</article><article class="legalP" data-absoluteaddress="/kapittel/2/ledd/1/punkt/1/ledd/2/" id="kapittel-2-ledd-1-punkt-1-ledd-2">En revurdering av graderingen av et dokument skal skje:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/1/punkt/1/ledd/2/punkt/1/" id="kapittel-2-ledd-1-punkt-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/1/punkt/1/ledd/2/punkt/1/ledd/1/" id="kapittel-2-ledd-1-punkt-1-ledd-2-punkt-1-ledd-1">Når det kommer henvendelse om innsyn i dokumentet.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/ledd/1/punkt/1/ledd/2/punkt/2/" id="kapittel-2-ledd-1-punkt-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/2/ledd/1/punkt/1/ledd/2/punkt/2/ledd/1/" id="kapittel-2-ledd-1-punkt-1-ledd-2-punkt-2-ledd-1">Når dokumentet ellers er til behandling i tilknytning til en konkret sak.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/ledd/1/punkt/1/ledd/2/punkt/3/" id="kapittel-2-ledd-1-punkt-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/2/ledd/1/punkt/1/ledd/2/punkt/3/ledd/1/" id="kapittel-2-ledd-1-punkt-1-ledd-2-punkt-3-ledd-1">Når samme (tilsvarende) opplysninger gjøres kjent av utenlandske myndigheter/internasjonale organisasjoner.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/ledd/1/punkt/1/ledd/2/punkt/4/" id="kapittel-2-ledd-1-punkt-1-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/2/ledd/1/punkt/1/ledd/2/punkt/4/ledd/1/" id="kapittel-2-ledd-1-punkt-1-ledd-2-punkt-4-ledd-1">Når dokumentet er i ferd med å bli avlevert til arkivverket. Arkivverket kan nekte å motta graderte dokumenter som ikke har vært gjenstand for slik vurdering.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/ledd/1/punkt/1/ledd/2/punkt/5/" id="kapittel-2-ledd-1-punkt-1-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/2/ledd/1/punkt/1/ledd/2/punkt/5/ledd/1/" id="kapittel-2-ledd-1-punkt-1-ledd-2-punkt-5-ledd-1">Når det forøvrig foreligger grunn til å revurdere graderingen.</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/ledd/1/punkt/1/ledd/2/punkt/6/" id="kapittel-2-ledd-1-punkt-1-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/2/ledd/1/punkt/1/ledd/2/punkt/6/ledd/1/" id="kapittel-2-ledd-1-punkt-1-ledd-2-punkt-6-ledd-1">Riksarkivaren kan treffe beslutning om å avgradere et dokument som er gradert til og med HEMMELIG som er avlevert til arkivverket når det må ansees åpenbart at det ikke lenger er grunnlag for å gradere dokumentet. Beslutningen kan først treffes etter at spørsmålet er forelagt avgivende etat.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Ny § 4a i Sikkerhetsinstruksen/§ 5a i Beskyttelsesinstruksen skal lyde således:</article><article class="legalP" data-absoluteaddress="/kapittel/2/ledd/1/punkt/2/ledd/2/" id="kapittel-2-ledd-1-punkt-2-ledd-2">For graderte dokumenter med gradering yngre enn 1. januar 1955 gjelder at graderingen bortfaller senest etter 30 år med unntak av følgende:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/1/punkt/2/ledd/2/punkt/1/" id="kapittel-2-ledd-1-punkt-2-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/1/punkt/2/ledd/2/punkt/1/ledd/1/" id="kapittel-2-ledd-1-punkt-2-ledd-2-punkt-1-ledd-1">Referater fra Forsvarsrådet og Regjeringens sikkerhetsutvalg.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/ledd/1/punkt/2/ledd/2/punkt/2/" id="kapittel-2-ledd-1-punkt-2-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/2/ledd/1/punkt/2/ledd/2/punkt/2/ledd/1/" id="kapittel-2-ledd-1-punkt-2-ledd-2-punkt-2-ledd-1">Materiale hvor nedgradering kan få skadevirkninger for Rikets sikkerhet og/eller forholdet til fremmede makter og internasjonale organisasjoner, herunder NATO-dokumenter.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/ledd/1/punkt/2/ledd/2/punkt/3/" id="kapittel-2-ledd-1-punkt-2-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/2/ledd/1/punkt/2/ledd/2/punkt/3/ledd/1/" id="kapittel-2-ledd-1-punkt-2-ledd-2-punkt-3-ledd-1">Dokumenter vedrørende forsvarsanlegg, -systemer og -materiell som fremdeles nyttes til totalforsvarsformål.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/ledd/1/punkt/2/ledd/2/punkt/4/" id="kapittel-2-ledd-1-punkt-2-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/2/ledd/1/punkt/2/ledd/2/punkt/4/ledd/1/" id="kapittel-2-ledd-1-punkt-2-ledd-2-punkt-4-ledd-1">Krigsoppsettingsplaner, beredskaps- og mobiliseringsplaner, sammendragings- og oppmarsjplaner, forsvarsplaner. Unntaket gjelder såvel for planverket som for deres forarbeid i totalforsvarssammenheng.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/ledd/1/punkt/2/ledd/2/punkt/5/" id="kapittel-2-ledd-1-punkt-2-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/2/ledd/1/punkt/2/ledd/2/punkt/5/ledd/1/" id="kapittel-2-ledd-1-punkt-2-ledd-2-punkt-5-ledd-1">Dokumenter vedrørende Politiets beredskap, Politiets overvåkingstjeneste, Sikkerhetstjenesten i statsforvaltningen og Forsvarets etterretningstjeneste for så vidt angår detaljert organisasjon, omfang, kilder, metoder og resultater.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/ledd/1/punkt/3/" id="kapittel-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/ledd/1/punkt/3/ledd/1/" id="kapittel-2-ledd-1-punkt-3-ledd-1">§ 4.3 i Sikkerhetsinstruksen og § 5.3 i Beskyttelsesinstruksen endres således:</article><article class="legalP" data-absoluteaddress="/kapittel/2/ledd/1/punkt/3/ledd/2/" id="kapittel-2-ledd-1-punkt-3-ledd-2">Når et dokument påføres gradering, skal det samtidig vurderes om graderingen kan bortfalle fra et bestemt tidspunkt eller ved inntreden av en bestemt begivenhet før 30 års fristen.</article><article class="legalP" data-absoluteaddress="/kapittel/2/ledd/1/punkt/3/ledd/3/" id="kapittel-2-ledd-1-punkt-3-ledd-3">Tidsangivelser innføres for 2 og 5 år. Dette skal i tilfelle påføres i tilknytning til graderingen.</article><article class="legalP" data-absoluteaddress="/kapittel/2/ledd/1/punkt/3/ledd/4/" id="kapittel-2-ledd-1-punkt-3-ledd-4">Dokumenter som går inn under unntak fra automatisk nedgradering etter 30 år, skal i tilknytning til graderingen stemples «Unntatt fra automatisk nedgradering» med henvisning til Sikkerhetsinstruksens § 4a/Beskyttelsesinstruksens § 5a.</article><article class="legalP" data-absoluteaddress="/kapittel/2/ledd/1/punkt/3/ledd/5/" id="kapittel-2-ledd-1-punkt-3-ledd-5">Revurdering av graderingen skal skje etter 40 år og deretter hvert 10. år med sikte på nedgradering. Bestemmelsene i dette pkt. gjelder ikke for dokumenter inneholdende sensitiv informasjon som er gradert av NATO og/eller andre internasjonale organer.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1988-10-07-835/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Det opprettes et rådgivende organ for nedgraderingsspørsmål.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/ledd/1/punkt/1/" id="kapittel-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/ledd/1/punkt/1/ledd/1/" id="kapittel-3-ledd-1-punkt-1-ledd-1">Rådet har følgende sammensetning:</article><article class="legalP" data-absoluteaddress="/kapittel/3/ledd/1/punkt/1/ledd/2/" id="kapittel-3-ledd-1-punkt-1-ledd-2">1 representant for Statsministerens kontor</article><article class="legalP" data-absoluteaddress="/kapittel/3/ledd/1/punkt/1/ledd/3/" id="kapittel-3-ledd-1-punkt-1-ledd-3">1 representant for Utenriksdepartementet</article><article class="legalP" data-absoluteaddress="/kapittel/3/ledd/1/punkt/1/ledd/4/" id="kapittel-3-ledd-1-punkt-1-ledd-4">1 representant for Justisdepartementet</article><article class="legalP" data-absoluteaddress="/kapittel/3/ledd/1/punkt/1/ledd/5/" id="kapittel-3-ledd-1-punkt-1-ledd-5">1 representant for Forsvarsdepartementet</article><article class="legalP" data-absoluteaddress="/kapittel/3/ledd/1/punkt/1/ledd/6/" id="kapittel-3-ledd-1-punkt-1-ledd-6">1 representant for Forsvarssjefen</article><article class="legalP" data-absoluteaddress="/kapittel/3/ledd/1/punkt/1/ledd/7/" id="kapittel-3-ledd-1-punkt-1-ledd-7">1 representant for Riksarkivaren</article><article class="legalP" data-absoluteaddress="/kapittel/3/ledd/1/punkt/1/ledd/8/" id="kapittel-3-ledd-1-punkt-1-ledd-8">2 representanter for forskere/brukergrupper oppnevnt av Kultur- og vitenskapsdepartementet.</article><article class="legalP" data-absoluteaddress="/kapittel/3/ledd/1/punkt/1/ledd/9/" id="kapittel-3-ledd-1-punkt-1-ledd-9">Representantene skal være sikkerhetsklarert for til og med HEMMELIG informasjon.</article><article class="legalP" data-absoluteaddress="/kapittel/3/ledd/1/punkt/1/ledd/10/" id="kapittel-3-ledd-1-punkt-1-ledd-10">Nedgraderingsrådet har følgende oppgaver:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/ledd/1/punkt/1/ledd/10/punkt/1/" id="kapittel-3-ledd-1-punkt-1-ledd-10-punkt-1"><span class="data-originalId">a)</span><article class="legalP" data-absoluteaddress="/kapittel/3/ledd/1/punkt/1/ledd/10/punkt/1/ledd/1/" id="kapittel-3-ledd-1-punkt-1-ledd-10-punkt-1-ledd-1">Rådet skal holde seg informert om praksis og bruk med hensyn til gradering og nedgradering innen statsforvaltningen. Rådet skal på eget initiativ ta opp og behandle generelle spørsmål om nedgradering.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/ledd/1/punkt/1/ledd/10/punkt/2/" id="kapittel-3-ledd-1-punkt-1-ledd-10-punkt-2"><span class="data-originalId">b)</span><article class="legalP" data-absoluteaddress="/kapittel/3/ledd/1/punkt/1/ledd/10/punkt/2/ledd/1/" id="kapittel-3-ledd-1-punkt-1-ledd-10-punkt-2-ledd-1">Rådet skal bidra til en mest mulig ensartet praktisering av regelverket for nedgradering i de ulike offentlige institusjoner.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/ledd/1/punkt/1/ledd/10/punkt/3/" id="kapittel-3-ledd-1-punkt-1-ledd-10-punkt-3"><span class="data-originalId">c)</span><article class="legalP" data-absoluteaddress="/kapittel/3/ledd/1/punkt/1/ledd/10/punkt/3/ledd/1/" id="kapittel-3-ledd-1-punkt-1-ledd-10-punkt-3-ledd-1">Nedgraderingsrådet er administrativt underlagt forsvarsdepartementet som har sekretariatfunksjon. Rådet skal møte etter behov, eller minst to ganger årlig.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/ledd/1/punkt/2/" id="kapittel-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/3/ledd/1/punkt/2/ledd/1/" id="kapittel-3-ledd-1-punkt-2-ledd-1">Berørte departementer skal utferdige årlige rapporter til nedgraderingsrådet om deres og de underlagte etaters erfaringer på dette området herunder eventuelle problemer vedrørende nedgraderingsspørsmål.</article></article></li></ul></article></section></main></body></html>