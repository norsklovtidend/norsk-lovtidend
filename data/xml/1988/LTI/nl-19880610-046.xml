<!DOCTYPE html><html lang="no"><head><title>Lov om kabelsendingar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">LOV-1988-06-10-46</dd><dt class="dokid">DokumentID</dt><dd class="dokid">LTI/lov/1988-06-10-46</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 11</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-36</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-07-04</dd><dt class="titleShort">Korttittel</dt><dd class="titleShort">Lov nr. 46 om kabelsendingar</dd><dt class="title">Tittel</dt><dd class="title">Lov om kabelsendingar.</dd><dt class="miscInformation">Annet om dokumentet</dt><dd class="miscInformation">Ot.prp.nr.53 (1987–1988), Innst.O.nr.77 (1987–1988), Besl.O.nr.88 (1987–1988) Odels- og Lagtingsvedtak 30. mai og 2. juni 1988. Fremja av Kultur- og vitenskapsdepartementet.</dd><dt class="refid">RefID</dt><dd class="refid">lov/1988-06-10-46</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om kabelsendingar.<ul class="tocSubUl"><li>§ 1. Verkeområde</li><li>§ 2. Rett til formidling</li><li>§ 3. Formidlingspliktige kringkastingssendingar</li><li>§ 4. Val av kabelsendingar</li><li>§ 5. Ulovlege kabelsendingar</li><li>§ 6. Klagerett</li><li>§ 7. Klageorgan</li><li>§ 8. Straff</li><li>§ 9. Ikraftsetjing</li><li>§ 5. Styret<ul class="tocSubUl"><li>§ 9. Melding fra statsmyndighet</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1988-06-10-46" id="dokument"><h1>Lov om kabelsendingar.</h1><article class="defaultP" data-text-size="small">Endringar i:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 13. juni 1980 nr. 36 om kringkasting.</article></article></li></ul></article><article class="legalArticle" data-lovdata-URL="LTI/lov/1988-06-10-46/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Verkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med kabelsending er meint kringkastingssending i kabelnett.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kabelnett som er avgrensa til 25 bygningar og/eller 100 husstandar, er ikkje omfatta av denne lova.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Tele- og datatenester er ikkje omfatta av denne lova.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Kongen avgjer i forskrift eller enkeltvedtak kva som i tvilstilfelle skal reknast som kabelsending.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Kongen kan gi reglar om at lova heilt eller delvis skal gjelda på Svalbard og på den norske delen av kontinentalsokkelen.</article></article><article class="legalArticle" data-lovdata-URL="LTI/lov/1988-06-10-46/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rett til formidling</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alle tilgjengelege sendingar som oppfyller vilkåra for lovleg kringkastingssending, kan formidlast i kabelnett samtidig og uendra.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Program som er transporterte til kabelnettet ved radiobølgjer som ikkje er sette av til kringkastingsformål, kan formidlast samtidig og uendra i kabelnett, såframt formidlinga i kabelnettet oppfyller vilkåra for kabelsending. Avtalar om formidling av slike sendingar skal innehalda ein klausul om at norske kabelnett kan slutta seg til avtalen på like vilkår.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Program som ikkje fell inn under første eller andre ledd, kan berre formidlast dersom sendeselskapet har rett til kringkasting etter lov av 13. juni 1980 nr. 36 om kringkasting eller etter lov av 27. november 1987 nr. 71 om nærkringkasting.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Reglane om Klagenemnda for kringkastingsprogram i kringkastingslova kap. 4 og i lov om nærkringkasting § 9 gjeld for sendingar frå norske sendeselskap.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Kabeleigar eller den som disponerer kabelnettet, kan formidla informasjon om drifta av anlegget eller nye programtilbod.</article></article><article class="legalArticle" data-lovdata-URL="LTI/lov/1988-06-10-46/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Formidlingspliktige kringkastingssendingar</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kongen kan i forskrift gi reglar om at visse kringkastingssendingar skal formidlast i kabelnettet, og dei nærmare vilkåra for formidlinga. Nærkringkastingsnemnda kan i særlege tilfelle redusera talet på formidlingspliktige programkanaler.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kongen kan i forskrift gi reglar om avgift på formidling av betalingsfjernsyn, reglar for innkrevjing av slik avgift og korleis midlane skal nyttast.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kabeleigar eller den som disponerer kabelnettet, skal senda viktige meldingar frå offentleg styresmakt etter reglar Kongen fastset.</article></article><article class="legalArticle" data-lovdata-URL="LTI/lov/1988-06-10-46/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Val av kabelsendingar</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Abonnentane kan fastsetja kva for kabelsendingar som skal formidlast i kabelnettet i tillegg til eventuelle formidlingspliktige sendingar med heimel i § 3. Kabeleigar eller den som disponerer kabelnettet, skal opplysa abonnentane om dei tilgjengelege sendingane og vilkåra for mottak og formidling av dei.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kongen kan i forskrift eller enkeltvedtak gi reglar om framgangsmåte m.m. ved val av kabelsendingar.</article></article><article class="legalArticle" data-lovdata-URL="LTI/lov/1988-06-10-46/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ulovlege kabelsendingar</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Nærkringkastingsnemnda kan forby formidling av kringkastingssendingar frå andre land som<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">jamleg sender reklame i strid med norsk lov,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">jamleg sender program med pornografisk eller valdeleg innhald som er i strid med norsk lov,</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">jamleg sender program som kan vera skadelege for born og ungdom på tidspunkt born eller ungdom er ei dominerande sjåargruppe.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Nærkringkastingsnemnda kan gjera forbodet tidsavgrensa, eller oppheva forbod dersom grunnlaget for forbodet har falle bort.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Kongen kan i forskrift eller enkeltvedtak avgjera tvilsspørsmål etter denne paragrafen.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Kongen kan i forskrift gi nærmare reglar om reklame i kabelsendingar.</article></article><article class="legalArticle" data-lovdata-URL="LTI/lov/1988-06-10-46/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klagerett</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Abonnentar og kabeleigar eller den som disponerer kabelnettet, kan klaga over avgjerd som gjeld formidling av kabelsendingar etter denne lova, medrekna avgjerd om val av kabelsendingar. Klageretten gjeld ikkje avgjerd som Kongen gjer.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fristen for å klaga over formidling av kabelsendingar med innhald som nemnt i § 5 første leddet er to veker frå den dagen då programmet vart formidla i kabelnettet.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Kongen kan i forskrift gi reglar om avgrensingar i klageretten.</article></article><article class="legalArticle" data-lovdata-URL="LTI/lov/1988-06-10-46/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klageorgan</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Nærkringkastingsnemnda skal behandla klager sette fram i medhald av § 6. Kongen kan i forskrift gi reglar om saksbehandling for klagesaker.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Partane skal retta seg etter pålegg og vedtak frå Nærkringkastingsnemnda.</article></article><article class="legalArticle" data-lovdata-URL="LTI/lov/1988-06-10-46/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Den som med forsett eller aktlaust bryt reglar i denne lova eller i forskrifter gitt med heimel i denne lova eller pålegg og vedtak som Nærkringkastingsnemnda gjer, blir straffa med bøter eller fengsel opp til seks månader.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Er brot som nemnt i første leddet gjort av nokon som handla på vegner av eit selskap, ei foreining eller ei stifting, kan føretaket dømmast til å betala bot, sjølv om den som har gjort den straffskuldige handlinga, ikkje kan straffast. Er handlinga gjort for å fremja føretaket sine interesser, eller har føretaket hatt fordelar av handlinga, skal det reknast som skjerpande omstende.</article></article><article class="legalArticle" data-lovdata-URL="LTI/lov/1988-06-10-46/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikraftsetjing</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Lova blir sett i kraft frå den tid Kongen fastset.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Frå same tidspunkt blir det gjort følgjande endringar i lov 13. juni 1980 nr. 36 om kringkasting:</article> <article class="defaultP" margin-top="true">§ 1 nr. 4 blir oppheva. Nr. 5 og 6 i same paragraf blir nye nr. 4 og 5.</article> <article class="defaultP" margin-top="true">§ 15 nr. 3 skal lyda:<ul class="defaultList"><li data-li-identifier="3." data-name="3."><article class="listArticle" data-absoluteaddress="/paragraf/9/ledd/2/punkt/1/" id="paragraf-9-ledd-2-punkt-1"><span class="data-originalId">3.</span><article class="legalP" data-absoluteaddress="/paragraf/9/ledd/2/punkt/1/ledd/1/" id="paragraf-9-ledd-2-punkt-1-ledd-1">Reglene i dette kapittel gjelder tilsvarande kringkastingsvirksomhet som drives med løyve etter § 1 nr. 4.</article></article></li></ul></article> <article class="defaultP" margin-top="true">§ 5 skal lyda:</article></article><article class="legalArticle" data-lovdata-URL="LTI/lov/1988-06-10-46/§5" data-name="§5" data-partID="§5_1" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Styret</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/punkt/1/" id="paragraf-10-punkt-1"><span class="data-originalId">1.</span><article class="legalP" data-absoluteaddress="/paragraf/10/punkt/1/ledd/1/" id="paragraf-10-punkt-1-ledd-1">Styret leder virksomheten til Norsk rikskringkasting og treffer avgjørelse om fordeling av ressursene. Vedtektene for stiftelsen fastsettes av Kongen. Senere endringer i vedtektene fastsettes av stiftelsens styre. Endringene skal godkjennes av Kongen.</article><article class="legalP" data-absoluteaddress="/paragraf/10/punkt/1/ledd/2/" id="paragraf-10-punkt-1-ledd-2">Styret har ingen myndighet i løpende programvirksomhet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/punkt/2/" id="paragraf-10-punkt-2"><span class="data-originalId">2.</span><article class="legalP" data-absoluteaddress="/paragraf/10/punkt/2/ledd/1/" id="paragraf-10-punkt-2-ledd-1">Styret har sju medlemmer med personlige varamedlemmer.</article><article class="legalP" data-absoluteaddress="/paragraf/10/punkt/2/ledd/2/" id="paragraf-10-punkt-2-ledd-2">Formannen, nestformannen og tre medlemmer med personlige varamedlemmer oppnevnes av Kongen for fire år. To medlemmer, med personlige varamedlemmer, oppnevnes for to år etter forslag fra de tilsatte ved skriftlig valg. I vedtekt kan det fastsettes nærmere bestemmelser om valget, valgbarhet og bortfall av vervet.</article><article class="legalP" data-absoluteaddress="/paragraf/10/punkt/2/ledd/3/" id="paragraf-10-punkt-2-ledd-3">Ingen kan være med i styret mer enn åtte år.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/10/punkt/3/" id="paragraf-10-punkt-3"><span class="data-originalId">3.</span><article class="legalP" data-absoluteaddress="/paragraf/10/punkt/3/ledd/1/" id="paragraf-10-punkt-3-ledd-1">En representant fra Televerket møter i styret og deltar i drøftingene i saker som har interesse for Televerkets oppgaver.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/10/punkt/4/" id="paragraf-10-punkt-4"><span class="data-originalId">4.</span><article class="legalP" data-absoluteaddress="/paragraf/10/punkt/4/ledd/1/" id="paragraf-10-punkt-4-ledd-1">Styremedlemmene kan delta i drøftingene i Kringkastingsrådet.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/10/punkt/5/" id="paragraf-10-punkt-5"><span class="data-originalId">5.</span><article class="legalP" data-absoluteaddress="/paragraf/10/punkt/5/ledd/1/" id="paragraf-10-punkt-5-ledd-1">Styret skal hvert år legge fram for departementet:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/10/punkt/5/ledd/1/punkt/1/" id="paragraf-10-punkt-5-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/10/punkt/5/ledd/1/punkt/1/ledd/1/" id="paragraf-10-punkt-5-ledd-1-punkt-1-ledd-1">Melding om virksomheten i det foregående driftsår.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/10/punkt/5/ledd/1/punkt/2/" id="paragraf-10-punkt-5-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/10/punkt/5/ledd/1/punkt/2/ledd/1/" id="paragraf-10-punkt-5-ledd-1-punkt-2-ledd-1">Oppdatering av planene for inneværende driftsår på grunnlag av vedtatte rammebetingelser.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/10/punkt/5/ledd/1/punkt/3/" id="paragraf-10-punkt-5-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/10/punkt/5/ledd/1/punkt/3/ledd/1/" id="paragraf-10-punkt-5-ledd-1-punkt-3-ledd-1">Hovedtrekkene i Norsk rikskringkastings planer for det kommende år.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/10/punkt/5/ledd/1/punkt/4/" id="paragraf-10-punkt-5-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/10/punkt/5/ledd/1/punkt/4/ledd/1/" id="paragraf-10-punkt-5-ledd-1-punkt-4-ledd-1">Skisse til tiltak i de neste tre til fem år.</article></article></li></ul></article></article></li><li data-li-identifier="6." data-name="6."><article class="listArticle" data-absoluteaddress="/paragraf/10/punkt/6/" id="paragraf-10-punkt-6"><span class="data-originalId">6.</span><article class="legalP" data-absoluteaddress="/paragraf/10/punkt/6/ledd/1/" id="paragraf-10-punkt-6-ledd-1">Kongen gir instruks for styret.</article></article></li></ul> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" data-partID="§9_1" data-absoluteaddress="/paragraf/10/foreslåttparagraf/1/" id="paragraf-10-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Melding fra statsmyndighet</span></span><article class="legalP" data-absoluteaddress="/paragraf/10/foreslåttparagraf/1/ledd/1/" id="paragraf-10-foreslåttparagraf-1-ledd-1">Etter regler Kongen gir, skal Norsk rikskringkasting sende meldinger fra statsmyndighet når det har vesentlig betydning.</article><article class="legalP" data-absoluteaddress="/paragraf/10/foreslåttparagraf/1/ledd/2/" id="paragraf-10-foreslåttparagraf-1-ledd-2">Kongen kan gi forskrifter om Norsk rikskringkastings virksomhet under beredskap og krig.</article></article></article></main></body></html>