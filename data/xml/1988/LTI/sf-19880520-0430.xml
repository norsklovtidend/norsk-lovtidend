<!DOCTYPE html><html lang="no"><head><title>Forskrift om norsk linefiske i Islands sone i 1988.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-1988-05-20-430</dd><dt class="dokid">DokumentID</dt><dd class="dokid">LTI/forskrift/1988-05-20-430</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 10</dd><dt class="dateInForce">I kraft fra</dt><dd class="dateInForce">1988-05-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">1988-06-21</dd><dt class="title">Tittel</dt><dd class="title">Forskrift om norsk linefiske i Islands sone i 1988.</dd><dt class="refid">RefID</dt><dd class="refid">forskrift/1988-05-20-430</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om norsk linefiske i Islands sone i 1988.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-05-20-430" id="dokument"><h1>Forskrift om norsk linefiske i Islands sone i 1988.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 20. mai 1988 i medhold av lov av 3. juni 1983 nr. 40 om saltvannsfiske m.v. §§ 4, 5 og 9 og lov av 16. juni 1972 om regulering av deltagelsen i fisket § 6 fastsatt følgende forskrift:</article><article class="legalArticle" data-lovdata-URL="LTI/forskrift/1988-05-20-430/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norske fartøy å fiske med line i islandsk fiskerisoner.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hinder av forbudet i første ledd kan det fiskes 400 tonn kveite rund vekt i området mellom 12 og 200 n. mil fra de islandske grunnlinjer. Fangst av andre bunnfiskearter enn kveite er inkludert i kvoten.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Fiskeridirektøren avgjør hvilke fartøy som kan delta. Ved utvelgelsen skal det legges vekt på tidligere deltakelse i linefiske i islandsk sone.</article></article><article class="legalArticle" data-lovdata-URL="LTI/forskrift/1988-05-20-430/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridirektøren fastsetter fartøykvoter og siste startdato for fisket.</article></article><article class="legalArticle" data-lovdata-URL="LTI/forskrift/1988-05-20-430/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridirektøren kan stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/1988-05-20-430/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved fiske i området skal fartøyene følge de samme regler som islandske fiskere under samme slags fiske, bl.a. daglig gi melding om sine posisjoner m.v. til de islandske myndigheter.</article></article><article class="legalArticle" data-lovdata-URL="LTI/forskrift/1988-05-20-430/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartøyene skal gi melding til Fiskeridirektøren når de går fra norsk havn eller fra andre steder til fiskefeltene ved Island. Ved direkte avgang fra annet fiskefelt skal også fartøyets posisjon oppgis. Fartøyene skal ukentlig sende melding til Fiskeridirektøren over fangst i sonen siden siste melding. Videre skal fartøyene gi melding til Fiskeridirektøren med oppgave over fartøyets totalfangst i islandsk sone når sonen forlates. Fangstmeldingene skal være fordelt på fiskeslag og oppgis i kg rund (levende) vekt.</article></article><article class="legalArticle" data-lovdata-URL="LTI/forskrift/1988-05-20-430/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forsettlig eller uaktsom overtredelse av denne forskrift straffes i medhold av lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTI/forskrift/1988-05-20-430/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks og gjelder til og med 31. desember 1988.</article></article></main></body></html>