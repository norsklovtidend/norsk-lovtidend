<!DOCTYPE html><html lang="no"><head><title>Forskrift om opplysningsplikt overfor låntagere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:30</dd><dt class="legacyID">Datokode</dt><dd class="legacyID">FOR-1988-04-19-304</dd><dt class="dokid">DokumentID</dt><dd class="dokid">LTI/forskrift/1988-04-19-304</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 7</dd><dt class="dateInForce">I kraft fra</dt><dd class="dateInForce">1988-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-71/§19a</li></ul></dd><dt class="dateOfPublication">Kunngjort</dt><dd class="dateOfPublication">1988-05-11</dd><dt class="title">Tittel</dt><dd class="title">Forskrift om opplysningsplikt overfor låntagere.</dd><dt class="refid">RefID</dt><dd class="refid">forskrift/1988-04-19-304</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opplysningsplikt overfor låntagere.<ul class="tocSubUl"><li>§ 1. Følgende institusjoner har opplysningsplikt</li><li>§ 2. Opplysningsplikten gjelder overfor følgende låntagere:</li><li>§ 3. Hvilke lån opplysningsplikten gjelder for</li><li>§ 4. Hva opplysningsplikten omfatter</li><li>§ 5. Tidspunktet for opplysningsplikten</li><li>§ 6. Nærmere om regler for beregning av effektiv rente</li><li>§ 7. Ikrafttreden</li><li>Vedlegg</li></ul></li></ul></dd></dl></header><main class="documentBody" data-lovdata-URL="LTI/forskrift/1988-04-19-304" id="dokument"><h1>Forskrift om opplysningsplikt overfor låntagere.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 19. april 1988 med hjemmel i lov 11. juni 1976 nr. 71 om finansieringsvirksomhet § 19 a og § 21, jfr. § 1 nr. 4, jfr. kgl.res. 27. juni 1986 og kgl.res. 5. desember 1986.</article><article class="legalArticle" data-lovdata-URL="LTI/forskrift/1988-04-19-304/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Følgende institusjoner har opplysningsplikt</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Finansieringsselskaper</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Kredittforetak</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">c)</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Forretnings- og sparebanker</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/punkt/4/" id="paragraf-1-punkt-4"><span class="data-originalId">d)</span><article class="legalP" data-absoluteaddress="/paragraf/1/punkt/4/ledd/1/" id="paragraf-1-punkt-4-ledd-1">Livsforsikrings- og skadeforsikringsselskaper</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/1/punkt/5/" id="paragraf-1-punkt-5"><span class="data-originalId">e)</span><article class="legalP" data-absoluteaddress="/paragraf/1/punkt/5/ledd/1/" id="paragraf-1-punkt-5-ledd-1">Offentlige kredittinstitusjoner og fond</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/1/punkt/6/" id="paragraf-1-punkt-6"><span class="data-originalId">f)</span><article class="legalP" data-absoluteaddress="/paragraf/1/punkt/6/ledd/1/" id="paragraf-1-punkt-6-ledd-1">Overformynderier</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/1/punkt/7/" id="paragraf-1-punkt-7"><span class="data-originalId">g)</span><article class="legalP" data-absoluteaddress="/paragraf/1/punkt/7/ledd/1/" id="paragraf-1-punkt-7-ledd-1">Stiftelser</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/1/punkt/8/" id="paragraf-1-punkt-8"><span class="data-originalId">h)</span><article class="legalP" data-absoluteaddress="/paragraf/1/punkt/8/ledd/1/" id="paragraf-1-punkt-8-ledd-1">Pensjonskasser, pensjonsfond og andre pensjonsinnretninger under offentlig tilsyn.</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/1/punkt/9/" id="paragraf-1-punkt-9"><span class="data-originalId">i)</span><article class="legalP" data-absoluteaddress="/paragraf/1/punkt/9/ledd/1/" id="paragraf-1-punkt-9-ledd-1">Samvirkelag</article></article></li><li data-li-identifier="j)" data-name="j)"><article class="listArticle" data-absoluteaddress="/paragraf/1/punkt/10/" id="paragraf-1-punkt-10"><span class="data-originalId">j)</span><article class="legalP" data-absoluteaddress="/paragraf/1/punkt/10/ledd/1/" id="paragraf-1-punkt-10-ledd-1">Foretak som driver finansiell leasing.</article></article></li><li data-li-identifier="k)" data-name="k)"><article class="listArticle" data-absoluteaddress="/paragraf/1/punkt/11/" id="paragraf-1-punkt-11"><span class="data-originalId">k)</span><article class="legalP" data-absoluteaddress="/paragraf/1/punkt/11/ledd/1/" id="paragraf-1-punkt-11-ledd-1">Låne- og garantiformidlere ved formidling av lån, jfr. lov om finansieringsvirksomhet kapittel 5, dog gjelder ikke forskriftenes § 5 b) og c) for slik virksomhet.</article></article></li></ul></article><article class="legalArticle" data-lovdata-URL="LTI/forskrift/1988-04-19-304/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysningsplikten gjelder overfor følgende låntagere:</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Opplysningsplikten etter disse forskrifter gjelder for lån til andre enn de institusjoner som er nevnt i § 1.</article></article><article class="legalArticle" data-lovdata-URL="LTI/forskrift/1988-04-19-304/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvilke lån opplysningsplikten gjelder for</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Opplysningsplikten gjelder alle låneformer unntatt for lån som er gitt i tilknytning til kjøp som nevnt i lov av 21. juni 1985 nr. 82 om kredittkjøp m.v. § 3 og 5.</article></article><article class="legalArticle" data-lovdata-URL="LTI/forskrift/1988-04-19-304/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva opplysningsplikten omfatter</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det skal gis skriftlig opplysninger til låntagere om følgende forhold:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Lånets effektive rente jfr., disse forskrifters § 6 og vedlegg.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Nominell rentesats.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Om renten kapitaliseres (beregnes) forskudds- eller etterskuddsvis.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Hvor ofte renten kapitaliseres.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Tilbakebetalingsvilkårene. Opplysningene må omfatte hvilke beløp som skal betales ved de enkelte terminer i minst de tre første år av lånets løpetid. Disse skal være splittet opp i en avdragsdel og en del som omfatter renter, provisjoner og gebyrer. For resterende løpetid er det tilstrekkelig at årlig beløp som skal innbetales, oppgis.</article><article class="legalP" data-absoluteaddress="/paragraf/4/ledd/1/punkt/5/ledd/2/" id="paragraf-4-ledd-1-punkt-5-ledd-2">Dersom låntager krever det, skal samtlige terminbetalinger oppgis.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">Om adgang til regulering av rente, provisjoner og gebyrer med angivelse av eventuelle betingelser knyttet til opp- og nedjustering.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/4/ledd/1/punkt/7/" id="paragraf-4-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/4/ledd/1/punkt/7/ledd/1/" id="paragraf-4-ledd-1-punkt-7-ledd-1">Alle andre kostnader i forbindelse med lånet som belastes låntager. Det skal opplyses om det vil påløpe ytterligere kostnader (f.eks. offentlige gebyrer).</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/4/ledd/1/punkt/8/" id="paragraf-4-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/4/ledd/1/punkt/8/ledd/1/" id="paragraf-4-ledd-1-punkt-8-ledd-1">Eventuelle krav om innskuddskonti for terminbetalingene og renten på denne, eventuelle andre avtalebindinger långiver krever. Tilsvarende gjelder marginkonto ved factoring.</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/4/ledd/1/punkt/9/" id="paragraf-4-ledd-1-punkt-9"><span class="data-originalId">i)</span><article class="legalP" data-absoluteaddress="/paragraf/4/ledd/1/punkt/9/ledd/1/" id="paragraf-4-ledd-1-punkt-9-ledd-1">Eventuelle oppsigelseskostnader.</article></article></li><li data-li-identifier="j)" data-name="j)"><article class="listArticle" data-absoluteaddress="/paragraf/4/ledd/1/punkt/10/" id="paragraf-4-ledd-1-punkt-10"><span class="data-originalId">j)</span><article class="legalP" data-absoluteaddress="/paragraf/4/ledd/1/punkt/10/ledd/1/" id="paragraf-4-ledd-1-punkt-10-ledd-1">Konsekvenser av mislighold av låneavtalen; oppsigelse og eventuelle morarenter.</article></article></li><li data-li-identifier="k)" data-name="k)"><article class="listArticle" data-absoluteaddress="/paragraf/4/ledd/1/punkt/11/" id="paragraf-4-ledd-1-punkt-11"><span class="data-originalId">k)</span><article class="legalP" data-absoluteaddress="/paragraf/4/ledd/1/punkt/11/ledd/1/" id="paragraf-4-ledd-1-punkt-11-ledd-1">Hvilke regler som gjelder for låntagers rett til å innfri/nedbetale lånet raskere enn avtalt.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Effektiv rente skal gis med en nøyaktighet av minst 1/10 prosentenhet p.a.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det må fremgå klart hvilke kostnader som er tatt med i beregningen og hvilke som er holdt utenfor, jfr. § 6.</article></article><article class="legalArticle" data-lovdata-URL="LTI/forskrift/1988-04-19-304/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tidspunktet for opplysningsplikten</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Opplysningene skal gis låntager:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Før inngåelsen av låneavtalen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Samtidig med endring av lånevilkår som endrer lånets effektive rente med samlet mer enn 1/4 prosentenhet p.a. i forhold til den siste opplysning om den effektive rente som ble gitt låntager. Det skal gis opplysninger etter § 4 bokstavene a), b), e) og i). Det skal også opplyses om hvilke beløp som skal betales ved de enkelte terminer i minst ett år fremover. Det skal fremgå at långiver på forespørsel skal gi alle opplysninger etter § 4.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Ved løpende lån når låntager ber om slike opplysninger.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Ved enhver form for markedsføring (annonser o.l.) av lån hvor det gis opplysninger om kredittvilkår, skal effektiv rente, adgang til renteregulering og eventuelle etableringsgebyrer, oppgis.</article></article></li></ul></article></article><article class="legalArticle" data-lovdata-URL="LTI/forskrift/1988-04-19-304/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Nærmere om regler for beregning av effektiv rente</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><span class="miscHeadline"><i>Hva som menes med effektiv rente</i></span></article></li></ul><article class="legalP" data-absoluteaddress="/paragraf/6/ledd/1/" id="paragraf-6-ledd-1">Effektiv rente er den etterskuddsrente i prosent pr. år som medfører at summen av terminbetalingene neddiskontert til utbetalingstidspunktet (nåverdien) blir lik det utbetalte lånebeløp.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Alle kostnader som låntagere må betale for å oppnå lånet, inkluderes i beregningen. Offentlig gebyr (tinglysning m.v.), kostnader til takst og forsikringspremier skal holdes utenom. Likeledes eventuelle generelle sjekk- og giro-gebyr som er betaling for å nytte et bestemt betalingsinstrument, og eventuell beredskapsprovisjon når det er usikkerhet vedrørende utbetalingsdatoen.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Beregningen skal bygge på forutsetninger om at låneavtalen holdes, slik at eventuelle purringsomkostninger, strafferenter m.v. ikke tas med.<ul class="defaultList"><li data-li-identifier="2." data-name="2."><article class="listArticle" data-absoluteaddress="/paragraf/6/ledd/3/punkt/1/" id="paragraf-6-ledd-3-punkt-1"><span class="data-originalId">2.</span><span class="miscHeadline"><i>Nedbetalingslån</i></span></article></li></ul></article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Med nedbetalingslån menes lån som utbetales i en sum og nedbetales ved et eller flere avdrag.<ul class="defaultList"><li data-li-identifier="3." data-name="3."><article class="listArticle" data-absoluteaddress="/paragraf/6/ledd/4/punkt/1/" id="paragraf-6-ledd-4-punkt-1"><span class="data-originalId">3.</span><span class="miscHeadline"><i>Rammelån</i></span></article></li></ul></article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Med rammelån menes lån der låntager innenfor en gitt ramme kan trekke på lånet etter behov.</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Den effektive renten for rammelån vil være avhengig av utnyttingsgraden, dvs. det trukne beløp som andel av den bevilgede ramme. Det skal derfor opplyses om den effektive renten for minst fem standard utnyttingsgrader, hhv. 20 pst., 35 pst., 50., 75 pst. og 100 pst. av lånerammen.</article><article class="legalP" data-absoluteaddress="/paragraf/6/ledd/7/" id="paragraf-6-ledd-7">På forespørsel fra låntager skal det videre opplyses om den effektive rente på et bestemt gjennomsnittlig kredittbeløp.<ul class="defaultList"><li data-li-identifier="4." data-name="4."><article class="listArticle" data-absoluteaddress="/paragraf/6/ledd/7/punkt/1/" id="paragraf-6-ledd-7-punkt-1"><span class="data-originalId">4.</span><span class="miscHeadline"><i>Leasing og factoring</i></span></article></li></ul></article><article class="legalP" data-absoluteaddress="/paragraf/6/ledd/8/" id="paragraf-6-ledd-8">For leasing og factoring skal prisen for den finansielle del (kreditt-delen) omregnes til effektiv rente.</article><article class="legalP" data-absoluteaddress="/paragraf/6/ledd/9/" id="paragraf-6-ledd-9">Ved beregningen må det for leasing forutsettes at den avtalte leieperiode holdes. Det kan gjøres alternative beregninger bygd på forutsetninger som f.eks. eventuell fortsatt leie, overdragelsespris m.v., som viser hvordan den effektive rente varierer med brukers disposisjoner. Eventuelle kostnader til montering, frakt, vedlikehold og forsikring m.v. kan holdes utenom når de er spesifisert overfor bruker.</article><article class="legalP" data-absoluteaddress="/paragraf/6/ledd/10/" id="paragraf-6-ledd-10">For factoring kan betaling for utførte tjenester og betaling for overtagelse av kredittrisiko holdes utenom beregningen når disse er spesifisert overfor kunden. Dersom den effektive rente varierer med kundens disposisjoner må dette opplyses.</article><article class="legalP" data-absoluteaddress="/paragraf/6/ledd/11/" id="paragraf-6-ledd-11">På forespørsel fra låntager skal det både for leasing og factoring videre opplyses om den effektive rente ved bestemte disposisjoner.<ul class="defaultList"><li data-li-identifier="5." data-name="5."><article class="listArticle" data-absoluteaddress="/paragraf/6/ledd/11/punkt/1/" id="paragraf-6-ledd-11-punkt-1"><span class="data-originalId">5.</span><span class="miscHeadline"><i>Løpende lån</i></span></article></li></ul></article><article class="legalP" data-absoluteaddress="/paragraf/6/ledd/12/" id="paragraf-6-ledd-12">For løpende lån skal beregning av effektiv rente referere seg til restlån og fremtidige innbetalinger.</article></article><article class="legalArticle" data-lovdata-URL="LTI/forskrift/1988-04-19-304/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer i kraft fra 1. juli 1988. Ved disse forskriftenes ikrafttreden oppheves forskrifter om opplysningsplikt overfor låntagere fastsatt av Finansdepartementet 21. januar 1987 nr. 115.</article></article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-04-19-304/KAPITTEL_1" data-partID="k1"><h2>Vedlegg</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">A Nedbetalingslån jfr. forskriftenes § 6 pkt. 2.<ul class="defaultList"><li><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Når U = Utbetalt lånebeløp (netto), dvs. det samlede lånebeløpet fratrukket eventuelle renter, provisjoner og gebyrer som belastes låntager ved utbetalingen av lånet.</article></article></li><li><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Bj = Terminbetaling ved utløp av betalingstermin j.</article></article></li><li><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">j = Antall betalingsterminer i lånets løpetid (j=1,.....,n)</article></article></li><li><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">e = Antall betalingsterminer pr. år</article></article></li></ul><p class="leddfortsettelse">så er den effektive rente R definert som</p><ul class="defaultList"><li><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">R = ((1+i)<sup>e</sup> – 1) '100</article></article></li></ul><p class="leddfortsettelse">der i defineres ved formelen</p></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">B Rammelån jfr. forskriftene § 6 pkt. 3</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når k = gjennomsnittlig trukne utlån<ul class="defaultList"><li><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">a = gjennomsnittlig provisjons- og gebyrbeløp pr. rentetermin</article></article></li><li><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">p = antall renteterminer pr. år</article></article></li><li><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">r = nominell rente pr. år</article></article></li></ul></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Så beregnes effektiv rente etter følgende tilnærmingsformel:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Etableringsprovisjoner og -gebyrer skal fordeles likt på antall renteterminer det første året og inngår i beregningen sammen med øvrige provisjoner og gebyrer.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">C. Med terminbetaling forstås det beløp i form av avdrag, renter, provisjoner og gebyrer som låntager må betale i en betalingstermin.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Med betalingstermin menes perioden mellom en terminbetaling og den umiddelbart påfølgende terminbetaling.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Med provisjoner og gebyrer menes alle andre utgifter knyttet til lånet enn renter, som betales låntager. Se dog unntak i forskriftenes § 6 pkt. 1.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Med kapitalisering menes at rentebeløpet tillegges lånekapitalen.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Med rentetermin menes perioden mellom en kapitalisering og den umiddelbart påfølgende kapitalisering.</article></section></main></body></html>