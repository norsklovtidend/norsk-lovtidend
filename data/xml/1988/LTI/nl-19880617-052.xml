<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">LOV-1988-06-17-52</dd><dt class="dokid">DokumentID</dt><dd class="dokid">LTI/lov/1988-06-17-52</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 12</dd><dt class="dateInForce">I kraft fra</dt><dd class="dateInForce">1988-08-13</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-07-13</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.62 (1987–1988), Innst.O.nr.93 (1987–1988), Besl.O.nr.96 (1987–1988). Odels- og Lagtingsvedtak hhv. 6. og 10. juni 1988. Fremmet av Finans- og tolldepartementet.</dd><dt class="refid">RefID</dt><dd class="refid">lov/1988-06-17-52</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1988-06-17-52" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-06-17-52/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt (skatteloven) skal følgende bestemmelser lyde:</article> <article class="defaultP" margin-top="true">§ 15 første ledd d:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Personer som tar midlertidig opphold innen riket og fra herværende kilder for her utført personlig arbeide oppebærer lønn og annen godtgjørelse i offentlig eller privat tjeneste, herunder honorar, tantieme, provisjon, serveringspenger, drikkepenger og lignende ytelser. Forpliktet til å svare skatt er også i utlandet bosatte arbeidstakere som stilles til rådighet for andre for å utføre arbeid innen riket. I lønnen medregnes verdien av fritt hus og av kost og andre naturalytelser. Skatteplikten omfatter bare den således oppebårne inntekt. Unntatt fra denne skatteplikt er utenlandske kunstnere m.v. for så vidt angår inntekt opptjent ved engasjement i underholdningsøyemed (f.eks. som skuespillere, sangere, musikere, artister eller profesjonelle idrettsmenn).</article> <article class="defaultP" margin-top="true">§ 24 tredje ledd annet punktum:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Skipsførere og andre sjøfolk som er skattepliktige etter § 15 første ledd a, blir å iligne skatt i det distrikt, hvor rederiet har kontor, eller hvor bestyrelsen foregår, hvis de ikke har bopel eller hjem annetsteds innen riket.</article> <article class="defaultP" margin-top="true">§ 42 første ledd åttende og niende punktum:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Oppheves.</article> <article class="defaultP" margin-top="true">§ 42 tredje ledd m:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Følgende inntekter om bord på skip:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">verdien av fritt opphold om bord på fartøy og tariffmessig hyretillegg for egen kost,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">ekstrahyre, effektgodtgjørelse og annen godtgjørelse ved forlis,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">krigsrisikotillegg som er opptjent under fart i erklærte krigssoner.</article></article></li></ul></article> <article class="defaultP" margin-top="true">§ 44 nytt sekstende ledd:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Sjømenn kan kreve et særskilt fradrag med inntil 23 pst.– begrenset til kr. 45.000 – av skattepliktig inntekt om bord.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">Med sjømann skal forstås enhver som mer enn 30 dager sammenhengende er ansatt om bord i tjeneste hos rederiet eller hos arbeidsgiver som driver næringsvirksomhet om bord i norsk skip. Utenlandsk skip likestilles med norsk skip dersom norsk rederi har den virkelige ledelse av skipet eller forestår driften av det. Departementet kan bestemme at også andre utenlandske skip skal være likestilt med norske skip.</article><article class="legalP" data-absoluteaddress="/kapittel/1/ledd/6/punkt/1/ledd/2/" id="kapittel-1-ledd-6-punkt-1-ledd-2">Som sjømann regnes ikke arbeidstaker som er ansatt om bord bare i den tid skipet ligger ved land. Tilkommer arbeidstakeren særskilt fradrag etter dette ledd i inntekten den tid skipet er i fart, gis også fradrag i inntekt om bord i den tid skipet ligger ved land.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/6/punkt/2/" id="kapittel-1-ledd-6-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/6/punkt/2/ledd/1/" id="kapittel-1-ledd-6-punkt-2-ledd-1">Særskilt fradrag etter dette ledd gis ikke ved tjeneste om bord på<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/6/punkt/2/ledd/1/punkt/1/" id="kapittel-1-ledd-6-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/6/punkt/2/ledd/1/punkt/1/ledd/1/" id="kapittel-1-ledd-6-punkt-2-ledd-1-punkt-1-ledd-1">skip under 100 brutto registertonn,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/6/punkt/2/ledd/1/punkt/2/" id="kapittel-1-ledd-6-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/6/punkt/2/ledd/1/punkt/2/ledd/1/" id="kapittel-1-ledd-6-punkt-2-ledd-1-punkt-2-ledd-1">skip uten eget fremdriftsmaskineri,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/6/punkt/2/ledd/1/punkt/3/" id="kapittel-1-ledd-6-punkt-2-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/6/punkt/2/ledd/1/punkt/3/ledd/1/" id="kapittel-1-ledd-6-punkt-2-ledd-1-punkt-3-ledd-1">skip som vesentlig går i fart på norske innsjøer og elver,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/ledd/6/punkt/2/ledd/1/punkt/4/" id="kapittel-1-ledd-6-punkt-2-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/ledd/6/punkt/2/ledd/1/punkt/4/ledd/1/" id="kapittel-1-ledd-6-punkt-2-ledd-1-punkt-4-ledd-1">skip i stasjonær virksomhet og ferge- eller havnetrafikk eller annen virksomhet over begrenset fartsområde,</article></article></li><li data-li-identifier="e." data-name="e."><article class="listArticle" data-absoluteaddress="/kapittel/1/ledd/6/punkt/2/ledd/1/punkt/5/" id="kapittel-1-ledd-6-punkt-2-ledd-1-punkt-5"><span class="data-originalId">e.</span><article class="legalP" data-absoluteaddress="/kapittel/1/ledd/6/punkt/2/ledd/1/punkt/5/ledd/1/" id="kapittel-1-ledd-6-punkt-2-ledd-1-punkt-5-ledd-1">skip som tilhører Forsvaret,</article></article></li><li data-li-identifier="f." data-name="f."><article class="listArticle" data-absoluteaddress="/kapittel/1/ledd/6/punkt/2/ledd/1/punkt/6/" id="kapittel-1-ledd-6-punkt-2-ledd-1-punkt-6"><span class="data-originalId">f.</span><article class="legalP" data-absoluteaddress="/kapittel/1/ledd/6/punkt/2/ledd/1/punkt/6/ledd/1/" id="kapittel-1-ledd-6-punkt-2-ledd-1-punkt-6-ledd-1">fiske- og fangstfartøy i den tid fartøyet brukes til fiske eller fangst.</article></article></li></ul></article><article class="legalP" data-absoluteaddress="/kapittel/1/ledd/6/punkt/2/ledd/2/" id="kapittel-1-ledd-6-punkt-2-ledd-2">Kongen kan i særlige tilfelle dispensere fra unntaksbestemmelsene i a-f.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/6/punkt/3/" id="kapittel-1-ledd-6-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/6/punkt/3/ledd/1/" id="kapittel-1-ledd-6-punkt-3-ledd-1">Som inntekt om bord regnes enhver godtgjørelse som sjømannen får utbetalt gjennom arbeidsgiveren, samt serveringspenger, drikkepenger m.v. Som inntekt om bord regnes også fortjeneste som sjømannen har hatt ved salgsvirksomhet om bord. Det samme gjelder sykepenger, hyre og likestilte ytelser ved sykdom eller skade og som trer i stedet for inntekt om bord.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-06-17-52/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I gjelder fra og med inntektsåret 1989.</article></section></main></body></html>