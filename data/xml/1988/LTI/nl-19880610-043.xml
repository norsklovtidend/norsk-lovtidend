<!DOCTYPE html><html lang="no"><head><title>Lov om endring i Almindelig borgerlig Straffelov 22. mai 1902 nr. 10.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">LOV-1988-06-10-43</dd><dt class="dokid">DokumentID</dt><dd class="dokid">LTI/lov/1988-06-10-43</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 11</dd><dt class="dateInForce">I kraft fra</dt><dd class="dateInForce">1988-06-10</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-07-04</dd><dt class="titleShort">Korttittel</dt><dd class="titleShort">Lov nr. 43 om endr. i Almindelig borgerli</dd><dt class="title">Tittel</dt><dd class="title">Lov om endring i Almindelig borgerlig Straffelov 22. mai 1902 nr. 10.</dd><dt class="miscInformation">Annet om dokumentet</dt><dd class="miscInformation">Ot.prp.nr.45 (1987–1988), Innst.O.nr.63 (1987–1988), Besl.O.nr.73 (1987–1988) Odels- og Lagtingsvedtak hhv. 20. og 26. mai 1988. Fremmet av Justis- og politidepartementet.</dd><dt class="refid">RefID</dt><dd class="refid">lov/1988-06-10-43</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i Almindelig borgerlig Straffelov 22. mai 1902 nr. 10.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1988-06-10-43" id="dokument"><h1>Lov om endring i Almindelig borgerlig Straffelov 22. mai 1902 nr. 10.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-06-10-43/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Almindelig borgerlig Straffelov 22. mai 1902 nr. 10 gjøres følgende endring:</article> <article class="defaultP" margin-top="true">Ny § 162 a skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Den som mottar eller skaffer seg eller andre del i utbytte av en narkotikaforbrytelse, eller som yter bistand til å sikre slikt utbytte for en annen, straffes for utbytteheleri med bøter eller fengsel inntil 2 år. Som å yte bistand regnes blant annet det å innkreve, oppbevare, skjule, transportere, sende eller la investere utbyttet. Likestilt med utbyttet er gjenstand eller tjeneste som trer istedenfor utbyttet.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Grovt utbytteheleri straffes med fengsel inntil 10 år. Ved avgjørelsen av om overtredelsen er grov, skal det legges vekt på verdien av det utbyttet heleren har hatt befatning med, størrelsen på den eventuelle fordelen heleren har mottatt eller skaffet seg eller andre, art og mengde av det stoffet utbyttet knytter seg til, og omstendighetene ved overtredelsen for øvrig. Under særdeles skjerpende omstendigheter kan fengsel inntil 21 år idømmes.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Uaktsomt utbytteheleri straffes med bøter eller fengsel inntil 2 år.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Straff etter denne paragrafen får likevel ikke anvendelse på den som mottar utbyttet til vanlig underhold av seg selv eller andre fra en som plikter å yte slikt underhold, eller på en som mottar utbyttet som normalt vederlag for vanlige forbruksvarer, bruksting eller tjenester.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-06-10-43/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft straks.</article></section></main></body></html>