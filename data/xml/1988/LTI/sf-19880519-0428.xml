<!DOCTYPE html><html lang="no"><head><title>Forskrift om arbeidstidsregistrering og innretning og føring av arbeidstidsskjema.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1988-05-19-428</dd><dt class="dokid">DokumentID</dt><dd class="dokid">LTI/forskrift/1988-05-19-428</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 10</dd><dt class="dateInForce">I kraft fra</dt><dd class="dateInForce">1988-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-06-03-50/§13</li><li>forskrift/1988-03-28-4320</li></ul></dd><dt class="dateOfPublication">Kunngjort</dt><dd class="dateOfPublication">1988-06-21</dd><dt class="title">Tittel</dt><dd class="title">Forskrift om arbeidstidsregistrering og innretning og føring av arbeidstidsskjema.</dd><dt class="refid">RefID</dt><dd class="refid">forskrift/1988-05-19-428</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om arbeidstidsregistrering og innretning og føring av arbeidstidsskjema.</li></ul></dd></dl></header><main class="documentBody" data-lovdata-URL="LTI/forskrift/1988-05-19-428" id="dokument"><h1>Forskrift om arbeidstidsregistrering og innretning og føring av arbeidstidsskjema.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 19. mai 1988 fastsatt ovennevnte forskrift med vedlegg.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 3. juni 1977 nr. 50 om arbeidstiden på skip § 13 nr. 2, jfr. Utenriksdepartementets delegeringsvedtak av 28. mars 1988.</article><article class="legalP" data-absoluteaddress="/ledd/3/" id="ledd-3">Bakgrunnen for forskriften er at en bredt sammensatt arbeidsgruppe, med representanter fra de sentrale arbeidstaker- og arbeidsgiverorganisasjoner, fremla et forslag om at den någjeldende ordning med føring av overtidsjournal og overtidsbok ble erstattet med en ordning med arbeidstidsregistrering, der den totale daglige arbeidstid ble registrert på et fastsatt skjema.</article><article class="legalP" data-absoluteaddress="/ledd/4/" id="ledd-4">Ved den nye registreringsordningen oppnås et bedre grunnlag for kontroll med at lovens rammer for arbeidstidens lengde m.v. overholdes, samtidig som det oppnås effektivisering i forhold til dagens system. Også en økende overgang til databasert føring av skipets regnskaper, med tilhørende overføring av informasjon fra skipet til rederikontoret på land via moderne telekommunikasjon tilsa en endring av både den gjeldende registreringsordning og av formularene.</article><article class="legalP" data-absoluteaddress="/ledd/5/" id="ledd-5">For å ha den nødvendige hjemmel til å fastsette den nye forskriften, ble det ved lov av 11. mars 1988 nr. 11 vedtatt endring i lov av 3. juni 1977 nr. 50 om arbeidstiden på skip.</article><article class="legalP" data-absoluteaddress="/ledd/6/" id="ledd-6">Det presiseres for øvrig at forskriften gjelder både for skip i det ordinære norske register og skip i Norsk Internasjonalt Skipsregister.</article><article class="legalP" data-absoluteaddress="/ledd/7/" id="ledd-7">Forskriften trer i kraft 1. august 1988.</article><article class="legalP" data-absoluteaddress="/ledd/8/" id="ledd-8">Arbeidstidsskjemaet kan fås ved henvendelse til Nautisk forlag, Postboks 903 Sentrum, 0104 Oslo 1.</article><article class="legalP" data-absoluteaddress="/ledd/9/" id="ledd-9">Forskriften vil bli inntatt i Skipskontrollens regler og omtalt i meddelelser fra Sjøfartsdirektoratet. Den kan fås ved henvendelse til Sjøfartsdirektoratet. ekspedisjonen, Postboks 8132 dep., 0032 Oslo 1.</article></main></body></html>