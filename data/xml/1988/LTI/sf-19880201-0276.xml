<!DOCTYPE html><html lang="no"><head><title>Forskrift om eksamener ved Statens bibliotekhøgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">FOR-1988-02-01-276</dd><dt class="dokid">DokumentID</dt><dd class="dokid">LTI/forskrift/1988-02-01-276</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 7</dd><dt class="dateInForce">I kraft fra</dt><dd class="dateInForce">1988-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58</li></ul></dd><dt class="dateOfPublication">Kunngjort</dt><dd class="dateOfPublication">1988-05-11</dd><dt class="title">Tittel</dt><dd class="title">Forskrift om eksamener ved Statens bibliotekhøgskole.</dd><dt class="refid">RefID</dt><dd class="refid">forskrift/1988-02-01-276</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamener ved Statens bibliotekhøgskole.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-02-01-276" id="dokument"><h1>Forskrift om eksamener ved Statens bibliotekhøgskole.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 1. februar 1988 med hjemmel i lov 19. juni 1970 om eksamener og grader ved universiteter og høgskoler og kgl.res. av 20. februar 1981.</article><article class="legalArticle" data-lovdata-URL="LTI/forskrift/1988-02-01-276/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Høgskolen avholder:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Bibliotekareksamen, basert på 3-årig grunnutdanning.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Fageksamener for studier fra 1/2 – 1 år. Slike fageksamener bygger på annen fagutdanning og kan også tas av studenter med grunnutdanning fra andre høgskoler og universiteter.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Hovedfageksamen, basert på 2-årig studier ut over grunnutdanning nevnt under pkt. a</article></article></li></ul></article></article><article class="legalArticle" data-lovdata-URL="LTI/forskrift/1988-02-01-276/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Departementet fastsetter, etter forslag fra høgskolen og det regionale høgskolestyret, hvilke fageksamener/studier høgskolen skal gi og på hvilke områder det kan gis hovedfagsstudier. Høgskolens øverste interne organ fastsetter fagplanen.</article></article><article class="legalArticle" data-lovdata-URL="LTI/forskrift/1988-02-01-276/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Bibliotekareksamen, fageksamen og hovedfagseksamen kan bestå av flere faggrupper/delfageksamener. En faggruppeeksamen er en større integrert eksamen som dekker flere delfag.</article></article><article class="legalArticle" data-lovdata-URL="LTI/forskrift/1988-02-01-276/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved eksamen kan benyttes 2 skalaer:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Graderte karakterer fra 1.0 til 6.0 hvor 1 er beste karakter. Ved karakter dårligere enn 4.0 er eksamen ikke bestått og det oppgis ikke tallkarakter.</article></article></li><li data-li-identifier="2)" data-name="2)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Bestått eller Ikke bestått</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Graderte karakterer benyttes ved alle faggruppeeksamener. For øvrig fastsetter høgskolen hvilken skala som skal benyttes innenfor de forskjellige emner.</article></article><article class="legalArticle" data-lovdata-URL="LTI/forskrift/1988-02-01-276/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Høgskolen fastsetter nærmere regler om forprøver, krav til tilstedeværelse, krav om at bestemt eksamen eller annen prøve som må være bestått innen ny studieenhet påbegynnes, eller krav om innlevering av særarbeider som semesteroppgave, hovedfagsoppgave m.v.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Eksamen kan være så vel skriftlig som muntlig og avlegges til den tid som følger av fagplanene. Høgskolen kan etter søknad gjøre unntak fra denne bestemmelse.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Høgskolen kan fastsette andre eksamensformer.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Nærmere regler om oppmelding til eksamen, evaluering og når eksamen skal holdes, fastsettes av høgskolen og tas inn i studieplanen.</article></article><article class="legalArticle" data-lovdata-URL="LTI/forskrift/1988-02-01-276/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved eksamen som oppgis på vitnemålet skal det normalt i tillegg til faglærer, benyttes ekstern sensor oppnevnt av høgskolens øverste organ.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Sensorene skal ha minst en av følgende kvalifikasjoner:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">være ansatt på høgskolelektor-/amanuensisnivå eller høyere ved universitet/høgskole eller annen forskningsinstitusjon</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">ha erfaring som sensor i vedkommende fag ved universitet eller høgskole</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/3/" id="paragraf-6-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/3/ledd/1/" id="paragraf-6-ledd-2-punkt-3-ledd-1">gjennom yrkespraksis være særlig kvalifisert innen vedkommende fag</article></article></li><li data-li-identifier="-" data-name="-"><article class="listArticle" data-absoluteaddress="/paragraf/6/ledd/2/punkt/4/" id="paragraf-6-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/6/ledd/2/punkt/4/ledd/1/" id="paragraf-6-ledd-2-punkt-4-ledd-1">sensor og faglærer fastsetter karakteren i fellesskap. Ved uenighet avgjør sensor karakteren.</article></article></li></ul></article></article><article class="legalArticle" data-lovdata-URL="LTI/forskrift/1988-02-01-276/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For kandidater med gyldig forfall holdes utsatt prøve. Kandidater som ikke har bestått ordinær eksamen har rett til ny prøve, som holdes samtidig med utsatt prøve.</article></article><article class="legalArticle" data-lovdata-URL="LTI/forskrift/1988-02-01-276/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">En student kan ikke framstille seg til samme eksamen mer enn 3 ganger. I særlige tilfelle kan høgskolen gjøre unntak fra dette.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Når en kandidat har avlagt eksamen på nytt, gjelder beste karakter.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Høyskolen kan fastsette nærmere regler for deltidsstudenters adgang til eksamen.</article></article><article class="legalArticle" data-lovdata-URL="LTI/forskrift/1988-02-01-276/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Eksamensvitnemålet skal inneholde de karakterer som er oppnådd, tittel på spesialarbeid, samt de enkelte fags omfang og prøveformer. Kandidater som har avlagt faggruppe- og delfageksamener, kan få bevitnelse for dette. På bevitnelser og vitnemål skal det angis når eksamen er avlagt.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Kandidat som etter fullført eksamen på nytt avlegger eksamen i emner som inngår i vedkommende fageksamen, eller tar andre eksamener som kan inngå i den, kan kreve å få nytt vitnemål.</article></article><article class="legalArticle" data-lovdata-URL="LTI/forskrift/1988-02-01-276/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Høgskolen kan frita en kandidat for faggruppe- eller delfageksamen etter bestemmelsene i §§ 5 og 6 i lov av 19. juni 1970 om eksamener og grader ved universiteter og høgskoler.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Høgskolens avgjørelse kan påklages til departementet. Opplysninger om generelle fritak tas inn i studieplanen.</article></article><article class="legalArticle" data-lovdata-URL="LTI/forskrift/1988-02-01-276/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft straks.</article></article></main></body></html>