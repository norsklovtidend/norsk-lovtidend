<!DOCTYPE html><html lang="no"><head><title>Forskrift om endringer i reglement for kursnotering av verdipapirer (børsreglementet), Oslo Børs.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">FOR-1988-03-10-222</dd><dt class="dokid">DokumentID</dt><dd class="dokid">LTI/forskrift/1988-03-10-222</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 5</dd><dt class="dateInForce">I kraft fra</dt><dd class="dateInForce">1988-05-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-01-08-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1931-06-19-19/§25</li><li>forskrift/1987-06-19-543</li></ul></dd><dt class="dateOfPublication">Kunngjort</dt><dd class="dateOfPublication">1988-04-08</dd><dt class="title">Tittel</dt><dd class="title">Forskrift om endringer i reglement for kursnotering av verdipapirer (børsreglementet), Oslo Børs.</dd><dt class="refid">RefID</dt><dd class="refid">forskrift/1988-03-10-222</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i reglement for kursnotering av verdipapirer (børsreglementet), Oslo Børs.<ul class="tocSubUl"><li>§ 8. Børstid og ledelse</li><li>§ 10. Deltagelse i handelen på Oslo Børs</li><li>§ 11. Kursnotering</li><li>§ 14. Forstyrrelser</li></ul></li></ul></dd></dl></header><main class="documentBody" data-lovdata-URL="LTI/forskrift/1988-03-10-222" id="dokument"><h1>Forskrift om endringer i reglement for kursnotering av verdipapirer (børsreglementet), Oslo Børs.</h1><article class="legalP" data-absoluteaddress="/ledd/1/" id="ledd-1">Finansdepartementet har 10. mars 1988 endret reglement for kursnotering av verdipapirer, Oslo Børs av 8. januar 1988 nr. 8:</article><article class="legalP" data-absoluteaddress="/ledd/2/" id="ledd-2">Vedtaket er truffet i medhold av lov om børser 19. juni 1931 nr. 19 § 25, jf. kgl.res. 19. juni 1987 nr. 543.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" data-partID="§8" data-absoluteaddress="/foreslåttparagraf/1/" id="foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Børstid og ledelse</span></span><article class="legalP" data-absoluteaddress="/foreslåttparagraf/1/ledd/1/" id="foreslåttparagraf-1-ledd-1">Offisiell kursnotering av verdipapirer finner sted på Børsen hver arbeidsdag, unntatt lørdager, til de tider som Børskomitéen fastsetter, og under ledelse av en av Børskomitéen utpekte ansvarlig.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" data-partID="§10" data-absoluteaddress="/foreslåttparagraf/2/" id="foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Deltagelse i handelen på Oslo Børs</span></span><article class="legalP" data-absoluteaddress="/foreslåttparagraf/2/ledd/1/" id="foreslåttparagraf-2-ledd-1">Medlemmene av Kursnoteringsutvalget må være representert under handelen på Oslo Børs ved person som har fondsmeglerbevilling eller ved fullmektig.</article><article class="legalP" data-absoluteaddress="/foreslåttparagraf/2/ledd/2/" id="foreslåttparagraf-2-ledd-2">For å kunne delta i handelen må vedkommende<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/foreslåttparagraf/2/ledd/2/punkt/1/" id="foreslåttparagraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/foreslåttparagraf/2/ledd/2/punkt/1/ledd/1/" id="foreslåttparagraf-2-ledd-2-punkt-1-ledd-1">være over 23 år.</article></article></li><li data-li-identifier="b)" data-name="b)"><article class="listArticle" data-absoluteaddress="/foreslåttparagraf/2/ledd/2/punkt/2/" id="foreslåttparagraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/foreslåttparagraf/2/ledd/2/punkt/2/ledd/1/" id="foreslåttparagraf-2-ledd-2-punkt-2-ledd-1">ha fullført et gulv handels-kurs etter Børskomitéens nærmere bestemmelse.</article></article></li><li data-li-identifier="c)" data-name="c)"><article class="listArticle" data-absoluteaddress="/foreslåttparagraf/2/ledd/2/punkt/3/" id="foreslåttparagraf-2-ledd-2-punkt-3"><span class="data-originalId">c)</span><article class="legalP" data-absoluteaddress="/foreslåttparagraf/2/ledd/2/punkt/3/ledd/1/" id="foreslåttparagraf-2-ledd-2-punkt-3-ledd-1">ha vært tilstede daglig som assistent for fondsmeglerforetakets bevillingshaver eller fullmektig under gulvhandelen i 2 – to – måneder. Børskomitéen kan fastsette regler for assistentens fremmøte i denne perioden. En assistent kan ikke slutte forretninger på vegne av fondsmeglerforetaket.</article></article></li></ul></article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" data-partID="§11" data-absoluteaddress="/foreslåttparagraf/3/" id="foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Kursnotering</span></span><article class="legalP" data-absoluteaddress="/foreslåttparagraf/3/ledd/1/" id="foreslåttparagraf-3-ledd-1">Kursnoteringen foregår ved at meglerne anmelder sine bud/tilbud i børsnoterte verdipapirer til Oslo Børs etter prosedyrereglene nedenfor.</article><article class="legalP" data-absoluteaddress="/foreslåttparagraf/3/ledd/2/" id="foreslåttparagraf-3-ledd-2">Meglerne er forpliktet av sine bud/tilbud så lenge disse er registrert av Oslo Børs.</article><article class="legalP" data-absoluteaddress="/foreslåttparagraf/3/ledd/3/" id="foreslåttparagraf-3-ledd-3">Meglere skal rapportere all omsetning i børsnoterte verdipapirer til Oslo Børs etter Børskomitéens bestemmelse.</article><article class="legalP" data-absoluteaddress="/foreslåttparagraf/3/ledd/4/" id="foreslåttparagraf-3-ledd-4">En av Børskomitéen bemyndiget person har overoppsyn med kursnoteringen og påser at de til enhver tid gjeldende regler følges. Vedkommende avgjør også tvilsspørsmål som måtte oppstå under kursnoteringen.</article><article class="legalP" data-absoluteaddress="/foreslåttparagraf/3/ledd/5/" id="foreslåttparagraf-3-ledd-5">Kursnoteringen foregår ved at meglerne anmelder sine bud/tilbud til Oslo Børs.</article><article class="legalP" data-absoluteaddress="/foreslåttparagraf/3/ledd/6/" id="foreslåttparagraf-3-ledd-6">Frem til kl. 10.00 (før åpningsperioden) er det anledning til å anmelde kjøps- og salgsordre i de børsnoterte verdipapirer. Disse må være på et helt antall åpningsposter. En åpningspost er et fastsatt antall børsposter. Børspostenes størrelse fastsettes av Børskomitéen. Disse bud/tilbud er ikke tilgjengelig for andre meglere. Kl 10.00 foretar Oslo Børs tildeling på bakgrunn av anmeldte bud/tilbud, og dagens åpningskurs etableres i de verdipapirer der omsetning kan finne sted.</article><article class="legalP" data-absoluteaddress="/foreslåttparagraf/3/ledd/7/" id="foreslåttparagraf-3-ledd-7">Bud/tilbud som ikke har fått tildeling ved børsåpning er med i den videre kursnotering så lenge disse ikke trekkes tilbake. Kursnoteringen fortsetter så fram til kl 15.00 ved at meglerne anmelder nye bud/tilbud til Oslo Børs på hele antall børsposter. Disse bud/tilbud gjøres tilgjengelige for samtlige meglere på Børsen.</article><article class="legalP" data-absoluteaddress="/foreslåttparagraf/3/ledd/8/" id="foreslåttparagraf-3-ledd-8">Avtale om omsetning gjøres muntlig mellom to meglere. Selger skal melde omsetningen til Oslo Børs umiddelbart og kjøper skal innen 5 minutter bekrefte denne. Overskrides fristen for bekreftelse er kjøper allikevel bundet, men selger er ikke lenger bundet av avtalen om omsetning, og det står selger fritt å annullere eller opprettholde avtalen.</article><article class="legalP" data-absoluteaddress="/foreslåttparagraf/3/ledd/9/" id="foreslåttparagraf-3-ledd-9">I løpet av børsdagen kan det også anmeldes oddlot-ordre. En oddlot-ordre må være på et volum som er mindre enn en børspost. Umiddelbart etter at den offisielle noteringen er avsluttet (kl 15.00), foretar Oslo Børs tildeling i disse ordre. Omsetningen blir foretatt på dagens siste omsetningskurs i de aktuelle verdipapirer.</article><article class="legalP" data-absoluteaddress="/foreslåttparagraf/3/ledd/10/" id="foreslåttparagraf-3-ledd-10">En kjøper/selger er forpliktet til å motta/levere verdipapirer i hele børsposter som er mindre enn det volum som er budt på/budt ut.</article><article class="legalP" data-absoluteaddress="/foreslåttparagraf/3/ledd/11/" id="foreslåttparagraf-3-ledd-11">En kjøper/selger er forpliktet av sitt bud/tilbud så lenge dette er registrert av Oslo Børs med mindre dette beror på en åpenbar feiltagelse.</article><article class="legalP" data-absoluteaddress="/foreslåttparagraf/3/ledd/12/" id="foreslåttparagraf-3-ledd-12">Enhver henstilling om å annullere eller forandre en bekreftet omsetning må avvises med mindre dette beror på en åpenbar feiltagelse.</article><article class="legalP" data-absoluteaddress="/foreslåttparagraf/3/ledd/13/" id="foreslåttparagraf-3-ledd-13">Omsetning i børsnoterte verdipapirer, som avtales utenom den prosedyre som er beskrevet ovenfor, men innenfor den tid kursnoteringen pågår, skal rapporteres av selgende megler til Oslo Børs innen 5 minutter etter avtale om omsetning. Tilsvarende rapporteringsplikt gjelder for kjøpende megler hvis vedkommende foretar en transaksjon med en selger som ikke har sete på Oslo Børs eller kjøpet skjer på «egen bok» i forbindelse med market making/selvinntrede.</article><article class="legalP" data-absoluteaddress="/foreslåttparagraf/3/ledd/14/" id="foreslåttparagraf-3-ledd-14">Omsetning i børsnoterte verdipapirer, som omsettes utenom den tid kursnoteringen pågår, skal rapporteres av selgende megler til Oslo Børs senest kl 10.00 den påfølgende børsdag.</article></article> <article class="defaultP" margin-top="true">§ 13 Korrigering av kurser – utgår</article> <article class="defaultP" margin-top="true">Gjeldende § 14 blir ny § 13.</article> <article class="defaultP" margin-top="true">§ 15 Omsetningsbeløp – utgår</article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" data-partID="§14" data-absoluteaddress="/foreslåttparagraf/4/" id="foreslåttparagraf-4"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Forstyrrelser</span></span><article class="legalP" data-absoluteaddress="/foreslåttparagraf/4/ledd/1/" id="foreslåttparagraf-4-ledd-1">Unødvendige forstyrrelser eller annen utilbørlig oppførsel på børsgulvet er forbudt. Overtredelse vil medføre bortvisning.</article></article> <article class="defaultP" margin-top="true">Den gamle § 16 går ut.</article> <article class="defaultP" margin-top="true">Gjeldende §§ 17-21 blir nye §§ 15-19.</article></main></body></html>