<!DOCTYPE html><html lang="no"><head><title>Forskrift om behandling av saker om bedriftserverv etter prislovens § 42 a.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:15</dd><dt class="legacyID">Datokode</dt><dd class="legacyID">FOR-1988-07-08-559</dd><dt class="dokid">DokumentID</dt><dd class="dokid">LTI/forskrift/1988-07-08-559</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 13</dd><dt class="dateInForce">I kraft fra</dt><dd class="dateInForce">1988-11-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1953-06-26-4/§42</li></ul></dd><dt class="dateOfPublication">Kunngjort</dt><dd class="dateOfPublication">1988-07-29</dd><dt class="title">Tittel</dt><dd class="title">Forskrift om behandling av saker om bedriftserverv etter prislovens § 42 a.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 8. juli 1988 med hjemmel i lov av 26. juni 1953 nr. 4 om kontroll og regulering av priser, utbytte og konkurranseforhold, § 42 a. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">forskrift/1988-07-08-559</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om behandling av saker om bedriftserverv etter prislovens § 42 a.<ul class="tocSubUl"><li>§ 1. Prisdirektoratets behandling</li><li>§ 2. Prisrådets behandling</li><li>§ 3. Frist for Prisrådets inngrep</li><li>§ 4. Fristforlengelse</li><li>§ 5. Endelig frist for inngrep</li><li>§ 6. Pålegg om å melde bedriftserverv</li><li>§ 7. Gjennomføring og utfylling</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1988-07-08-559" id="dokument"><h1>Forskrift om behandling av saker om bedriftserverv etter prislovens § 42 a.</h1><article class="legalArticle" data-lovdata-URL="LTI/forskrift/1988-07-08-559/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Prisdirektoratets behandling</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Dersom Prisdirektoratet finner at det kan være grunnlag for inngrep mot et bedriftserverv etter prislovens § 42 a, skal direktoratet søke å oppnå en løsning i saken ved at partene i avtalen om bedriftservervet frivillig foretar endringer med hensyn til ervervet eller om nødvendig avstår fra dette.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Prisdirektoratet kan også etter anmodning av Prisrådet eller i andre tilfeller enn nevnt i første ledd, ta et bedriftserverv opp til behandling etter prislovens § 42 a.</article></article><article class="legalArticle" data-lovdata-URL="LTI/forskrift/1988-07-08-559/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Prisrådets behandling</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Dersom Prisdirektoratet ikke oppnår slik frivillig ordning som nevnt i § 1 første ledd, skal direktoratet gi innstilling til Prisrådet om inngrep mot bedriftservervet etter prislovens § 42 a. Partene skal få kopi av innstillingen samtidig med at den sendes til Prisrådet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Prisrådet behandler saken i møte der partene innkalles og gis adgang til å gjøre rede for sitt syn.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Etter at partene og andre innkalte har forlatt møtet, tar Prisrådet saken opp til avgjørelse etter endelig innstilling fra Prisdirektoratet.</article></article><article class="legalArticle" data-lovdata-URL="LTI/forskrift/1988-07-08-559/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Frist for Prisrådets inngrep</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Prisrådet kan gjøre inngrep mot et bedriftserverv etter prislovens § 42 a innen 3 måneder etter at Prisdirektoratet har brakt saken inn for rådet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Etter at fristen i første ledd er løpt ut, kan Prisrådet likevel gjøre inngrep mot bedriftservervet dersom partene har gitt uriktige opplysninger eller forholdene er endret i vesentlig grad.</article></article><article class="legalArticle" data-lovdata-URL="LTI/forskrift/1988-07-08-559/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fristforlengelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Prisrådets formann kan forlenge fristen etter § 3 første ledd med inntil 3 måneder dersom partene har forsinket behandlingen av saken eller det ellers foreligger særlige forhold.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fristen i § 3 første ledd gjelder ikke dersom partene samtykker i lengre frist.</article></article><article class="legalArticle" data-lovdata-URL="LTI/forskrift/1988-07-08-559/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endelig frist for inngrep</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det kan ikke gripes inn mot et bedriftserverv etter prislovens § 42 a senere enn 1 år etter at det er inngått endelig avtale om ervervet. Der særlige grunner taler for det, kan Prisrådet forlenge denne fristen med inntil 1 år.</article></article><article class="legalArticle" data-lovdata-URL="LTI/forskrift/1988-07-08-559/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Pålegg om å melde bedriftserverv</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Prisdirektoratet kan fastsette bestemmelser om at det skal sendes melding om bedriftserverv i bestemte bransjer eller om bedriftserverv som gjelder bestemte ervervsdrivende.</article></article><article class="legalArticle" data-lovdata-URL="LTI/forskrift/1988-07-08-559/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring og utfylling</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forbruker- og administrasjonsdepartementet kan fastsette nærmere bestemmelser om gjennomføring og utfylling av forskriftene.</article></article><article class="legalArticle" data-lovdata-URL="LTI/forskrift/1988-07-08-559/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriftene trer i kraft 1. november 1988.</article></article></main></body></html>