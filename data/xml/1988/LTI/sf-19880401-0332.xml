<!DOCTYPE html><html lang="no"><head><title>Utfyllende forskrift for statskontrollert produksjon og godkjenning av rotvekstfrø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-1988-04-01-332</dd><dt class="dokid">DokumentID</dt><dd class="dokid">LTI/forskrift/1988-04-01-332</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 8</dd><dt class="dateInForce">I kraft fra</dt><dd class="dateInForce">1988-04-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-05-26</dd><dt class="title">Tittel</dt><dd class="title">Utfyllende forskrift for statskontrollert produksjon og godkjenning av rotvekstfrø.</dd><dt class="refid">RefID</dt><dd class="refid">forskrift/1988-04-01-332</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Utfyllende forskrift for statskontrollert produksjon og godkjenning av rotvekstfrø.<ul class="tocSubUl"><li>1. Gyldighetsområde</li><li>2. Administrasjon</li><li>3. Klasser av statskontrollert rotvekstfrø</li><li>4. Godkjenning av dyrker og dyrkingssted</li><li>5. Godkjenning av utleggsarealenes størrelse</li><li>6. Dyrkingsregler</li><li>7. Kontroll</li><li>8. Godkjenning</li><li>9. Dispensasjon</li><li>10. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1988-04-01-332" id="dokument"><h1>Utfyllende forskrift for statskontrollert produksjon og godkjenning av rotvekstfrø.</h1><article class="legalP" data-absoluteaddress="/ledd/1/" id="ledd-1">Fastsatt av Statens planteavlsråd 1. april 1988 i medhold av § 16 i forskrifter for statskontrollert produksjon og omsetning av såvare, planter og plantedeler av 1. januar 1981.</article><article class="legalArticle" data-lovdata-URL="LTI/forskrift/1988-04-01-332/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Gyldighetsområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriftene gjelder statskontrollert produksjon av rotvekstfrø av de sorter som er godkjent av Statens planteavlsråd for avl under offentlig kontroll.</article></article><article class="legalArticle" data-lovdata-URL="LTI/forskrift/1988-04-01-332/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Administrasjon</span></h2><ul class="defaultList"><li data-li-identifier="2.1" data-name="2.1"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">2.1</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Statens planteavlsråd leder den statskontrollerte avl av rotvekstfrø.</article></article></li><li data-li-identifier="2.2" data-name="2.2"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.2</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Statens tilsynsinstitusjoner i landbruket, STIL, er tillagt kontrollen med den statskontrollerte avl av rotvekstfrø. Dette innebærer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/punkt/2/ledd/1/punkt/1/" id="paragraf-2-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/punkt/2/ledd/1/punkt/1/ledd/1/" id="paragraf-2-punkt-2-ledd-1-punkt-1-ledd-1">godkjenning av dyrker og dyrkingssted.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/2/ledd/1/punkt/2/" id="paragraf-2-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/punkt/2/ledd/1/punkt/2/ledd/1/" id="paragraf-2-punkt-2-ledd-1-punkt-2-ledd-1">organisering og gjennomføring av vekstkontroll, laboratoriekontroll og eventuell kontrolldyrking.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/punkt/2/ledd/1/punkt/3/" id="paragraf-2-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/punkt/2/ledd/1/punkt/3/ledd/1/" id="paragraf-2-punkt-2-ledd-1-punkt-3-ledd-1">godkjenning av frøpartiene</article></article></li></ul></article></article></li><li data-li-identifier="2.3" data-name="2.3"><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">2.3</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Det Kongelige Selskap for Norges Vel, Stamsædsentralen, er ansvarlig for organisering og gjennomføring av rotvekstfrøavlen.</article></article></li><li data-li-identifier="2.4" data-name="2.4"><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">2.4</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Kontraktdyrkeren er ansvarlig for at dyrkingsreglene blir fulgt.</article></article></li></ul></article><article class="legalArticle" data-lovdata-URL="LTI/forskrift/1988-04-01-332/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Klasser av statskontrollert rotvekstfrø</span></h2><ul class="defaultList"><li data-li-identifier="3.1" data-name="3.1"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">3.1</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Elite og stamsæd</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Eliteavl kan bare drives av sortseieren eller en som har fullmakt fra denne. Hvis andre enn sortseieren skal drive slik avl, må vedkommende dessuten godkjennes av Statens planteavlsråd.</article></article></li><li data-li-identifier="3.2" data-name="3.2"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">3.2</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Bruksfrø</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Utsæden skal være elite eller stamsæd.</article></article></li></ul></article><article class="legalArticle" data-lovdata-URL="LTI/forskrift/1988-04-01-332/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Godkjenning av dyrker og dyrkingssted</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Stamsædsentralen sender søknad om godkjenning av (nye) dyrkere og dyrkingssteder til kontrollinstitusjonen innen 1. juni det året frøkulturen starter.</article></article><article class="legalArticle" data-lovdata-URL="LTI/forskrift/1988-04-01-332/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Godkjenning av utleggsarealenes størrelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Stamsædsentralen sender søknad om utlegg for kommende sesong (sort, areal) til Statens planteavlsråd når resultatet av siste års avl foreligger og senest innen 1. februar hvert år. Statens planteavlsråd gir melding tilbake innen 1. mars samme år.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Stamsædsentralen sender melding til kontrollinstitusjonen innen 1. oktober med oppgave over dyrkere og arealer hvor det skal utføres kontroll.</article></article><article class="legalArticle" data-lovdata-URL="LTI/forskrift/1988-04-01-332/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Dyrkingsregler</span></h2><ul class="defaultList"><li data-li-identifier="6.1" data-name="6.1"><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">6.1</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Utsæd</article><article class="legalP" data-absoluteaddress="/paragraf/6/punkt/1/ledd/2/" id="paragraf-6-punkt-1-ledd-2">Utsæd skal være elite eller stamsæd.</article><article class="legalP" data-absoluteaddress="/paragraf/6/punkt/1/ledd/3/" id="paragraf-6-punkt-1-ledd-3">Det skal som regel ikke frøavles mer enn en sort av samme art på en gård.</article></article></li><li data-li-identifier="6.2" data-name="6.2"><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">6.2</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Avstandsisolering</article><article class="legalP" data-absoluteaddress="/paragraf/6/punkt/2/ledd/2/" id="paragraf-6-punkt-2-ledd-2">I blomstringstiden må avstanden til andre felt med blomstrende korsblomstra kulturer som kan innebære krysningsfare være minst 600 meter.</article><article class="legalP" data-absoluteaddress="/paragraf/6/punkt/2/ledd/3/" id="paragraf-6-punkt-2-ledd-3">Kortere avstander kan godkjennes hvis skog, terreng eller andre forhold gjør det lite sannsynlig at det kan forekomme krysning av noen betydning.</article></article></li><li data-li-identifier="6.3" data-name="6.3"><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">6.3</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">Vekstskifte</article><article class="legalP" data-absoluteaddress="/paragraf/6/punkt/3/ledd/2/" id="paragraf-6-punkt-3-ledd-2">Hvis kontrollinstitusjonen finner det nødvendig av hensyn til smittefare, kan det forlanges at frøavl skal foregå på felt der det ikke har vært dyrket korsblomstrende vekster de siste tre år.</article></article></li></ul></article><article class="legalArticle" data-lovdata-URL="LTI/forskrift/1988-04-01-332/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Kontroll</span></h2><ul class="defaultList"><li data-li-identifier="7.1" data-name="7.1"><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">7.1</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Vekstkontroll</article><article class="legalP" data-absoluteaddress="/paragraf/7/punkt/1/ledd/2/" id="paragraf-7-punkt-1-ledd-2">2. år: Alle innmeldte felt skal kontrolleres minst to ganger 2. dyrkingsår. Besiktigelse av arealene for å vurdere feltenes tilstand etter overvintring foretas så snart forholdene tillater det.</article><article class="legalP" data-absoluteaddress="/paragraf/7/punkt/1/ledd/3/" id="paragraf-7-punkt-1-ledd-3">Under blomstring foretas den endelige godkjenning av arealene.</article></article></li><li data-li-identifier="7.2" data-name="7.2"><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">7.2</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Kontrolldyrking</article><article class="legalP" data-absoluteaddress="/paragraf/7/punkt/2/ledd/2/" id="paragraf-7-punkt-2-ledd-2">Statens planteavlsråd kan pålegge Stamsædsentralen eller avler å sende inn prøver av statskontrollert frø til særskilte prøvedyrkinger eller forsøk for sammenligning med måleprøve av sorten (jfr. forskrifter for statskontrollert produksjon og omsetning av såvare, planter og plantedeler, § 7).</article></article></li></ul></article><article class="legalArticle" data-lovdata-URL="LTI/forskrift/1988-04-01-332/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Godkjenning</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom dyrkingsreglene er fulgt, kan frø fra godkjente arealer godkjennes hvis det tilfredsstiller følgende krav ved laboratoriekontroll:<table><tbody><tr><td data-text-align="left" data-vertical-align="top">Spireevne</td><td data-text-align="left" data-vertical-align="top">min.</td><td data-text-align="left" data-vertical-align="top">85</td><td data-text-align="left" data-vertical-align="top">%</td></tr><tr><td data-text-align="left" data-vertical-align="top">Renhet</td><td data-text-align="left" data-vertical-align="top">min.</td><td data-text-align="left" data-vertical-align="top">99</td><td data-text-align="left" data-vertical-align="top">%</td></tr><tr><td data-text-align="left" data-vertical-align="top">Fremmede kulturfrø</td><td data-text-align="left" data-vertical-align="top">maks.</td><td data-text-align="left" data-vertical-align="top"> 0,5</td><td data-text-align="left" data-vertical-align="top">%</td></tr><tr><td data-text-align="left" data-vertical-align="top">Ugrasinnhold</td><td data-text-align="left" data-vertical-align="top">maks.</td><td data-text-align="left" data-vertical-align="top"> 0,2</td><td data-text-align="left" data-vertical-align="top">%</td></tr><tr><td data-text-align="left" data-vertical-align="top">Smitte av:</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Kålrottørråte (Phoma lingam)</td><td data-text-align="left" data-vertical-align="top" /><td data-text-align="left" data-vertical-align="top"> 0</td><td data-text-align="left" data-vertical-align="top">%</td></tr></tbody></table></article></article><article class="legalArticle" data-lovdata-URL="LTI/forskrift/1988-04-01-332/9" data-name="9" data-partID="9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens planteavlsråd kan gi dispensasjon fra disse utfyllende forskrifter.</article></article><article class="legalArticle" data-lovdata-URL="LTI/forskrift/1988-04-01-332/10" data-name="10" data-partID="10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">10</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse utfyllende forskrifter trer i kraft 1. april 1988.</article></article></main></body></html>