<!DOCTYPE html><html lang="no"><head><title>Forskrift om utvidelse av virkeområdet for enkelte forskrifter for undersøkelse og leteboring i petroleumsvirksomheten på norsk kontinentalsokkel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1988-02-10-167</dd><dt class="dokid">DokumentID</dt><dd class="dokid">LTI/forskrift/1988-02-10-167</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 4</dd><dt class="dateInForce">I kraft fra</dt><dd class="dateInForce">1988-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-03-22-11/§7</li><li>lov/1985-03-22-11/§60</li></ul></dd><dt class="dateOfPublication">Kunngjort</dt><dd class="dateOfPublication">1988-03-17</dd><dt class="title">Tittel</dt><dd class="title">Forskrift om utvidelse av virkeområdet for enkelte forskrifter for undersøkelse og leteboring i petroleumsvirksomheten på norsk kontinentalsokkel.</dd><dt class="refid">RefID</dt><dd class="refid">forskrift/1988-02-10-167</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utvidelse av virkeområdet for enkelte forskrifter for undersøkelse og leteboring i petroleumsvirksomheten på norsk kontinentalsokkel.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Anvendelse av forskrifter</li><li>§ 4. Fravik</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1988-02-10-167" id="dokument"><h1>Forskrift om utvidelse av virkeområdet for enkelte forskrifter for undersøkelse og leteboring i petroleumsvirksomheten på norsk kontinentalsokkel.</h1><article class="legalP" data-absoluteaddress="/ledd/1/" id="ledd-1">Fastsatt av Oljedirektoratet 10. februar 1988 med hjemmel i kgl. res. 28. juni 1985 om sikkerhet m.v., til lov 22. mars 1985 nr. 11 om petroleumsvirksomhet § 7, jf § 60 nr. 2, 2 pkt, jf delegeringsvedtak av 28. juni 1985 fra Kommunal- og arbeidsdepartementet.</article><article class="legalArticle" data-lovdata-URL="LTI/forskrift/1988-02-10-167/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for flyttbare innretninger som nyttes til produksjonsboring eller andre brønnaktiviteter på område som nevnt i § 2 i sikkerhetsforskriften.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften får ikke anvendelse dersom den flyttbare innretning har fast forbindelse med annen innretning eller benyttes til annet formål enn produksjonsboring eller annen brønnaktivitet. Forskriften får heller ikke anvendelse dersom den flyttbare innretning benyttes til produksjonsboring eller annen brønnaktivitet kombinert med annen petroleumsvirksomhet.</article></article><article class="legalArticle" data-lovdata-URL="LTI/forskrift/1988-02-10-167/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">«Sikkerhetsforskriften»:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Kgl. res. av 28. juni 1985 om sikkerhet m.v. til lov om petroleumsvirksomhet.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">«Fast forbindelse»:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">Broforbindelse, rørledningsforbindelse eller lignende tilknytning av tilsvarende art.</article></article></li></ul></article></article><article class="legalArticle" data-lovdata-URL="LTI/forskrift/1988-02-10-167/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Anvendelse av forskrifter</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Rettighetshaver skal ved søknad om samtykke til installering og bruk av flyttbar innretning, jf sikkerhetsforskriften § 11 c og d. og § 5, jf § 60 nr. 2, påse og dokumentere at innretningen er i samsvar med følgende forskrifter håndhevet av Oljedirektoratet:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Forskrifter for flyttbare boreplattformer med innretning og utstyr som anvendes til boring m.v. fastsatt av Sjøfartsdirektoratet 10 september 1973.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Forskrifter om dekkskraner m.v. som anvendes om bord på norske og utenlandske borefartøyer m.v. fastsatt av Sjøfartsdirektoratet 31. januar 1978.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Forskrift om anordninger på og under dekk for vernetiltak på norske og utenlandske borefartøyer m.v. fastsatt av Sjøfartsdirektoratet 31. januar 1978.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Forskrifter for boring m.v. etter petroleumsforekomster m.v. fastsatt av Oljedirektoratet 23. september 1981. Forskriftens kapittel 4 «Undersøkelsesboring» får ikke anvendelse.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Forskrifter om kvalifikasjoner for borepersonell tilknyttet boring etter og produksjon av petroleum. Fastsatt av Oljedirektoratet 22. februar 1983.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Forskrifter om konstruksjon og utrustning av boligkvarter på borefartøy m.v. fastsatt av Sjøfartsdirektoratet 11. juni 1982.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">Midlertidig forskrift for elektriske anlegg på innretninger som anvendes til undersøkelse m.v. Fastsatt av Oljedirektoratet 26. juli 1985.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/8/" id="paragraf-3-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/8/ledd/1/" id="paragraf-3-ledd-1-punkt-8-ledd-1">Forskrift om redningsutstyr m.v. på borefartøyer og andre flyttbare innretninger. Fastsatt av Sjøfartsdirektoratet 3. februar 1980.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/9/" id="paragraf-3-ledd-1-punkt-9"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/9/ledd/1/" id="paragraf-3-ledd-1-punkt-9-ledd-1">Forskrift om godkjenning av redningsdrakter for bruk ved petroleumsvirksomhet m.v. Fastsatt av Sjøfartsdirektoratet 10. november 1980.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/10/" id="paragraf-3-ledd-1-punkt-10"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/10/ledd/1/" id="paragraf-3-ledd-1-punkt-10-ledd-1">Forskrifter om installasjon og bruk av maritimt og aeromobilt radioteknisk utstyr om bord i borefartøy og boligplattformer. Fastsatt av Teledirektoratet 8. september 1980.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/11/" id="paragraf-3-ledd-1-punkt-11"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/11/ledd/1/" id="paragraf-3-ledd-1-punkt-11-ledd-1">Forskrifter for helikopterdekk på boreplattformer. Fastsatt av Luftfartsverket 18. april 1973.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For øvrig får sikkerhetsforskriften, forskrift om rettighetshavers internkontroll i petroleumsvirksomheten på norsk kontinentalsokkel, fastsatt ved kgl. res. av 28. juni 1985, og annen norsk lovgivning, anvendelse for innretninger som omfattes av denne forskrift, jf § 2 i lov om petroleumsvirksomhet.</article></article><article class="legalArticle" data-lovdata-URL="LTI/forskrift/1988-02-10-167/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Oljedirektoratet kan fravike denne forskrift dersom spesielle grunner gjør det nødvendig eller rimelig.</article></article><article class="legalArticle" data-lovdata-URL="LTI/forskrift/1988-02-10-167/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Denne forskrift trer i kraft 1. mars 1988.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Fra samme dato skal følgende forskrifter opphøre å gjelde for aktivitet som faller inn under denne forskrift:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/1/" id="paragraf-5-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/1/ledd/1/" id="paragraf-5-punkt-2-ledd-1-punkt-1-ledd-1">Forskrifter for bærende konstruksjoner til bruk for utvinning eller utnyttelse av petroleumsforekomster. Fastsatt av Oljedirektoratet 29. oktober 1984 nr. 1804.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/2/" id="paragraf-5-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/2/ledd/1/" id="paragraf-5-punkt-2-ledd-1-punkt-2-ledd-1">Forskrifter for kraner på produksjonsanlegg m.v. i indre norske farvann, norsk sjøterritorium og den del av kontinentalsokkelen som er undergitt norsk statshøyhet. Fastsatt av Oljedirektoratet 25. mai 1977.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/3/" id="paragraf-5-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/3/ledd/1/" id="paragraf-5-punkt-2-ledd-1-punkt-3-ledd-1">Forskrifter for produksjons- og hjelpesystemer på produksjonsanlegg m.v. Fastsatt av Oljedirektoratet 3. april 1978.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/4/" id="paragraf-5-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/4/ledd/1/" id="paragraf-5-punkt-2-ledd-1-punkt-4-ledd-1">Forskrifter for instrumentering, registrering og behandling av E- og P-data (miljø og plattformdata). Fastsatt av Oljedirektoratet 1. august 1978.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/5/" id="paragraf-5-punkt-2-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/5/ledd/1/" id="paragraf-5-punkt-2-ledd-1-punkt-5-ledd-1">Forskrifter for adkomstveier, trapper, leidere og rekkverk på produksjonsanlegg m.v. Fastsatt av Oljedirektoratet 2. april 1979.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/6/" id="paragraf-5-punkt-2-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/6/ledd/1/" id="paragraf-5-punkt-2-ledd-1-punkt-6-ledd-1">Midlertidige forskrifter for boligkvarter på produksjonsanlegg m.v. Fastsatt av Oljedirektoratet 2. april 1979.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/7/" id="paragraf-5-punkt-2-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/7/ledd/1/" id="paragraf-5-punkt-2-ledd-1-punkt-7-ledd-1">Forskrifter for redningsutstyr på faste anlegg for produksjon av undersjøiske petroleumsforekomster. Fastsatt av Sjøfartsdirektoratet 8. februar 1978.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/8/" id="paragraf-5-punkt-2-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/8/ledd/1/" id="paragraf-5-punkt-2-ledd-1-punkt-8-ledd-1">Forskrifter for merking av produksjonsanlegg, rørledningssystemer og avskipningsanlegg i indre norske farvann, norsk sjøterritorium og den del av kontinentalsokkelen som er undergitt norsk statshøyhet bortsett fra områder undergitt privat eiendomsrett. Fastsatt av Kystdirektoratet 1. desember 1976.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/punkt/2/ledd/1/punkt/9/" id="paragraf-5-punkt-2-ledd-1-punkt-9"><span class="data-originalId">-</span><article class="legalP" data-absoluteaddress="/paragraf/5/punkt/2/ledd/1/punkt/9/ledd/1/" id="paragraf-5-punkt-2-ledd-1-punkt-9-ledd-1">Forskrifter om installasjon og bruk av maritimt og aeromobilt radioteknisk utstyr på produksjonsanlegg. Fastsatt av Teledirektoratet 10. september 1980.</article></article></li></ul></article></article></li></ul></article></main></body></html>