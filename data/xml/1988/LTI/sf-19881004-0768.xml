<!DOCTYPE html><html lang="no"><head><title>Forskrift om endringer i forskrift i medhold av lov om strafferegistrering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1988-10-04-768</dd><dt class="dokid">DokumentID</dt><dd class="dokid">LTI/forskrift/1988-10-04-768</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 18</dd><dt class="dateInForce">I kraft fra</dt><dd class="dateInForce">1988-10-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1974-12-20-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1971-06-11-52/§10</li></ul></dd><dt class="dateOfPublication">Kunngjort</dt><dd class="dateOfPublication">1988-10-26</dd><dt class="title">Tittel</dt><dd class="title">Forskrift om endringer i forskrift i medhold av lov om strafferegistrering.</dd><dt class="refid">RefID</dt><dd class="refid">forskrift/1988-10-04-768</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift i medhold av lov om strafferegistrering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1988-10-04-768" id="dokument"><h1>Forskrift om endringer i forskrift i medhold av lov om strafferegistrering.</h1><article class="legalP" data-absoluteaddress="/ledd/1/" id="ledd-1">Med hjemmel i lov om strafferegistrering av 11. juni 1971 § 10 har Justis- og politidepartementet 4. oktober 1988 bestemt at det i forskrift av 20. desember 1974 om strafferegistrering gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-10-04-768/KAPITTEL_1" data-partID="k1"><h2 data-text-align="center">I</h2><article class="defaultP">§ 6 annet ledd endres til å lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Begjæring om opplysninger fra Strafferegisteret kan også fremsettes av Justisdepartementet, fengselsvesenet og lederen av det enkelte kontor for Kriminalomsorg i frihet.</article> <article class="defaultP" margin-top="true">§ 6 b (ny) skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Til bruk for utskriving, rulleføring og innkalling, kan militære myndigheter fremme begjæring til Strafferegisteret om uttømmende opplysninger om personer som tilhører rikets krigsmakt og om personer som ennå ikke er utskrevet.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det kan også fremsettes begjæring om opplysninger om personer som tilhører rikets krigsmakt eller som er i sivil tjeneste i Forsvaret, dersom opplysningene kan ha betydning for avgjørelsen av om det skal reageres mot vedkommende ved disiplinær refselse eller påtale eller hvor det ellers er av særlig viktighet for de militære myndigheter å få slike opplysninger på grunn av den tjeneste vedkommende utfører eller som man overveier å pålegge vedkommene.</article> <article class="defaultP" margin-top="true">§ 9 a (ny) skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Til bruk som nevnt i § 6 b kan militære myndigheter fremme begjæring til politiet om uttømmende opplysninger fra bøteregisteret.</article> <article class="defaultP" margin-top="true">§ 12 bokstav l) (ny) skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">til Direktoratet for Sivilt Beredskap i forbindelse med utskriving og disponering av sivilforsvarsstyrken. Politiattest kan dog bare kreves dersom det er av særlig viktighet for sivilforsvaret å få slike opplysninger på grunn av den tjeneste vedkommende utfører eller som man overveier å pålegge vedkommende. Det kan kreves uttømmende attest.</article> <article class="defaultP" margin-top="true">§ 12 bokstav m) (ny) skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">til vedkommende tilsettingsmyndighet i forbindelse med utnevning/tilsetting av dommere, dommerfullmektiger og embets- og tjenestemenn i påtalemyndigheten, samt i forbindelse med utnevning/tilsetting av politiinspektører, politiadjutanter og politifullmektiger som skal tjenestegjøre i embeter/stillinger som ikke er tillagt påtalemyndighet. Det kan kreves uttømmende attest.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-10-04-768/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftene trer ikraft straks.</article></section></main></body></html>