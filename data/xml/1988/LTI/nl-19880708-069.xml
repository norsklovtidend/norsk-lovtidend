<!DOCTYPE html><html lang="no"><head><title>Lov om endringer i lov av 26. juni 1953 nr. 4 om kontroll og regulering av priser, utbytte og konkurranseforhold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">LOV-1988-07-08-69</dd><dt class="dokid">DokumentID</dt><dd class="dokid">LTI/lov/1988-07-08-69</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 13</dd><dt class="changesToDocuments">Endrer</dt><dd class="changesToDocuments"><ul><li>lov/1953-06-26-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-07-29</dd><dt class="titleShort">Korttittel</dt><dd class="titleShort">Lov nr. 69 om endr. i lov av 26. juni 195</dd><dt class="title">Tittel</dt><dd class="title">Lov om endringer i lov av 26. juni 1953 nr. 4 om kontroll og regulering av priser, utbytte og konkurranseforhold.</dd><dt class="miscInformation">Annet om dokumentet</dt><dd class="miscInformation">Ot.prp.nr.78 (1986–1987), Innst.O.nr.55 (1987–1988), Besl.O.nr.71 (1987–1988). Odels- og Lagtingsvedtak hhv. 5. og 11. mai 1988. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">lov/1988-07-08-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 26. juni 1953 nr. 4 om kontroll og regulering av priser, utbytte og konkurranseforhold.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1988-07-08-69" id="dokument"><h1>Lov om endringer i lov av 26. juni 1953 nr. 4 om kontroll og regulering av priser, utbytte og konkurranseforhold.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-07-08-69/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 26. juni 1953 nr. 4 om kontroll og regulering av priser, utbytte og konkurranseforhold gjøres følgende endringer:</article> <article class="defaultP" margin-top="true">§ 4 fjerde ledd første punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Prisrådet skal treffe avgjørelse i saker hvor det er bestemt i loven, jf. §§ 23, 33, 34, 37, 40, 41 og 42 a annet og tredje ledd.</article> <article class="defaultP" margin-top="true">§ 9 første og annet ledd skal lyde:</article> <article class="defaultP" margin-top="true"><i>Overdragelse av myndighet</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kongen kan gi departementet fullmakt til å treffe avgjørelser i sitt sted etter §§ 6 første ledd, 7 første ledd, 8, 9 sjette ledd, 10 annet ledd, 15 tredje ledd, 24, 25 tredje ledds første punktum, jf. sjette ledd, 26 første ledd, 30, 42, første, tredje og fjerde ledd, 42 a, 45 femte ledd og 49 tredje ledd. I de saker som ellers skal avgjøres av Kongen etter denne lov, kan han gi departementet, Prisdirektoratet eller de reguleringsorganer som er nevnt i §§ 6-8, fullmakt til å fastsette nærmere bestemmelser til utfylling eller gjennomføring av vedtak som Kongen treffer.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kongen kan gi Prisdirektoratet fullmakt til å treffe avgjørelser etter §§ 8 annet ledd, 9 sjette ledd, 15 tredje ledd, 24, 25 tredje ledds første punktum, jf. sjette ledd, 26 første ledd, 42 første, tredje og fjerde ledd og 42 a. Det samme kan departementet gjøre når det selv har fått fullmakt til å treffe slike avgjørelser. Departementet kan dessuten gi Prisdirektoratet fullmakt til å fastsette nærmere bestemmelser til utfylling eller gjennomføring av de vedtak som departementet treffer.</article> <article class="defaultP" margin-top="true">Ny § 42 a skal lyde:</article> <article class="defaultP" margin-top="true"><i>Bedriftserverv.</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Disse bestemmelsene kommer til anvendelse ved bedriftserverv. Med bedriftserverv menes også fusjon, erverv av aksjer eller andeler og delvis erverv av bedrift.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Dersom Prisrådet finner at et bedriftserverv vil føre til eller vil forsterke en vesentlig begrensning av konkurransen og at dette vil være til skade for almene interesser, kan det:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/6/punkt/1/" id="kapittel-1-ledd-6-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/6/punkt/1/ledd/1/" id="kapittel-1-ledd-6-punkt-1-ledd-1">forby bedriftservervet og fastsette slike bestemmelser som finnes nødvendig for å sikre at formålet med forbudet blir oppnådd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/6/punkt/2/" id="kapittel-1-ledd-6-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/6/punkt/2/ledd/1/" id="kapittel-1-ledd-6-punkt-2-ledd-1">påby avhendelse av aksjer eller andeler som er ervervet som ledd i bedriftservervet.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/6/punkt/3/" id="kapittel-1-ledd-6-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/6/punkt/3/ledd/1/" id="kapittel-1-ledd-6-punkt-3-ledd-1">gi andre bestemmelser for å motvirke at bedriftservervet begrenser konkurransen til skade for almene interesser.</article></article></li></ul></article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Prisrådet kan i alminnelighet bare gjøre inngrep etter bestemmelsene i leddet foran etter at partene i avtalen om bedriftservervet er gitt anledning til å gå med på en frivillig løsning i saken.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Kongen fastsetter forskrifter om frister for å treffe vedtak etter annet ledd. Kongen kan også ellers fastsette forskrifter om gjennomføring og utfylling av bestemmelsene og om saksbehandlingen. Herunder kan fastsettes forskrifter om melding til Prisdirektoratet om bedriftserverv i bestemte bransjer eller om bedriftserverv som gjelder bestemte ervervsdrivende.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-07-08-69/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven trer i kraft fra det tidspunkt Kongen bestemmer.</article></section></main></body></html>