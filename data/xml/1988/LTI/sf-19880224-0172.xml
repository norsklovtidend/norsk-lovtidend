<!DOCTYPE html><html lang="no"><head><title>Forskrift om opptak til studiet i sykepleievitenskap ved Universitetet i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:56</dd><dt class="legacyID">Datokode</dt><dd class="legacyID">FOR-1988-02-24-172</dd><dt class="dokid">DokumentID</dt><dd class="dokid">LTI/forskrift/1988-02-24-172</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 4</dd><dt class="dateInForce">I kraft fra</dt><dd class="dateInForce">1988-04-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-12-09-3/§38</li></ul></dd><dt class="dateOfPublication">Kunngjort</dt><dd class="dateOfPublication">1988-03-17</dd><dt class="title">Tittel</dt><dd class="title">Forskrift om opptak til studiet i sykepleievitenskap ved Universitetet i Oslo.</dd><dt class="refid">RefID</dt><dd class="refid">forskrift/1988-02-24-172</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studiet i sykepleievitenskap ved Universitetet i Oslo.<ul class="tocSubUl"><li>§ 1. Opptakets størrelse</li><li>§ 2. Opptakskomité</li><li>§ 3. Opptakskriterier</li><li>§ 4. Dispensasjon fra opptaksreglene</li><li>§ 5. Klage over vedtak om opptak</li><li>§ 6. Utfyllende regler</li></ul></li></ul></dd></dl></header><main class="documentBody" data-lovdata-URL="LTI/forskrift/1988-02-24-172" id="dokument"><h1>Forskrift om opptak til studiet i sykepleievitenskap ved Universitetet i Oslo.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 24. februar 1988 med hjemmel i lov 9. desember 1955 nr. 3 om Universitetet i Oslo § 38.</article><article class="legalArticle" data-lovdata-URL="LTI/forskrift/1988-02-24-172/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opptakets størrelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kultur- og vitenskapsdepartementet vedtar, etter forslag fra Det akademiske kollegium, om opptak til de sykepleiefaglige studier ved Universitetet i Oslo skal være begrenset, og i tilfelle hvor mange søkere som skal tas opp hvert år.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Dersom det melder seg flere søkere som er kvalifisert etter § 3 nedenfor enn det er studieplasser, fastsetter kollegiet adgangsregler.</article></article><article class="legalArticle" data-lovdata-URL="LTI/forskrift/1988-02-24-172/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptakskomité</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En opptakskomité vurderer søknadene og treffer avgjørelse om opptak. Det akademiske kollegium, eller den det bestemmer, oppnevner medlemmer fra det vitenskapelige personale og et medlem fra studentene. Kollegiet gir regler om antall medlemmer, funksjonstid, arbeidsmåte m.m.</article></article><article class="legalArticle" data-lovdata-URL="LTI/forskrift/1988-02-24-172/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptakskriterier</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Opptaket skjer på grunnlag av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">eksamen fra videregående skole som gir grunnlag for immatrikulering eller annen likeverdig utdanning,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">3-årig grunnutdanning i sykepleie og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">minimum ett års praksis som offentlig godkjent sykepleier.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kollegiet fastsetter regler for type og omfang av praksis og utdanning som gir rett til tilleggspoeng.</article></article><article class="legalArticle" data-lovdata-URL="LTI/forskrift/1988-02-24-172/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon fra opptaksreglene</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kollegiet, eller den det bestemmer, kan gi regler om adgang til undervisning eller eksamen uten at en er opptatt til studiet.</article></article><article class="legalArticle" data-lovdata-URL="LTI/forskrift/1988-02-24-172/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage over vedtak om opptak</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved klage over vedtak om opptak gjelder forvaltningslovens bestemmelser. Klagen rettes til opptakskomitéen. Dersom klagen ikke blir imøtekommet av komitéen, videresendes klagen til kollegiet for avgjørelse.</article></article><article class="legalArticle" data-lovdata-URL="LTI/forskrift/1988-02-24-172/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utfyllende regler</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">De utfyllende regler kollegiet gir med hjemmel i denne forskrift skal tas inn i studieplanen og kan ikke fravikes med mindre reglene gir hjemmel for det.</article></article></main></body></html>