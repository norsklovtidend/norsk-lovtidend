<!DOCTYPE html><html lang="no"><head><title>Lov om endringer i lov 17. juni 1966 nr. 12 om folketrygd og i visse andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">LOV-1988-06-03-38</dd><dt class="dokid">DokumentID</dt><dd class="dokid">LTI/lov/1988-06-03-38</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 10</dd><dt class="dateInForce">I kraft fra</dt><dd class="dateInForce">1988-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-06-21</dd><dt class="titleShort">Korttittel</dt><dd class="titleShort">Lov nr. 38 om endr. i lov 17. juni 1966 n</dd><dt class="title">Tittel</dt><dd class="title">Lov om endringer i lov 17. juni 1966 nr. 12 om folketrygd og i visse andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.50 (1987–1988), Innst.O.nr.64 (1987–1988), Besl.O.nr.75 (1987–1988). Odels- og Lagtingsvedtak hhv. 20. og 26. mai 1988. Fremmet av Sosialdepartementet.</dd><dt class="refid">RefID</dt><dd class="refid">lov/1988-06-03-38</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 17. juni 1966 nr. 12 om folketrygd og i visse andre lover.<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/1988-06-03-38" id="dokument"><h1>Lov om endringer i lov 17. juni 1966 nr. 12 om folketrygd og i visse andre lover.</h1><article class="defaultP" data-text-size="small">Endringer i andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 13. desember 1946 nr. 21 om krigspensjonering for militærpersoner</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 13. desember 1946 nr. 22 om krigspensjonering for hjemmestyrkepersonell og sivilpersoner</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov 12. desember 1958 nr. 10 om yrkesskadetrygd</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-06-03-38/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">§ 2-1 nr. 1 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Ved sykdom, skade, legemsfeil, svangerskap og nedkomst og ved avbrudd av svangerskap har en trygdet rett til stønad etter bestemmelsene i dette kapittel. Det ytes ikke stønad til kosmetiske inngrep som ikke er overveiende medisinsk indisert. Det samme gjelder behandling av påregnelige følgetilstander etter slike inngrep.</article> <article class="defaultP" margin-top="true">§ 2-6 nr. 3 nytt siste ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I særlige tilfelle ytes skyss- og oppholdsgodtgjørelse til legespesialister og kjeveortopeder ved reise til og fra faste behandlingssteder i distriktene. Det er et vilkår at en slik ambulant spesialisttjeneste er organisert av fylkeskommunene. Departementet fastsetter nærmere forskrifter om rett til godtgjørelse etter paragrafen her og kan herunder bestemme at ordningen skal begrenses til spesialister fra bestemte områder og til distrikter der det er særlig behov for ambulant spesialisttjeneste.</article> <article class="defaultP" margin-top="true">§ 3-2 nr. 2 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Det foreligger ikke rett til sykepenger for arbeidsuførhet på grunn av en tilstand eller behandling som etter sin art ikke gir rett til stønad etter kapittel 2, jfr. bestemmelsene i §§ 2-1 og 2-10.</article> <article class="defaultP" margin-top="true">§ 8-10 tredje ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Departementet kan ved enkeltvedtak eller forskrift fastsette at bestemmelsene i paragrafen her ikke skal anvendes for pasienter i ettervern under helsevernet for psykisk utviklingshemmede, under helsevernet for epileptikere eller under psykisk helsevern når det er inngått avtale med institusjon eller forpleiningssted om at pasienten selv skal dekke en del av oppholdsutgiftene. Departementet kan gi nærmere forskrifter om gjennomføringen av denne bestemmelse.</article> <article class="defaultP" margin-top="true">§ 15-1 nr. 3 første ledd annet punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Uførepensjon etter kapittel 8 eller 11 utbetales likevel først fra og med den kalendermåned pensjonen får virkning, jfr. § 14-9.</article> <article class="defaultP" margin-top="true">§ 15-8 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dersom en trygdet har mottatt stønad i strid med redelighet og god tro, kan beløpet kreves tilbakebetalt. Feil utbetalt stønad kan også ellers kreves tilbakebetalt dersom den trygdede, eller noen som har handlet på vegne av den trygdede, uaktsomt har gitt feilaktige, mangelfulle eller misvisende opplysninger. Det samme gjelder dersom utbetalingen skyldes en feil fra trygdemyndighetenes side, og mottakeren burde ha forstått dette. Beløpet kan trekkes i framtidige ytelser eller inndrives etter regler som for skatter bestemt. I de tilfelle som er nevnt i første punktum, kan det beregnes renter med 0,5 prosent pr. måned fra utbetaling fant sted.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Også i andre tilfelle enn nevnt i første ledd kan feil utbetalt stønad kreves tilbakebetalt når dette ikke ville virke urimelig. Tilbakebetalingskrav i medhold av dette ledd er begrenset til en eventuell berikelse.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Har feilutbetalingen medført høyere utlignet skatt eller trygdeavgift enn om feilutbetalingen ikke var skjedd, kan det gjøres fradrag i tilbakebetalingsbeløpet med et beløp som svarer til den merskatt som skyldes at den feilaktig utbetalte trygdeytelsen var tatt med til beskatning.</article> <article class="defaultP" margin-top="true">§ 16-1 første ledd bokstav g skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">g. premie for frivillig trygd, jfr. §§ 3-10 nr. 2, 3-18 A og 11-3 og for særordninger, jfr. § 3-8.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-06-03-38/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov 13. desember 1946 nr. 21 om krigspensjonering for militærpersoner skal § 24 nr. 2 lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Lov om folketrygd § 15-8 gjelder tilsvarende for ytelser etter loven her.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1988-06-03-38/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov 13. desember 1946 nr. 22 om krigspensjonering for hjemmestyrkepersonell og sivilpersoner skal § 33 nr. 2 lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Lov om folketrygd § 15-8 gjelder tilsvarende for ytelser etter loven her.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1988-06-03-38/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov 12. desember 1958 nr. 10 om yrkesskadetrygd skal § 38 nr. 2 lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Lov om folketrygd § 15-8 gjelder tilsvarende for ytelser etter loven her.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1988-06-03-38/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Loven her trer i kraft 1. juli 1988. Endringen i lov om folketrygd § 3-2 nr. 2 gis ikke virkning for tilfelle hvor sykepenger har tatt til å løpe før lovens ikrafttreden.</article></section></main></body></html>