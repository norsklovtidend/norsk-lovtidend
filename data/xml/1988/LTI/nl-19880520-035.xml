<!DOCTYPE html><html lang="no"><head><title>Lov om endringer i lov 16. desember 1960 nr. 1 om luftfart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:14</dd><dt class="legacyID">Datokode</dt><dd class="legacyID">LOV-1988-05-20-35</dd><dt class="dokid">DokumentID</dt><dd class="dokid">LTI/lov/1988-05-20-35</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 9</dd><dt class="changesToDocuments">Endrer</dt><dd class="changesToDocuments"><ul><li>lov/1960-12-16-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-06-03</dd><dt class="titleShort">Korttittel</dt><dd class="titleShort">Endringslov til luftfartsloven</dd><dt class="title">Tittel</dt><dd class="title">Lov om endringer i lov 16. desember 1960 nr. 1 om luftfart.</dd><dt class="miscInformation">Annet om dokumentet</dt><dd class="miscInformation">Ot.prp.nr.55 (1987–1988), Innst.O.nr.54 (1987–1988), Besl.O.nr.68 (1987–1988). Odels- og Lagtingsvedtak henholdsvis 28. april og 3. mai 1988. Fremmet av Samferdselsdepartementet.</dd><dt class="refid">RefID</dt><dd class="refid">lov/1988-05-20-35</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 16. desember 1960 nr. 1 om luftfart.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1988-05-20-35" id="dokument"><h1>Lov om endringer i lov 16. desember 1960 nr. 1 om luftfart.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-05-20-35/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 16. desember 1960 nr. 1 om luftfart gjøres følgende endringer:</article> <article class="defaultP" margin-top="true">Overskriften til kap. III skal lyde:</article> <article class="defaultP" margin-top="true"><i>Luftdyktighet og miljøkrav.</i></article> <article class="defaultP" margin-top="true">§ 43 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fartøy som brukes til luftfart etter denne lov, skal være luftdyktig og oppfylle fastsatte miljøkrav.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Et fartøy kan ikke ansees som luftdyktig, med mindre det er slik kontruert, bygd, utstyrt og vedlikeholdt og har slike flygeegenskaper at det tilfredsstiller sikkerhetens krav.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Et fartøy kan ikke ansees å oppfylle miljøkravene med mindre det oppfyller de krav som departementet fastsetter for å motvirke støy, luftforurensning og andre former for miljøforstyrrelser til skade eller ulempe for personer og eiendom utenfor fartøyet.</article> <article class="defaultP" margin-top="true">§ 44 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Luftfartsmyndigheten foretar besiktelser av luftfartøyer og fører også ellers tilsyn med at fartøyer som brukes til luftfart etter denne lov, er luftdyktige og oppfyller fastsatte miljøkrav.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Luftfartsmyndigheten kan la besiktigelse og tilsyn foreta ved norsk eller utenlandsk sakkyndig som den oppnevner, eller ved utenlandsk myndighet.</article> <article class="defaultP" margin-top="true">§ 45 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Når det ved besiktelse eller på annen måte er godtgjort at et luftfartøy er luftdyktig og oppfyller fastsatte miljøkrav, utsteder luftfartsmyndigheten luftdyktighetsbevis henholdsvis miljøbevis for fartøyet. Bevisene kan utstedes for bestemt tid og kan begrenses til å gjelde luftfart av bestemt art eller innenfor bestemt område. Departementet kan bestemme at det i vedkommende bevis eller i særskilt dokument som skal følge med dette, skal tas inn nærmere anvisninger om de forutsetninger med hensyn til bruken av fartøyet som må iakttas, for at dette kan regnes for luftdyktig henholdsvis for å oppfylle fastsatte miljøkrav.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Bevisene skal på begjæring fornyes, såframt fartøyet oppfyller de krav til luftdyktighet, henholdsvis miljø som gjelder når fornyelsen skal skje. Luftfartsmyndigheten kan overlate til sakkyndig eller myndighet som iverksetter besiktigelse i henhold til § 44 annet ledd, å foreta fornyelsen.<p class="leddfortsettelse">§ 46 skal lyde:</p></article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Norsk fartøy som brukes til luftfart etter denne lov, skal ha luftdyktighetsbevis og miljøbevis som er utstedt eller godkjent av luftfartsmyndigheten.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Utenlandsk fartøy skal ved luftfart innenfor norsk område ha enten luftdyktighetsbevis og miljøbevis som nevnt i første ledd eller luftdyktighetsbevis og miljøbevis utstedt eller godkjent i fremmed stat som har overenskomst med Norge om at slike bevis skal anerkjennes her i riket.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Luftfartsmyndighetene kan gi et fartøy særskilt tillatelse til luftfart uten hinder av reglene i første og annet ledd. Tillatelsen kan når som helst tilbakekalles.</article> <article class="defaultP" margin-top="true">§ 47 skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Dersom ikke luftfartsmyndigheten bestemmer noe annet, blir et norsk luftdyktighetsbevis henholdsvis miljøbevis ugyldig:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/12/punkt/1/" id="kapittel-1-ledd-12-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/12/punkt/1/ledd/1/" id="kapittel-1-ledd-12-punkt-1-ledd-1">når fartøyet ikke har undergått foreskrevet besiktelse,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/12/punkt/2/" id="kapittel-1-ledd-12-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/12/punkt/2/ledd/1/" id="kapittel-1-ledd-12-punkt-2-ledd-1">når det er foretatt endring med fartøyet eller dets utstyr som kan ha betydning for luftdyktigheten eller for at det skal oppfylle miljøkravene,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/12/punkt/3/" id="kapittel-1-ledd-12-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/12/punkt/3/ledd/1/" id="kapittel-1-ledd-12-punkt-3-ledd-1">når fartøyet eller dets utstyr har lidd skade som åpenbart har betydning for luftdyktigheten eller for at det skal oppfylle fastsatte miljøkrav.</article></article></li></ul></article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Luftfartsmyndigheten kan erklære et luftdyktighetsbevis eller miljøbevis ugyldig når det ellers har inntrådt forhold som etter dens skjønn kan ha betydning for luftdyktigheten henholdsvis oppfyllelsen av miljøkravene.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">I tilfelle som nevnt i bokstav c varer ugyldigheten inntil skaden er utbedret i samsvar med nærmere forskrifter som departementet gir. Ellers varer ugyldigheten inntil fartøyet er erklært luftdyktig henholdsvis at det oppfyller fastsatte miljøkrav.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Når et bevis er blitt ugyldig, kan luftfartsmyndigheten kreve det innlevert.</article> <article class="defaultP" margin-top="true">§ 48 skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Det som er bestemt foran i §§ 45 og 47 om utstedelse, fornyelse og ugyldighet av luftdyktighetsbevis, og miljøbevis, gjelder tilsvarende for luftfartsmyndighetens godkjenning av utenlandsk bevis.</article> <article class="defaultP" margin-top="true">§ 49 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Eieren eller brukeren av et fartøy som brukes til luftfart etter denne lov, skal påse at fartøyet er luftdyktig og fyller miljøkravene, samt har foreskrevne luftdyktighetsbevis og miljøbevis.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Har det inntrådt noe forhold av betydning for luftdyktigheten eller for at fartøyet skal oppfylle fastsatte miljøkrav, skal han snarest mulig gi luftfartsmyndigheten melding om det i samsvar med nærmere forskrifter som departementet fastsetter. Han plikter å gi luftfartsmyndigheten de opplysninger som trengs for utøvingen av tilsynet med luftdyktigheten og om fartøyet oppfyller miljøkravene.</article> <article class="defaultP" margin-top="true">§ 179 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Dersom eieren eller brukeren av et luftfartøy bruker det til luftfart skjønt det ikke er luftdyktig eller ikke tilfredsstiller fastsatte miljøkrav eller behørig bemannet, utrustet eller lastet for den reise det er bestemt for, eller av andre grunner ikke er i slik stand at det tilfredsstiller sikkerhetens krav; og det ikke i medhold av denne lov er gitt tillatelse til bruken, straffes han med bøter eller med fengsel inntil 2 år.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-05-20-35/KAPITTEL_2" data-partID="k2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Denne loven trer i kraft fra den tid Kongen bestemmer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Departementet kan gjøre unntak fra bestemmelsene.</article></article></li></ul></section></main></body></html>