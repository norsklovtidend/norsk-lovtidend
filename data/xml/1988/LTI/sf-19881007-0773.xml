<!DOCTYPE html><html lang="no"><head><title>Forskrift om kabelsendingar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1988-10-07-773</dd><dt class="dokid">DokumentID</dt><dd class="dokid">LTI/forskrift/1988-10-07-773</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 18</dd><dt class="dateInForce">I kraft fra</dt><dd class="dateInForce">1988-10-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-46</li></ul></dd><dt class="dateOfPublication">Kunngjort</dt><dd class="dateOfPublication">1988-10-26</dd><dt class="title">Tittel</dt><dd class="title">Forskrift om kabelsendingar.</dd><dt class="miscInformation">Annet om dokumentet</dt><dd class="miscInformation">Fastsett ved kgl.res. 7. oktober 1988 i medhald av lov 10. juni 1988 nr. 46 om kabelsendingar. Fremja av Kultur- og vitskapsdepartementet.</dd><dt class="refid">RefID</dt><dd class="refid">forskrift/1988-10-07-773</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kabelsendingar.<ul class="tocSubUl"><li>I<ul class="tocSubUl"><li>§ 1. Definisjonar</li><li>§ 2. Formidlingspliktige program</li><li>§ 2-1.</li><li>§ 2-2.</li><li>§ 2-3.</li><li>§ 3. Kodesystem</li><li>§ 4. Val av kabelsendingar</li><li>§ 4-1.</li><li>§ 5. Reklame i kabelsendingar</li><li>§ 5-1.</li><li>§ 5-2.</li><li>§ 5-3.</li><li>§ 6. Klageretten – avgrensing og saksbehandling</li><li>§ 6-1.</li><li>§ 6-2.</li><li>§ 6-3.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1988-10-07-773" id="dokument"><h1>Forskrift om kabelsendingar.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-10-07-773/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1988-10-07-773/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Definisjonar</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med kabeleigar er meint den som eig eller disponerer kabelnett.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Med abonnent er meint den som har gjort avtale med kabeleigar om mottak av kabelfjernsynssendingar. Abonnenten kan vere ein husstand eller ei bustadsamanslutning.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Med reklame er meint alle former for marknadsføring av ei vare eller ei teneste mot betaling eller anna form for godtgjering.</article></article><article class="legalArticle" data-lovdata-URL="LTI/forskrift/1988-10-07-773/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formidlingspliktige program</span></h3></article><article class="legalArticle" data-lovdata-URL="LTI/forskrift/1988-10-07-773/§2-1" data-name="§2-1" data-partID="§2-1" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Kabeleigar har plikt til å formidle<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Norsk rikskringkastings fjernsynssendingar.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">sendingar frå dei som har konsesjon til nærfjernsyn og lokalt betalingsfjernsyn i den kommunen kabelnettet dekkjer.</article></article></li></ul></article></article><article class="legalArticle" data-lovdata-URL="LTI/forskrift/1988-10-07-773/§2-2" data-name="§2-2" data-partID="§2-2" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Kvar formidlingspliktig sending skal disponere ein kanal i kabelnettet.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Dersom Nærkringkastingsnemnda har gitt konsesjon til etersending av nærfjernsyn og/eller lokalt betalingsfjernsyn på fleire frekvensar, skal kvar sending disponere ein kanal. Det same gjeld dersom det er gitt konsesjon til sending på fleire kanalar i kabelnettet.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Formidlingspliktige program skal formidlast over kanalar som er tilgjengelege for alle abonnentar i nettet.</article></article><article class="legalArticle" data-lovdata-URL="LTI/forskrift/1988-10-07-773/§2-3" data-name="§2-3" data-partID="§2-3" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 2-3</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">I kabelnett med kapasitet på tre eller færre kanalar er det berre formidlingsplikt for NRK sine sendingar.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">I kabelnett med kapasitet på frå fire til åtte kanalar kan det søkjast Nærkringkastingsnemnda om fritak frå formidlingsplikta av andre program enn NRK sine sendingar.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Nærkringkastingsnemnda kan i andre særlege tilfelle gi fritak frå formidlingsplikta for andre program enn NRK sine sendingar.</article><article class="legalP" data-absoluteaddress="/kapittel/1/paragraf/5/ledd/4/" id="kapittel-1-paragraf-5-ledd-4">Dersom det blir aktuelt å oppheve formidlingsplikta for nærfjernsyn og/eller lokalt betalingsfjernsyn, har dei nærfjernsynskonsesjonærane det gjeld rett til å få uttale seg før Nærkringkastingsnemnda avgjer spørsmålet.</article></article><article class="legalArticle" data-lovdata-URL="LTI/forskrift/1988-10-07-773/§3" data-name="§3" data-partID="§3" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kodesystem</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Kodesystem for kabelsendingar skal så langt det er råd samordnast med kodesystem for lokalt betalingsfjernsyn. I dei tilfella Nærkringkastingsnemnda har gitt særskild konsesjon for lokalt betalingsfjernsyn i kabelnett, pliktar kabeleigar å ta turvande omsyn til konsesjonærens ønske om kodesystem.</article></article><article class="legalArticle" data-lovdata-URL="LTI/forskrift/1988-10-07-773/§4" data-name="§4" data-partID="§4" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Val av kabelsendingar</span></h3></article><article class="legalArticle" data-lovdata-URL="LTI/forskrift/1988-10-07-773/§4-1" data-name="§4-1" data-partID="§4-1" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Kabeleigar skal undersøkje kva for sendingar abonnentane ønskjer formidla i kabelnettet, og plikter å gjennomføre abonnentane sine val av sendingar i samsvar med deira prioriteringar.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Abonnentar som ikkje ønskjer å motta ei sending, kan krevje å bli skjerma frå ho, men må sjølve dekkje kostnadene ved avskjerminga.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Dersom det er unytta kanalar i kabelnettet etter at abonnentane har valt sendingar, kan kabeleigar utnytte dei, men må varsle abonnentane om sitt framlegg til utnytting to månader før formidlinga tek til. Dersom at fleirtal av abonnentane går mot framlegget, kan det likevel gjennomførast dersom kabeleigaren syter for avskjerming utan kostnad for abonnentane.</article></article><article class="legalArticle" data-lovdata-URL="LTI/forskrift/1988-10-07-773/§5" data-name="§5" data-partID="§5" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Reklame i kabelsendingar</span></h3></article><article class="legalArticle" data-lovdata-URL="LTI/forskrift/1988-10-07-773/§5-1" data-name="§5-1" data-partID="§5-1" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Nærkringkastingsnemnda kan nekte formidling av sendingar som hovudsakleg er retta mot norske sjåarar og som inneheld reklameinnslag i strid med reglane i § 5-2 og § 5-3.</article></article><article class="legalArticle" data-lovdata-URL="LTI/forskrift/1988-10-07-773/§5-2" data-name="§5-2" data-partID="§5-2" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Reklameinnslaga skal samla ikkje overstige 20 minuttar pr. døgn.</article><article class="legalP" data-absoluteaddress="/kapittel/1/paragraf/11/ledd/2/" id="kapittel-1-paragraf-11-ledd-2">Reklameinnslaga skal klart skiljast frå den ordinære programverksemda ved eit særskilt lyd- og biletsignal.</article><article class="legalP" data-absoluteaddress="/kapittel/1/paragraf/11/ledd/3/" id="kapittel-1-paragraf-11-ledd-3">Reklameinnslaga skal sendast i blokker mellom programma.</article><article class="legalP" data-absoluteaddress="/kapittel/1/paragraf/11/ledd/4/" id="kapittel-1-paragraf-11-ledd-4">Det kan ikkje sendast reklame på følgjande dagar: Nyttårsdag, skjærtorsdag, langfredag, påskeaftan, 1. og 2. påskedag, Kristi Himmelfartsdag, pinseaftan, 1. og 2. pinsedag, julaftan, 1. og 2. juledag.</article></article><article class="legalArticle" data-lovdata-URL="LTI/forskrift/1988-10-07-773/§5-3" data-name="§5-3" data-partID="§5-3" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 5-3</span>.</h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Det kan ikkje sendast reklameinnslag i tilknyting til barneprogram eller reklameinnslag som i særleg grad er retta mot born.</article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">Det kan ikkje sendast reklame for politiske bodskap eller livssyn.</article><article class="legalP" data-absoluteaddress="/kapittel/1/paragraf/12/ledd/3/" id="kapittel-1-paragraf-12-ledd-3">Reklamesendingane kan ikkje innehalde symbol eller vignettar som er standardelement i dei vanlege sendingane til det aktuelle selskapet.</article></article><article class="legalArticle" data-lovdata-URL="LTI/forskrift/1988-10-07-773/§6" data-name="§6" data-partID="§6" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Klageretten – avgrensing og saksbehandling</span></h3></article><article class="legalArticle" data-lovdata-URL="LTI/forskrift/1988-10-07-773/§6-1" data-name="§6-1" data-partID="§6-1" data-absoluteaddress="/kapittel/1/paragraf/14/" id="kapittel-1-paragraf-14"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/1/paragraf/14/ledd/1/" id="kapittel-1-paragraf-14-ledd-1">Abonnentar og kabeleigar kan klage over avgjerd som gjeld formidling av kabelsendingar, medrekna avgjerd som gjeld val av kabelsendingar, jf. § 6 i lova. Nærkringkastingsnemnda avgjer slike klager med endeleg verknad.</article></article><article class="legalArticle" data-lovdata-URL="LTI/forskrift/1988-10-07-773/§6-2" data-name="§6-2" data-partID="§6-2" data-absoluteaddress="/kapittel/1/paragraf/15/" id="kapittel-1-paragraf-15"><h3 class="legalArticleHeader"><span class="legalArticleValue">§ 6-2</span>.</h3><article class="legalP" data-absoluteaddress="/kapittel/1/paragraf/15/ledd/1/" id="kapittel-1-paragraf-15-ledd-1">I saker der Nærkringkastingsnemnda har sett forbod mot formidling av kringkastingssendingar i medhald av § 5 i lova og § 5 i forskriftene, kan avgjerda påklagast til departementet i samsvar med reglane i forvaltningslova.</article></article><article class="legalArticle" data-lovdata-URL="LTI/forskrift/1988-10-07-773/§6-3" data-name="§6-3" data-partID="§6-3" data-absoluteaddress="/kapittel/1/paragraf/16/" id="kapittel-1-paragraf-16"><h3 class="legalArticleHeader"><span class="legalArticleValue">§ 6-3</span>.</h3><article class="legalP" data-absoluteaddress="/kapittel/1/paragraf/16/ledd/1/" id="kapittel-1-paragraf-16-ledd-1">Nærkringkastingsnemnda skal i behandlinga av klagesaker som gjeld programinnhald, be instansar med kompetanse på dei aktuelle områda vurdere om innslaget er i strid med gjeldande reglar.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-10-07-773/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftene trer i kraft 15. oktober 1988.</article></section></main></body></html>