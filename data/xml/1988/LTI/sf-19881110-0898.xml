<!DOCTYPE html><html lang="no"><head><title>Forskrift om refusjon av avgift på mineralolje levert til bruk ombord i fartøy innført i registeret over merkepliktige norske fiskefarkoster.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-1988-11-10-898</dd><dt class="dokid">DokumentID</dt><dd class="dokid">LTI/forskrift/1988-11-10-898</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 20</dd><dt class="dateInForce">I kraft fra</dt><dd class="dateInForce">1989-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1988-11-29</dd><dt class="title">Tittel</dt><dd class="title">Forskrift om refusjon av avgift på mineralolje levert til bruk ombord i fartøy innført i registeret over merkepliktige norske fiskefarkoster.</dd><dt class="refid">RefID</dt><dd class="refid">forskrift/1988-11-10-898</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om refusjon av avgift på mineralolje levert til bruk ombord i fartøy innført i registeret over merkepliktige norske fiskefarkoster.<ul class="tocSubUl"><li>I<ul class="tocSubUl"><li>§ 1. Forskriftens omfang og virkeområde. Vilkår</li><li>§ 2. Renter.</li><li>§ 3. Søknad om refusjon. Søknadsfrister.</li><li>§ 4. Kontroll.</li><li>§ 5. Klage.</li><li>§ 6. Utfyllende bestemmelser.</li><li>§ 7. Iverksettelse. Overgangsbestemmelser.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1988-11-10-898" id="dokument"><h1>Forskrift om refusjon av avgift på mineralolje levert til bruk ombord i fartøy innført i registeret over merkepliktige norske fiskefarkoster.</h1><article class="legalP" data-absoluteaddress="/ledd/1/" id="ledd-1">Finansdepartementet har 10. november 1988 med hjemmel i lov av 19. mai 1933 nr. 11 om omsetningsavgift og Stortingets vedtak om mineraloljeavgift, fastsatt forskrift om refusjon av avgift på mineralolje levert til bruk ombord i fartøy innført i registeret over merkepliktige norske fiskefarkoster.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-11-10-898/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1988-11-10-898/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens omfang og virkeområde. Vilkår</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Grunnavgift på mineralolje levert til bruk ombord i fiske- og fangstfartøy som er innført i registeret over merkepliktige norske fiskefarkoster, refunderes dersom båteier/-høvedsmann er oppført i fiskermanntallets blad A eller B, eller fyller betingelsene for opptak.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Ordningen omfatter ikke mineralolje som er bunkret avgiftsfritt.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Refusjon som er utbetalt på grunnlag av uriktige og/eller mangelfulle opplysninger fra søkeren skal tilbakebetales Garantikassen for fiskere.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Ved overtredelser av denne forskriften, kan Finansdepartementet eller den det bestemmer beslutte at overtrederen ikke lenger skal kunne nyte godt av refusjonsordningen.</article></article><article class="legalArticle" data-lovdata-URL="LTI/forskrift/1988-11-10-898/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Renter.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det blir beregnet en fast rente av refusjonsbeløpet. Finansdepartementet fastsetter den til enhver tid gjeldende rentesats.</article></article><article class="legalArticle" data-lovdata-URL="LTI/forskrift/1988-11-10-898/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Søknad om refusjon. Søknadsfrister.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Søker som oppfyller vilkårene i § 1, kan søke om refusjon av innbetalt grunnavgift inntil 4 ganger i kalenderåret.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Søknaden sendes til Garantikassen for fiskere på fastsatt skjema.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Siste frist for innsending av søknad er 28. februar året etter bunkringsåret. Dersom fristen av praktiske grunner ikke kan overholdes, kan det gis utsettelse med innsending av søknad dersom Garantikassen gis varsel før fristens utløp.</article></article><article class="legalArticle" data-lovdata-URL="LTI/forskrift/1988-11-10-898/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Garantikassen for fiskere kan foreta nødvendig kontroll av de gitte opplysninger, herunder kreve at søkeren fremlegger nødvendig dokumentasjon for søknaden.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Når det gjelder kontroll for øvrig, vises til forskrift om avgift på mineralolje fastsatt av Finansdepartementet 26. november 1979 § 10.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Refusjon utbetales med forbehold om korrigering etter at det er foretatt kontroll/revisjon av søknaden.</article></article><article class="legalArticle" data-lovdata-URL="LTI/forskrift/1988-11-10-898/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Klage.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Vedtak truffet av Garantikassen for fiskere kan påklages innen 2 måneder. Klageinstansen er Toll- og avgiftsdirektoratet. for øvrig gjelder lov av 10. februar 1967 om behandlingsmåten i forvaltningssaker.</article></article><article class="legalArticle" data-lovdata-URL="LTI/forskrift/1988-11-10-898/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utfyllende bestemmelser.</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Finansdepartementet eller den det bestemmer, kan gi nærmere bestemmelser til presisering, utfylling og gjennomføring av forskriften.</article></article><article class="legalArticle" data-lovdata-URL="LTI/forskrift/1988-11-10-898/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Iverksettelse. Overgangsbestemmelser.</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Denne forskrift trer i kraft fra 1. januar 1989, men slik at innbetalt grunnavgift for mineralolje bunkret etter 1. juli 1988 kan søkes refundert i medhold av ovennevnte regler innen 28. februar 1989.</article></article></section></main></body></html>