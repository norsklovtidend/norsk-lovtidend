<!DOCTYPE html><html lang="no"><head><title>Forskrift om radioanlegg og radiotjeneste i fiske- og fangstfartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1988-12-01-997</dd><dt class="dokid">DokumentID</dt><dd class="dokid">LTI/forskrift/1988-12-01-997</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 22</dd><dt class="dateInForce">I kraft fra</dt><dd class="dateInForce">1989-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7</li><li>lov/1903-06-09-7/§1</li><li>lov/1903-06-09-7/§41a</li><li>lov/1903-06-09-7/§42</li><li>forskrift/1978-12-01-1</li><li>lov/1903-06-09-7</li></ul></dd><dt class="dateOfPublication">Kunngjort</dt><dd class="dateOfPublication">1988-12-23</dd><dt class="title">Tittel</dt><dd class="title">Forskrift om radioanlegg og radiotjeneste i fiske- og fangstfartøy.</dd><dt class="refid">RefID</dt><dd class="refid">forskrift/1988-12-01-997</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om radioanlegg og radiotjeneste i fiske- og fangstfartøy.</li></ul></dd></dl></header><main class="documentBody" data-lovdata-URL="LTI/forskrift/1988-12-01-997" id="dokument"><h1>Forskrift om radioanlegg og radiotjeneste i fiske- og fangstfartøy.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 1. desember 1988 fastsatt ovennevnte forskrift om radioanlegg og radiotjeneste i fiske- og fangstfartøy.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødygtighed m.v. §§ 1, 41a og 42, jfr. kgl.res. 1. desember 1978 om bemyndigelse for Sjøfartsdirektoratet til å utferdige forskrifter i medhold av sjødyktighetsloven.</article><article class="legalP" data-absoluteaddress="/ledd/3/" id="ledd-3">Forskriften kommer til anvendelse for nye fiske- og fangstfartøy, og erstatter forskrift av 10. oktober 1964 for radioanlegg og radiotjeneste i fiske- og fangstfartøyer av hensyn til sikkerheten til sjøs, med tilleggende regler av 14. november 1964 for gjennomføring av forskrifter for radioanlegg og radiotjeneste i fiske- og fangstfartøyer. For eksisterende fartøy vil forskrift av 10. oktober 1964 med senere endringer gjelde frem til 1. januar 1992, jfr. § 2, pkt. 2 i den nye forskrift.</article><article class="legalP" data-absoluteaddress="/ledd/4/" id="ledd-4">I den nye forskriften om radioanlegg og radiotjeneste i fiske- og fangstfartøy stilles det kun krav om radiotelefonanlegg. Radiotelegrafanlegg er ikke lenger påbudt. Dette medfører at krav til radiopeileapparat også faller ut i den nye forskrift, idet vi forutsetter at det ikke finnes fiske- og fangstfartøy over 5.000 brt.</article><article class="legalP" data-absoluteaddress="/ledd/5/" id="ledd-5">Følgende oppstilling viser forholdet mellom de forskjellige fartsområdene og kravet til radioutrustning:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/5/punkt/1/" id="ledd-5-punkt-1"><span class="data-originalId">-</span><article class="legalP" data-absoluteaddress="/ledd/5/punkt/1/ledd/1/" id="ledd-5-punkt-1-ledd-1">Fartøy som opererer innenfor 35 nautiske mil av grunnlinjen skal være utstyrt med VHF-radiotelefonstasjon.</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/2/" id="ledd-5-punkt-2"><span class="data-originalId">-</span><article class="legalP" data-absoluteaddress="/ledd/5/punkt/2/ledd/1/" id="ledd-5-punkt-2-ledd-1">Fartøy som opererer innenfor 200 nautiske mil av grunnlinjen skal i tillegg til VHF-radiotelefonstasjon være utstyrt med MF-radiotelefonstasjon.</article></article></li><li data-li-identifier="-" data-name="-"><article class="listArticle" data-absoluteaddress="/ledd/5/punkt/3/" id="ledd-5-punkt-3"><span class="data-originalId">-</span><article class="legalP" data-absoluteaddress="/ledd/5/punkt/3/ledd/1/" id="ledd-5-punkt-3-ledd-1">Fartøy som opererer utenfor 200 nautiske mil av grunnlinjen skal i tillegg til VHF- og MF-radiotelefonstasjonenen være utstyrt med HF-radiotelefonstasjon. Unntatt fra dette kravet er fartøy som utenfor 200 nautiske mil av grunnlinjen kun opererer i området som er begrenset mellom 50° N – 62° N og 10° W.</article></article></li></ul></article><article class="legalP" data-absoluteaddress="/ledd/6/" id="ledd-6">Det er tillatt å benytte skipsjordstasjon som alternativ til HF-radiotelefonstasjonen.</article><article class="legalP" data-absoluteaddress="/ledd/7/" id="ledd-7">Videre nevnes at § 6 om nødradioutstyr medfører en endring i forhold til den gamle forskrift, idet bærbart radioutstyr (livbåtradioen) utgår. Påbudt nødradioutstyr blir nå nødradiopeilesendere og håndholdt maritimt VHF radiotelefonkommunikasjonsapparat.</article><article class="legalP" data-absoluteaddress="/ledd/8/" id="ledd-8">Overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2, for så vidt ikke strengere straff kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/9/" id="ledd-9">Forskriften trer i kraft 1. januar 1989.</article><article class="legalP" data-absoluteaddress="/ledd/10/" id="ledd-10">Fra samme dato trer forskrift av 10. oktober 1964 om radioanlegg og radiotjeneste i fiske- og fangstfartøyer samt regler av 14. november 1964 for gjennomføring av forskrifter for radioanlegg og radiotjeneste i fiske- og fangstfartøyer ut av kraft for nytt fartøy.</article><article class="legalP" data-absoluteaddress="/ledd/11/" id="ledd-11">For eksisterende fiske- og fangstfartøy oppheves forskrift og regler som nevnt ovenfor med virkning fra 1. januar 1992, jfr. § 2 nr. 2.</article><article class="legalP" data-absoluteaddress="/ledd/12/" id="ledd-12">Forskriften vil bli inntatt i Skipskontrollens regler for fiske- og fangstfartøyer og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, postboks 8123 Dep., 0032 Oslo 1.</article></main></body></html>