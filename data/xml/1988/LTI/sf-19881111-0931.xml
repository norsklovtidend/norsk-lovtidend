<!DOCTYPE html><html lang="no"><head><title>Forskrift om plassering av umyndiges midler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:47</dd><dt class="legacyID">Datokode</dt><dd class="legacyID">FOR-1988-11-11-931</dd><dt class="dokid">DokumentID</dt><dd class="dokid">LTI/forskrift/1988-11-11-931</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 21</dd><dt class="dateInForce">I kraft fra</dt><dd class="dateInForce">1989-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1959-08-21-8700</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1927-04-22-3/§64</li><li>forskrift/1988-11-10-899/§65</li></ul></dd><dt class="dateOfPublication">Kunngjort</dt><dd class="dateOfPublication">1988-12-09</dd><dt class="title">Tittel</dt><dd class="title">Forskrift om plassering av umyndiges midler.</dd><dt class="refid">RefID</dt><dd class="refid">forskrift/1988-11-11-931</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om plassering av umyndiges midler.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-11-11-931" id="dokument"><h1>Forskrift om plassering av umyndiges midler.</h1><article class="legalP" data-absoluteaddress="/ledd/1/" id="ledd-1">Gitt av Justis- og politidepartementet 11. november i medhold av vergemålsloven 22. april 1927 nr. 3, § 64 første ledd, § 65 annet ledd og § 71, jfr. regj.res. 10. november 1988 nr. 899.</article><article class="legalArticle" data-lovdata-URL="LTI/forskrift/1988-11-11-931/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">(1) Umyndiges midler kan plasseres som pantelån i bebygd fast eiendom. Lån kan også gis med pantesikkerhet i ubebygd fast eiendom, dersom lånet dessuten er garantert av norsk bank eller norsk skadeforsikringsselskap.</article><article class="numberedLegalP" data-numerator="2" data-absoluteaddress="/paragraf/1/nummer/1/" id="paragraf-1-nummer-1">(2) Lån må ikke gis med pant i industrielt utbygde eiendommer eller andre eiendommer som på grunn av bruk, beliggenhet eller andre forhold er særlig utsatt for verdisvingninger.</article><article class="numberedLegalP" data-numerator="3" data-absoluteaddress="/paragraf/1/nummer/2/" id="paragraf-1-nummer-2">(3) Lån kan også gis med sikkerhet i andeler i pantobligasjoner utstedt av norsk bank eller forsikringsselskap.</article><article class="numberedLegalP" data-numerator="4" data-absoluteaddress="/paragraf/1/nummer/3/" id="paragraf-1-nummer-3">(4) Vergen kan etter samtykke fra fylkesmannen gis lån av den umyndiges midler mot sikkerhet i adkomstdokument til leierett til bolig som den umyndige skal bo i.</article><article class="numberedLegalP" data-numerator="5" data-absoluteaddress="/paragraf/1/nummer/4/" id="paragraf-1-nummer-4">(5) Pantesikkerheten må ligge innenfor to tredeler av eiendommens verdi etter fastsetting ved takst. Denne grensen kan fravikes når vergen etter samtykke fra fylkesmannen gis lån til bolig som den umyndige skal bo i. Taksten skal være godkjent til bruk for bank, kredittforening eller livsforsikringsselskap.</article><article class="numberedLegalP" data-numerator="6" data-absoluteaddress="/paragraf/1/nummer/5/" id="paragraf-1-nummer-5">(6) Lån med pant i bygning på festet grunn må bare gis dersom festeretten ikke kan bringes til opphør så lenge panteretten består. Det må ikke foreligge slike klausuler om forhøyelse av festeavgiften at sikkerheten kan bli tvilsom.</article><article class="numberedLegalP" data-numerator="7" data-absoluteaddress="/paragraf/1/nummer/6/" id="paragraf-1-nummer-6">(7) Eiendommer som en umyndig har pantesikkerhet i må være tilstrekkelig forsikret i norsk forsikringsselskap. Låntakeren er ansvarlig for at eiendommer som nevnt, blir forsvarlig vedlikeholdt.</article></article><article class="legalArticle" data-lovdata-URL="LTI/forskrift/1988-11-11-931/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">(1) Umyndiges midler kan plasseres i ihendehaverobligasjoner eller sertifikater som lyder på norsk mynt og er notert på norsk børs og som er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">utstedt eller garantert av den norske stat</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">utstedt eller garantert av norske kommuner eller fylkeskommuner, såfremt låne- eller garantivedtaket er godkjent etter henholdsvis lov 12. november 1954 nr. 1 (kommunestyreloven) § 59 nr. 1 eller lov 16. juni 1961 nr. 1 (fylkeskommuneloven) § 60 nr. 1.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">utstedt av finansieringsforetak som etter sine vedtekter bare yter lån mot pant i fast eiendom.</article></article></li></ul></article><article class="numberedLegalP" data-numerator="2" data-absoluteaddress="/paragraf/2/nummer/1/" id="paragraf-2-nummer-1">(2) Overformynderier med felles formuemasse (vergemålsloven § 69) kan dessuten plassere inntil 10 % av fellesmassens beløp i ihendehaverobligasjoner utstedt av finansieringsforetak med tillatelse til å drive virksomhet i medhold av lov 10. juni 1988 nr. 40, om finansieringsvirksomhet og finansinstitusjoner. Ihendehaverobligasjonene må lyde på norsk mynt og være notert på norsk børs.</article></article><article class="legalArticle" data-lovdata-URL="LTI/forskrift/1988-11-11-931/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den umyndiges midler kan lånes ut mot garanti av norsk bank eller norsk skadeforsikringsselskap, eller depot av obligasjoner eller sertifikater som nevnt i § 2 innenfor 80 % av omsetningsverdien.</article></article><article class="legalArticle" data-lovdata-URL="LTI/forskrift/1988-11-11-931/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den umyndiges midler kan plasseres i spareobligasjoner utstedt av den norske stat.</article></article><article class="legalArticle" data-lovdata-URL="LTI/forskrift/1988-11-11-931/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den umyndiges midler kan plasseres som innskott i norsk bank eller i sertifikater utstedt av bank.</article></article><article class="legalArticle" data-lovdata-URL="LTI/forskrift/1988-11-11-931/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Før den umyndiges midler plasseres etter §§ 1 til 5 ovenfor, skal vergen gis anledning til å uttale seg om plasseringen. Dette gjelder ikke for midler som plasseres i et overformynderis fellesmasse, jfr. § 9.</article></article><article class="legalArticle" data-lovdata-URL="LTI/forskrift/1988-11-11-931/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Er vergen og overformynderiet enige, kan tegningsrettigheter som tilhører en umyndig, brukes til kjøp av nye aksjer for den umyndige, såfremt aksjene er notert på norsk børs. På samme vilkår kan midler som erverves ved salg av tegningsrettigheter, aksjer eller andeler i aksjefond, brukes til kjøp av aksjer eller andeler i aksjefond.</article></article><article class="legalArticle" data-lovdata-URL="LTI/forskrift/1988-11-11-931/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">(1) For midler som er plassert på annen måte når de kommer inn til overformynderiet, gjelder følgende uavhengig av plasseringsreglene i §§ 1 til 7 ovenfor:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">pantobligasjoner i fast eiendom kan bli stående dersom overformynderiet og vergen er enige om at sikkerheten er tilstrekkelig.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">aksjer og andre verdipapirer kan beholdes dersom overformynderiet og vergen er enige om det.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/8/ledd/1/punkt/3/" id="paragraf-8-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/8/ledd/1/punkt/3/ledd/1/" id="paragraf-8-ledd-1-punkt-3-ledd-1">skifteutlegg med pant hos foreldre eller besteforeldre eller hos gjenlevende ektefelle etter noen av dem, bør, med mindre den umyndige trenger pengene, ikke innkreves så lenge sikkerheten er god og rentene betales i rett tid eller vederlag ytes ved underhold av den umyndige. Vil det ikke føre til økonomisk ulempe for skyldneren, bør utlegget kreves betalt. Skifteutlegg med pant i fast eiendom hos odels- eller åsetesberettiget medarving av den umyndige kan på samme vilkår stå uinnkrevet.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/8/ledd/1/punkt/4/" id="paragraf-8-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/8/ledd/1/punkt/4/ledd/1/" id="paragraf-8-ledd-1-punkt-4-ledd-1">andre utestående krav bør som regel kreves inn ved forfall eller når de ved oppsigelse kan bringes til å forfalle.</article></article></li></ul></article><article class="numberedLegalP" data-numerator="2" data-absoluteaddress="/paragraf/8/nummer/1/" id="paragraf-8-nummer-1">(2) Når overformynderiet og vergen er enige, kan et krav selges eller helt eller delvis ettergis ved forlik eller akkord.</article></article><article class="legalArticle" data-lovdata-URL="LTI/forskrift/1988-11-11-931/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overformynderier som har felles formuesmasse, jfr. vergemålsloven § 69, skal plassere midlene tilhørende fellesmassen etter reglene i §§ 1 til 5 ovenfor.</article></article><article class="legalArticle" data-lovdata-URL="LTI/forskrift/1988-11-11-931/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved valg av plasseringsmåte skal overformynderiet påse at plasseringen skjer i samsvar med reglene i vergemålsloven § 64.</article></article><article class="legalArticle" data-lovdata-URL="LTI/forskrift/1988-11-11-931/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">(1) For plassering som nevnt i §§ 1 og 3 skal utlånsrenten vanligvis ikke være lavere enn markedsrenten.</article><article class="numberedLegalP" data-numerator="2" data-absoluteaddress="/paragraf/11/nummer/1/" id="paragraf-11-nummer-1">(2) Ved ny plassering av midler skal det, om mulig, fastsettes vilkår som gir adgang til senere regulering av utlånsrenten.</article></article><article class="legalArticle" data-lovdata-URL="LTI/forskrift/1988-11-11-931/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">(1) Verdipapirer og bankbøker som er under overformynderiets forvaltning og ikke oppbevares i bank i henhold til vergemålsloven § 65 første ledd, skal gis påskrift om at de ikke kan rådes over uten skriftlig samtykke av overformynderiet. Når bank eller autorisert aksjemekler er kontofører for registrerte fondsaktiver etter verdipapirsentralloven, anses dette som oppbevaring av verdipapirer i bank og følger reglene i vergemålsloven § 65 første ledd.</article><article class="numberedLegalP" data-numerator="2" data-absoluteaddress="/paragraf/12/nummer/1/" id="paragraf-12-nummer-1">(2) Den forretningsførende overformynder eller den faste formann har ansvaret for at påskrift blir påført dokumentene.</article><article class="numberedLegalP" data-numerator="3" data-absoluteaddress="/paragraf/12/nummer/2/" id="paragraf-12-nummer-2">(3) Dersom hensynet til senere omsettelighet åpenbart tilsier det, kan påskrift etter første ledd unnlates når dette synes ubetenkelig.</article><article class="numberedLegalP" data-numerator="4" data-absoluteaddress="/paragraf/12/nummer/3/" id="paragraf-12-nummer-3">(4) Ved pengekrav som ikke er knyttet til dokument, skal debitor varsles om at overformynderiet forvalter kravet.</article></article><article class="legalArticle" data-lovdata-URL="LTI/forskrift/1988-11-11-931/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Forskriften trer i kraft 1. januar 1989.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Fra den tid forskriften trer i kraft oppheves kgl.res. 21. august 1959 om nye regler for utlån mot pant i fast eiendom av umyndiges midler.</article></article></main></body></html>