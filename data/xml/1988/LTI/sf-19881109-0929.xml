<!DOCTYPE html><html lang="no"><head><title>Kunngjøring om forskudd på formues- og inntektsskatt til staten for inntektsåret 1989 og terminskatt på formue i og inntekt vunnet ved utvinning og rørledningstransport av petroleum for inntektsåret 1989.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1988-11-09-929</dd><dt class="dokid">DokumentID</dt><dd class="dokid">LTI/forskrift/1988-11-09-929</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 21</dd><dt class="dateInForce">I kraft fra</dt><dd class="dateInForce">1989-01-09</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-12-09</dd><dt class="title">Tittel</dt><dd class="title">Kunngjøring om forskudd på formues- og inntektsskatt til staten for inntektsåret 1989 og terminskatt på formue i og inntekt vunnet ved utvinning og rørledningstransport av petroleum for inntektsåret 1989.</dd><dt class="miscInformation">Annet om dokumentet</dt><dd class="miscInformation">Kunngjøring fra Finans- og tolldepartementet av Stortingsvedtak 9. november 1988.</dd><dt class="refid">RefID</dt><dd class="refid">forskrift/1988-11-09-929</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring om forskudd på formues- og inntektsskatt til staten for inntektsåret 1989 og terminskatt på formue i og inntekt vunnet ved utvinning og rørledningstransport av petroleum for inntektsåret 1989.<ul class="tocSubUl"><li>A. Om forskudd på formues- og inntektsskatt til staten for inntektsåret 1989<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li><li>B. Om terminskatt på formue i og inntekt vunnet ved utvinning og rørledningstransport av petroleum for inntektsåret 1989</li></ul></li></ul></dd></dl></header><main class="documentBody" data-lovdata-URL="LTI/forskrift/1988-11-09-929" id="dokument"><h1>Kunngjøring om forskudd på formues- og inntektsskatt til staten for inntektsåret 1989 og terminskatt på formue i og inntekt vunnet ved utvinning og rørledningstransport av petroleum for inntektsåret 1989.</h1><section class="section" data-name="kapA" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-11-09-929/KAPITTEL_1" data-partID="k1"><h2>A. Om forskudd på formues- og inntektsskatt til staten for inntektsåret 1989</h2><article class="legalArticle" data-lovdata-URL="LTI/forskrift/1988-11-09-929/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Skattepliktige som nevnt i § 1, jf. § 2, i lov av 21. november 1952 nr. 2 om betaling og innkreving av skatt skal betale forskudd på formues- og inntektsskatt til staten for inntektsåret 1989. Ved beregningen og innbetalingen av forskuddet følges reglene i dette vedtak og i loven av 21. november 1952 nr. 2.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Det samme gjelder når skatteplikten utelukkende følger av lov av 13. juni 1975 nr. 35 om skattlegging av undersjøiske petroleumsforekomster m.v., og den skattepliktige ikke skal svare terminskatt etter samme lov § 7.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Plikten til å betale forskudd på inntektsskatt omfatter også personer som ikke har bopel i riket, men som mottar lønn av den norske stat.</article></article><article class="legalArticle" data-lovdata-URL="LTI/forskrift/1988-11-09-929/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Reglene om klasseansettelse i skatteloven – lov av 18. august 1911 nr. 8 – § 75 får tilsvarende anvendelse. Personer og boer som etter reglene i nevnte paragraf ikke tilkommer klassefradrag blir å sette i klasse 0. For personer som må bo i utlandet på grunn av sin stilling i den norske stats tjeneste, følges samme regler som for personer som er bosatt i Norge.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Reglene om særfradrag i skatteloven §§ 76 og 77 kommer ikke til anvendelse, med unntak for forskudd på skatt som nevnt i § 6 b) og 7.</article></article><article class="legalArticle" data-lovdata-URL="LTI/forskrift/1988-11-09-929/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><ul class="defaultList"><li data-li-identifier="I." data-name="I."><article class="listArticle" data-absoluteaddress="/kapittel/1/paragraf/3/punkt/1/" id="kapittel-1-paragraf-3-punkt-1"><span class="data-originalId">I.</span><article class="legalP" data-absoluteaddress="/kapittel/1/paragraf/3/punkt/1/ledd/1/" id="kapittel-1-paragraf-3-punkt-1-ledd-1">Forskudd på inntektsskatt beregnes av inntekt som overstiger kr. 1.500 i klasse 0, kr 115.000 i klasse 1 og kr. 145.000 i klasse 2.</article><article class="legalP" data-absoluteaddress="/kapittel/1/paragraf/3/punkt/1/ledd/2/" id="kapittel-1-paragraf-3-punkt-1-ledd-2">Ved beregningen nyttes følgende satser:<table><thead><tr><th data-text-align="left" data-vertical-align="top" /><th data-text-align="center" data-vertical-align="top">Klasse 0 og 1</th><th data-text-align="center" data-vertical-align="top">Klasse 2</th></tr></thead><tbody><tr><td data-text-align="left" data-vertical-align="top">10 pst. av de første</td><td data-text-align="center" data-vertical-align="top">35.000</td><td data-text-align="center" data-vertical-align="top">30.000</td></tr><tr><td data-text-align="left" data-vertical-align="top">19 pst. av det overskytende beløp</td><td data-text-align="center" data-vertical-align="top" /><td data-text-align="center" data-vertical-align="top" /></tr></tbody></table></article><article class="legalP" data-absoluteaddress="/kapittel/1/paragraf/3/punkt/1/ledd/3/" id="kapittel-1-paragraf-3-punkt-1-ledd-3">Dersom den forskuddspliktige vil være bosatt i riket bare en del av året, blir den forskuddsfrie del av inntekten å nedsette under hensyn til det antall hele eller påbegynte måneder av året han regnes å ville være bosatt her, jf. skatteloven § 75 fjerde ledd. Progresjonsintervallene reduseres på tilsvarende måte. Forskuddet skal ikke overstige det beløp som faller på samme inntekt i klasse 0. Bestemmelsene i dette ledd gjelder tilsvarende for forskuddspliktige som har hatt midlertidig opphold i riket bare en del av året, uten å være regnet som bosatte her, jf. skatteloven § 15 bokstav d.</article></article></li><li data-li-identifier="II." data-name="II."><article class="listArticle" data-absoluteaddress="/kapittel/1/paragraf/3/punkt/2/" id="kapittel-1-paragraf-3-punkt-2"><span class="data-originalId">II.</span><article class="legalP" data-absoluteaddress="/kapittel/1/paragraf/3/punkt/2/ledd/1/" id="kapittel-1-paragraf-3-punkt-2-ledd-1">Av inntekt som nevnt i folketrygdloven § 16-2 nr. 1, svares forskudd på toppskatt til staten. Toppskatt svares med 8,5 pst. for den del av inntekten som overstiger kr. 195.000 i klasse 0 og 1 og kr. 235.000 i klasse 2.</article><article class="legalP" data-absoluteaddress="/kapittel/1/paragraf/3/punkt/2/ledd/2/" id="kapittel-1-paragraf-3-punkt-2-ledd-2">Dersom den forskuddspliktige vil være bosatt i riket bare en del av året, nedsettes beløpet i første ledd forholdsmessig under hensyn til det antall hele eller påbegynte måneder av året ha regnes å ville være bosatt her. Tilsvarende gjelder for forskuddspliktige som ikke vil være bosatt i riket, men som plikter å svare skatt etter skatteloven § 15 bokstav c og d, eller lov av 13. juni 1975 nr. 35 om skattlegging av undersjøiske petroleumsforekomster m.v.</article></article></li></ul></article><article class="legalArticle" data-lovdata-URL="LTI/forskrift/1988-11-09-929/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/4/punkt/1/" id="kapittel-1-paragraf-4-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/4/punkt/1/ledd/1/" id="kapittel-1-paragraf-4-punkt-1-ledd-1">Av gevinst ved avhendelse av tomt utenom næringsvirksomhet, jf. skatteloven § 43 fjerde og femte ledd, svares forskudd på inntektsskatt til staten med 10,4 pst.</article><article class="legalP" data-absoluteaddress="/kapittel/1/paragraf/4/punkt/1/ledd/2/" id="kapittel-1-paragraf-4-punkt-1-ledd-2">Av gevinst ved erstatning for ekspropriasjon av fast eiendom som ikke går inn under foregående ledd, svares forskudd på inntektsskatt til staten med 10,4 pst. Det samme gjelder gevinst ved salg og makeskifte som det blir truffet avtale om i tilfelle hvor erververen kunne ha krevet eiendommen avstått ved ekspropriasjon. Bestemmelsene i første og annet punktum gjelder ikke når den eiendom som avstås er driftsmiddel i næring dersom driftsmiddelet kan avskrives eller det kan kreves betinget skattefritakelse for gevinsten. De gjelder likevel hvor eiendommen er gårdsbruk eller skog eller utgjør en del av en slik eiendom.</article><article class="legalP" data-absoluteaddress="/kapittel/1/paragraf/4/punkt/1/ledd/3/" id="kapittel-1-paragraf-4-punkt-1-ledd-3">For andre enn personlige skattytere skal satsen for inntektsskatt til staten etter første og annet ledd være 14 pst.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/4/punkt/2/" id="kapittel-1-paragraf-4-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/4/punkt/2/ledd/1/" id="kapittel-1-paragraf-4-punkt-2-ledd-1">Av gevinst ved avhendelse av eiendom som ikke er fritatt for skatt etter skatteloven § 43 annet ledd d eller e, svares det ikke forskudd på inntektsskatt til staten når skattyteren har brukt eiendommen som egen fast bolig, og avhendelsen finner sted senest 2 år etter at bruken er opphørt.</article><article class="legalP" data-absoluteaddress="/kapittel/1/paragraf/4/punkt/2/ledd/2/" id="kapittel-1-paragraf-4-punkt-2-ledd-2">Har skattyteren brukt bare en del av eiendommen som egen fast bolig, gjelder reglene i skatteloven § 43 annet ledd d, annet og tredje punktum, tilsvarende ved beregning av den del av gevinsten som det ikke skal svares forskuddsskatt til staten av.</article><article class="legalP" data-absoluteaddress="/kapittel/1/paragraf/4/punkt/2/ledd/3/" id="kapittel-1-paragraf-4-punkt-2-ledd-3">Av gevinst ved avhendelse av eiendom som ikke er fritatt for skatt etter skatteloven § 43 annet ledd f, svares det ikke forskudd på inntektsskatt til staten når skattyteren har brukt eiendommen som egen fritidseiendom, og avhendelsen finner sted senest 3 år etter at bruken er opphørt.</article><article class="legalP" data-absoluteaddress="/kapittel/1/paragraf/4/punkt/2/ledd/4/" id="kapittel-1-paragraf-4-punkt-2-ledd-4">Bestemmelsene foran kommer ikke til anvendelse når gevinsten beregnes etter forskrift av 3. april 1987.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/4/punkt/3/" id="kapittel-1-paragraf-4-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/4/punkt/3/ledd/1/" id="kapittel-1-paragraf-4-punkt-3-ledd-1">Av gevinst ved salg av aksjer som kommer inn under bestemmelsene i lov av 10. desember 1971 nr. 99, svares forskudd på inntektsskatt til staten etter en sats på 40 pst. I den beregnede inntekt gis et skattefritt fradrag på kr. 4.000 i klasse 1 og kr. 8.000 i klasse 2. Fradraget kr. 8.000 gis også skattepliktige i klasse 1 som nevnt i skatteloven § 76 og § 77 nr. 1-4, og ektefeller hvorav den ene lignes særskilt etter skatteloven § 16 fjerde eller femte ledd. I klasse 0 er det skattefrie fradrag kr. 1.000.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/4/punkt/4/" id="kapittel-1-paragraf-4-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/4/punkt/4/ledd/1/" id="kapittel-1-paragraf-4-punkt-4-ledd-1">Av gevinst ved salg av aksjer som kommer inn under bestemmelsen i skatteloven § 54 annet ledd, svares forskudd på inntektsskatt til staten etter en sats på 13,4 pst. for personlige skattytere og 17 pst. for andre.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/4/punkt/5/" id="kapittel-1-paragraf-4-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/4/punkt/5/ledd/1/" id="kapittel-1-paragraf-4-punkt-5-ledd-1">Av utbytte som utbetales til i utlandet bosatte aksjonærer (parthavere) i aksjeselskap og dermed likestilt selskap, svares forskudd på inntektsskatt med 25 pst. eller i tilfelle med den sats som følger av skatteavtale med annen stat.</article></article></li></ul></article><article class="legalArticle" data-lovdata-URL="LTI/forskrift/1988-11-09-929/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Forskudd på formuesskatt beregnes av den del av den skattepliktiges samlede formue som overstiger kr. 120.000 i klasse 0 og 1 og kr. 150.000 i klasse 2. Fradraget på kr. 150.000 skal også gjelde for skattepliktige i klasse 1 som får særfradrag etter skatteloven §§ 76 og 77. Det samme gjelder ektefeller hvorav den ene lignes etter skatteloven § 16 fjerde eller femte ledd.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Forskuddet beregnes etter disse satsene:<table><thead><tr><th data-text-align="left" data-vertical-align="top" /><th data-text-align="center" data-vertical-align="top">Klasse 1 og 2</th><th data-text-align="center" data-vertical-align="top">Klasse 2</th></tr></thead><tbody><tr><td data-text-align="left" data-vertical-align="top">0,2 pst. av de første</td><td data-text-align="center" data-vertical-align="top">115.000</td><td data-text-align="center" data-vertical-align="top">110.000</td></tr><tr><td data-text-align="left" data-vertical-align="top">0,6 pst. av de neste</td><td data-text-align="center" data-vertical-align="top">235.000</td><td data-text-align="center" data-vertical-align="top">240.000</td></tr><tr><td data-text-align="left" data-vertical-align="top">0,9 pst. av de neste</td><td data-text-align="center" data-vertical-align="top">355.000</td><td data-text-align="center" data-vertical-align="top">355.000</td></tr><tr><td data-text-align="left" data-vertical-align="top">1,3 pst. av det overskytende beløp</td><td data-text-align="center" data-vertical-align="top" /><td data-text-align="center" data-vertical-align="top" /></tr></tbody></table></article></article><article class="legalArticle" data-lovdata-URL="LTI/forskrift/1988-11-09-929/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Skattepliktige som nevnt i § 1 annet ledd skal i tillegg til forskudd på skatt etter bestemmelsene foran svare forskudd på skatt etter satsene og reglene nedenfor:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/6/ledd/1/punkt/1/" id="kapittel-1-paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/6/ledd/1/punkt/1/ledd/1/" id="kapittel-1-paragraf-6-ledd-1-punkt-1-ledd-1">1 pst. av formue som tilhører andre skattepliktige enn selskaper. De regler som ellers gjelder for beregning av formuesskatt til kommunene, gis tilvarende anvendelse.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/6/ledd/1/punkt/2/" id="kapittel-1-paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/6/ledd/1/punkt/2/ledd/1/" id="kapittel-1-paragraf-6-ledd-1-punkt-2-ledd-1">26,6 pst. av inntekt for personlige skattytere og 23 pst. for andre. Bestemmelsene i lov av 13. juni 1975 nr. 35 om skattlegging av undersjøiske petroleumsforekomster m.v. og de regler som ellers gjelder ved beregning av inntektsskatt til kommunen og fellesskatt til Skattefordelingsfondet, gis tilsvarende anvendelse.</article></article></li></ul></article></article><article class="legalArticle" data-lovdata-URL="LTI/forskrift/1988-11-09-929/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Skattepliktige etter lov av 17. juni 1988 nr. 55 om skatt av inntekt for sjømenn bosatt i utlandet, skal i tillegg til forskudd på skatt etter bestemmelsene foran svare 26,6 pst. forskudd på skatt av inntekten. De regler som ellers gjelder ved beregning av inntektsskatt til kommunen og fellesskatt til Skattefordelingsfondet, gis tilsvarende anvendelse.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Sjømenn bosatt utenfor Norden som er i tjeneste på skip registrert i Norsk Internasjonalt Skipsregister (NIS), skal før beregning av forskudd på skatt ha et månedlig fradrag i inntekten om bord på kr. 7.900 i klasse 1 og kr. 6.400 i klasse 2.</article></article><article class="legalArticle" data-lovdata-URL="LTI/forskrift/1988-11-09-929/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Forskuddsutskrivningen foretas i den kommune hvor den forskuddspliktige er bosatt, jf. skatteloven § 24. Her medtas også forskudd på skatt av formue og inntekt som nevnt i skatteloven § 18. For boer gjelder bestemmelsene i skatteloven § 21.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">For personer som ikke er bosatt i riket, blir utskrivningen å foreta i den kommune som er angitt i skatteloven § 23 første og sjette ledd, § 24 siste ledd, eller petroleumsskatteloven § 6 nr. 2.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Første og annet ledd gjelder i den utstrekning annet ikke er bestemt i medhold av lov om betaling og innkreving av skatt §§ 8 nr. 4 og 18 nr. 4.</article><article class="legalP" data-absoluteaddress="/kapittel/1/paragraf/8/ledd/4/" id="kapittel-1-paragraf-8-ledd-4">Utskrivning av forskudd som omhandlet i § 1 tredje ledd, foretas i Oslo.</article></article><article class="legalArticle" data-lovdata-URL="LTI/forskrift/1988-11-09-929/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Departementet kan gi nærmere forskrifter til gjennomføring og utfylling av bestemmelsene i dette vedtak, herunder om avrunding av inntekts-, formues- og fradragsposter.</article></article><article class="legalArticle" data-lovdata-URL="LTI/forskrift/1988-11-09-929/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Reglene under §§ 1-8 kan fravikes på vilkår som nevnt i § 56 nr. 4 i lov av 21. november 1952 nr. 2 om betaling og innkreving av skatt.</article></article></section><section class="section" data-name="kapB" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-11-09-929/KAPITTEL_2" data-partID="k2"><h2 data-text-align="center">B. Om terminskatt på formue i og inntekt vunnet ved utvinning og rørledningstransport av petroleum for inntektsåret 1989</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Terminskatt for inntektsåret 1989 skrives ut og betales i samsvar med petroleumsskatteloven § 7.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Ved utskrivningen av terminskatt benyttes satsene i statsskattevedtaket for inntektsåret 1988, med mindre annet følger av særskilt vedtak.</article></section></main></body></html>