<!DOCTYPE html><html lang="no"><head><title>Forskrift om endring i forskrift om innenlands transport av farlig gods på veg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:31</dd><dt class="legacyID">Datokode</dt><dd class="legacyID">FOR-1988-03-03-213</dd><dt class="dokid">DokumentID</dt><dd class="dokid">LTI/forskrift/1988-03-03-213</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 5</dd><dt class="dateInForce">I kraft fra</dt><dd class="dateInForce">1988-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-12-20-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§18</li></ul></dd><dt class="dateOfPublication">Kunngjort</dt><dd class="dateOfPublication">1988-04-08</dd><dt class="title">Tittel</dt><dd class="title">Forskrift om endring i forskrift om innenlands transport av farlig gods på veg.</dd><dt class="refid">RefID</dt><dd class="refid">forskrift/1988-03-03-213</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innenlands transport av farlig gods på veg.<ul class="tocSubUl"><li>I<ul class="tocSubUl"><li>§ 15. Kontrollmyndighet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1988-03-03-213" id="dokument"><h1>Forskrift om endring i forskrift om innenlands transport av farlig gods på veg.</h1><article class="legalP" data-absoluteaddress="/ledd/1/" id="ledd-1">Samferdselsdepartementet har 3. mars 1988 med hjemmel i vegtrafikklov av 18. juni 1965 nr. 4 § 18 endret forskrift om innenlands transport av farlig gods på veg av 20. desember 1979.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-03-03-213/KAPITTEL_1" data-partID="k1"><h2 data-text-align="center">I</h2><article class="defaultP"><strong>§ 1.</strong> <i>Definisjoner</i> skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">ADR-konvensjonen. Den europeiske avtale om internasjonal vegtransport av farlig gods datert i Genève 30. september 1957 med dens bilag og vedlegg i den til hver tid gjeldende stand. Det henvises til forente Nasjoners dokument ECE/TRANS 60, Vol. I-III med endringer i ECE/TRANS/60 (Vol. 1)/Add. 1 og ECE/TRANS/60/ Amend. 1.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Farlig gods: De stoffer og gjenstander som er farlig gods i henhold til ADR-konvensjonen eller som har tilsvarende egenskaper og farlighetsgrad.</article></article></li></ul></article><article class="legalP" data-absoluteaddress="/kapittel/1/ledd/1/" id="kapittel-1-ledd-1">For øvrig gjelder de definisjoner som er inntatt i ADR-konvensjonen.</article> <article class="defaultP" margin-top="true">§ 3 nr. 1 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Farlig gods tillates bare transportert på veg når transporten skjer i samsvar med bestemmelsene i ADR-konvensjonen.</article> <article class="defaultP" margin-top="true">§ 3 nr. 2 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I bilag A margnr. 2007 er gitt særregler for kolli som er i samsvar med bestemmelser for sjø- eller lufttransport og som har en kapasitet ikke over 450 liter eller 400 kg. På vilkår spesifisert i margnummeret kan slike kolli transporteres til og fra havn eller lufthavn selv om kravene i ADR ikke helt ut er oppfylt.</article> <article class="defaultP" margin-top="true"><strong>§ 10.</strong> <i>Merking av emballasje</i> skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kolli som inneholder farlig gods, skal være merket med faresedler i samsvar med det som er fastsatt i ADR, se likevel § 3 nr. 2</article> <article class="defaultP" margin-top="true">§ 11 nr. 1 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For all transport som omfattes av disse forskrifter, skal det være et fraktdokument. Dette kan være fraktbrevet eller et annet dokument som er nødvendig for transporten. Fraktdokumentet skal være merket «Farlig gods» og for øvrig være utfylt slik som angitt i de spesielle forskrifter for den enkelte klasse fastsatt i bilag A i ADR.</article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" data-partID="§15" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Kontrollmyndighet</span></span><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/foreslåttparagraf/1/punkt/1/" id="kapittel-1-foreslåttparagraf-1-punkt-1"><span class="data-originalId">1.</span><article class="legalP" data-absoluteaddress="/kapittel/1/foreslåttparagraf/1/punkt/1/ledd/1/" id="kapittel-1-foreslåttparagraf-1-punkt-1-ledd-1">Såvel biltilsynet som politiet kan kontrollere kjøretøyer og kreve fremlagt dokumenter som i henhold til forskrift skal følge transporten. Kontrollmyndigheten kan kreve innsyn i lasten og rekvirere prøve for nærmere undersøkelse.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/foreslåttparagraf/1/punkt/2/" id="kapittel-1-foreslåttparagraf-1-punkt-2"><span class="data-originalId">2.</span><article class="legalP" data-absoluteaddress="/kapittel/1/foreslåttparagraf/1/punkt/2/ledd/1/" id="kapittel-1-foreslåttparagraf-1-punkt-2-ledd-1">Såvel biltilsynet som politiet kan forby videre kjøring dersom det foreligger vesentlig overtredelse av denne forskrift, eller dersom pålegg gitt i medhold av denne forskrift ikke etterkommes.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-03-03-213/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen trer i kraft 1. april 1988.</article></section></main></body></html>