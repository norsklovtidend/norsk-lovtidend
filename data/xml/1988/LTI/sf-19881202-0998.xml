<!DOCTYPE html><html lang="no"><head><title>Forskrift for skattemessig behandling av deltakere i samordning og omfordeling av andeler i petroleumsforekomst.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:11</dd><dt class="legacyID">Datokode</dt><dd class="legacyID">FOR-1988-12-02-998</dd><dt class="dokid">DokumentID</dt><dd class="dokid">LTI/forskrift/1988-12-02-998</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 22</dd><dt class="dateInForce">I kraft fra</dt><dd class="dateInForce">1989-01-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-35/§10</li><li>lov/1985-03-22-11/§16</li></ul></dd><dt class="dateOfPublication">Kunngjort</dt><dd class="dateOfPublication">1988-12-23</dd><dt class="title">Tittel</dt><dd class="title">Forskrift for skattemessig behandling av deltakere i samordning og omfordeling av andeler i petroleumsforekomst.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 2. desember 1988 med hjemmel i petroleumsskatteloven av 13. juni 1975 nr. 35 § 10 annet og tredje ledd. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1988-12-02-998</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for skattemessig behandling av deltakere i samordning og omfordeling av andeler i petroleumsforekomst.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-12-02-998" id="dokument"><h1>Forskrift for skattemessig behandling av deltakere i samordning og omfordeling av andeler i petroleumsforekomst.</h1><article class="legalArticle" data-lovdata-URL="LTI/forskrift/1988-12-02-998/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Dersom petroleumsforekomst som dekkes av flere utvinningstillatelser omfordeles, skal bestemmelsene i denne forskriften legges til grunn ved beskatning av deltakerne i det år omfordelingen gjennomføres.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det samme gjelder dersom det inngås avtale om samordnet utnytting av petroleumsforekomster som dekkes av flere utvinningstillatelser, eller slik samordning bestemmes av offentlig myndighet med hjemmel i petroleumsloven § 16.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med omfordeling etter denne forskriften menes en ny fastsetting av deltakernes prosentvise andel av en petroleumsforekomst hvor følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/3/punkt/1/" id="paragraf-1-ledd-3-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/3/punkt/1/ledd/1/" id="paragraf-1-ledd-3-punkt-1-ledd-1">fastsettingen er krevet på grunnlag av forutgående avtale mellom deltakerne, og</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/3/punkt/2/" id="paragraf-1-ledd-3-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/3/punkt/2/ledd/1/" id="paragraf-1-ledd-3-punkt-2-ledd-1">fastsettingen skal gis virkning enten for forekomstens levetid eller fra tidspunkt for samordning som nevnt i annet ledd eller fra tidspunkt for siste tidligere omfordeling, og</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/3/punkt/3/" id="paragraf-1-ledd-3-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/3/punkt/3/ledd/1/" id="paragraf-1-ledd-3-punkt-3-ledd-1">fastsettingen er basert på den kunnskap om forekomsten som er tilgjengelig på tidspunkt for omfordeling.</article></article></li></ul></article></article><article class="legalArticle" data-lovdata-URL="LTI/forskrift/1988-12-02-998/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den som får redusert sin andel, skal i året for samordningen eller omfordelingen:</article><article class="numberedLegalP" data-numerator="1" data-absoluteaddress="/paragraf/2/nummer/1/" id="paragraf-2-nummer-1">(1) Redusere grunnlag for avskrivninger og grunnlag for friinntekt med de beløp som forholdsmessig tilsvarer reduksjonen i andelen.<article class="legalP" data-absoluteaddress="/paragraf/2/nummer/1/ledd/1/" id="paragraf-2-nummer-1-ledd-1">For driftsmidler som avskrives etter saldometode, jf. skatteloven § 44 A, skal reduksjonen foretas i det opprinnelige saldogrunnlag.</article></article><article class="numberedLegalP" data-numerator="2" data-absoluteaddress="/paragraf/2/nummer/2/" id="paragraf-2-nummer-2">(2) Redusere akkumulerte avskrivninger og akkumulert friinntekt med de beløp som tilsvarer henholdsvis det som er avskrevet for meget, og det som er gitt for meget i friinntekt i tidligere år basert på grunnlagene etter samordningen eller omfordelingen. Reduksjonene som skal gjøres etter forrige punktum skal tillegges deltagernes respektive inntektsgrunnlag.</article><article class="numberedLegalP" data-numerator="3" data-absoluteaddress="/paragraf/2/nummer/3/" id="paragraf-2-nummer-3">(3) Inntektsføre ethvert vederlag som mottas i forbindelse med samordningen eller omfordelingen i den utstrekning det overstiger den reduksjon som gjøres i grunnlaget for avskrivninger etter § 2 nr. 1. Hvis det vederlag som mottas er lavere enn den reduksjon som gjøres i grunnlaget for avskrivninger etter § 2 nr. 1, skal differansen føres til utgift.</article></article><article class="legalArticle" data-lovdata-URL="LTI/forskrift/1988-12-02-998/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den som får øket sin andel, skal i året for samordningen eller omfordelingen:</article><article class="numberedLegalP" data-numerator="1" data-absoluteaddress="/paragraf/3/nummer/1/" id="paragraf-3-nummer-1">(1) Øke grunnlaget for avskrivninger og grunnlaget for friinntekt med de beløp som forholdsmessig tilsvarer økningen i andelen.<article class="legalP" data-absoluteaddress="/paragraf/3/nummer/1/ledd/1/" id="paragraf-3-nummer-1-ledd-1">For driftsmidler som avskrives etter saldometode, jf. skatteloven § 44 A, skal økningen foretas i det opprinnelige saldogrunnlag.</article></article><article class="numberedLegalP" data-numerator="2" data-absoluteaddress="/paragraf/3/nummer/2/" id="paragraf-3-nummer-2">(2) Øke avskrivninger og friinntekt med beløp som tilsvarer henholdsvis det som er avskrevet for lite og det som er gitt for lite i friinntekt i tidligere år basert på grunnlagene etter samordningen eller omfordelingen.</article><article class="numberedLegalP" data-numerator="3" data-absoluteaddress="/paragraf/3/nummer/3/" id="paragraf-3-nummer-3">(3) Utgiftsføre ethvert vederlag som utredes i forbindelse med samordningen eller omfordelingen i den utstrekning det overstiger den økning som gjøres i grunnlaget for avskrivninger etter § 3 nr. 1. Hvis det vederlag som utredes er lavere enn den økning som gjøres i grunnlaget for avskrivninger etter § 3 nr. 1, skal differansen føres til inntekt.</article></article><article class="legalArticle" data-lovdata-URL="LTI/forskrift/1988-12-02-998/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Enhver samordning eller omfordeling som omfattes av § 1 skal gis skattemessig virkning som om den var foretatt 1. januar i det året samordningen eller omfordelingen er gjennomført. Friinntekt i året for samordningen eller omfordelingen beregnes likevel ut fra grunnlaget for friinntekt etter at samordningen eller omfordelingen er gjennomført.</article></article><article class="legalArticle" data-lovdata-URL="LTI/forskrift/1988-12-02-998/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Beløp som skal utgiftsføres og inntektsføres etter disse forskriftene skal behandles som inntekt vunnet ved utvinning og rørledningstransport av petroleum uten hensyn til hva beløpene er angitt eller ment å skulle dekke.</article></article><article class="legalArticle" data-lovdata-URL="LTI/forskrift/1988-12-02-998/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dersom en samordning eller omfordeling ikke omfattes av § 1, kan deltakerne i fellesskap søke Finansdepartementet eller den det gir fullmakt, om at bestemmelsene i denne forskriften likevel skal gjøres gjeldende.</article></article><article class="legalArticle" data-lovdata-URL="LTI/forskrift/1988-12-02-998/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dersom samtlige deltakere i en samordning som nevnt i § 1 annet ledd er enige om at de ønsker en annen skattemessig behandling lagt til grunn enn det som følger av disse forskriftene, kan de samlet søke Finansdepartementet om at en konkret, alternativ løsning legges til grunn. Ved vurderingen av en slik søknad skal Finansdepartementet påse at den samlede skatteeffekten for samordningen ikke blir ufordelaktig for staten i forhold til om reglene i denne forskriften var lagt til grunn. Selskapene plikter å legge frem det materialet som blir ansett nødvendig for å ta stilling til søknaden på en ensartet måte for samtlige berørte selskaper i den aktuelle samordningen eller omfordelingen. Departementet kan sette vilkår for samtykket.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Bestemmelsen i første ledd gjelder tilsvarende for de deltakerne som er undergitt norsk beskatning ved samordning eller omfordeling av andeler i petroleumsforekomster som nevnt i § 1 dersom forekomsten strekker seg over på et annet lands kontinentalsokkel.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Dersom departementet finner at en skattemessig løsning som det er søkt om samtykke til etter denne paragraf er så omfattende eller teknisk komplisert at det vil medføre vesentlige administrative eller ligningstekniske problemer å vurdere, gjennomføre eller kontrollere de elementer løsningen består av, skal departementet ikke gi samtykke til løsningen.</article></article><article class="legalArticle" data-lovdata-URL="LTI/forskrift/1988-12-02-998/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">De deltakerne som gjennomfører en samordning eller omfordeling etter bestemmelsene i denne forskriften skal, sammen eller hver for seg, overlevere et dokument til Finansdepartementet eller den det gir fullmakt som viser de regnskapsmessige og skattemessige effekter og endringer samordningen eller omfordelingen har medført, jf. § 2 og § 3 i denne forskriften. Dokumentet skal overleveres senest samtidig med levering av selvangivelsen for det år samordningen eller omfordelingen er foretatt.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Hver deltaker som gjennomfører en samordning eller omfordeling etter bestemmelsene i denne forskriften, skal levere et eksemplar av dokumentet som er nevnt i første ledd, i original eller kopi til Oljeskattekontoret, sammen med selvangivelsen for det år samordningen eller omfordelingen er foretatt.</article></article><article class="legalArticle" data-lovdata-URL="LTI/forskrift/1988-12-02-998/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskriftene gis virkning på samordninger og omfordelinger som ikke er gjennomført pr. 1. juli 1988.</article></article></main></body></html>