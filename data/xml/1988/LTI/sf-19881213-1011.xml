<!DOCTYPE html><html lang="no"><head><title>Forskrift i medhold av lov om havner og farvann. Delegering av myndighet til kommunene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1988-12-13-1011</dd><dt class="dokid">DokumentID</dt><dd class="dokid">LTI/forskrift/1988-12-13-1011</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 22</dd><dt class="dateInForce">I kraft fra</dt><dd class="dateInForce">1989-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51</li></ul></dd><dt class="dateOfPublication">Kunngjort</dt><dd class="dateOfPublication">1988-12-23</dd><dt class="title">Tittel</dt><dd class="title">Forskrift i medhold av lov om havner og farvann. Delegering av myndighet til kommunene.</dd><dt class="refid">RefID</dt><dd class="refid">forskrift/1988-12-13-1011</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift i medhold av lov om havner og farvann. Delegering av myndighet til kommunene.<ul class="tocSubUl"><li>I<ul class="tocSubUl"><li>Ankomstmelding for fartøyer og andre transportmidler.<ul class="tocSubUl"><li>§ 1. (ankomstmelding for fartøyer)</li><li>§ 2. (ankomstmelding for andre transportmidler)</li><li>§ 3. (ikrafttredelse)</li></ul></li><li>Adgang til fartøy, anlegg og innretninger for statlige og kommunale tjenestemenn under utøvelse av tjenesteplikt.</li></ul></li><li>II<ul class="tocSubUl"><li>Delegering til kommunene til å fastsette forskrifter om opplag av fartøyer.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1988-12-13-1011" id="dokument"><h1>Forskrift i medhold av lov om havner og farvann. Delegering av myndighet til kommunene.</h1><article class="legalP" data-absoluteaddress="/ledd/1/" id="ledd-1">Følgende forskrift er fastsatt 13. desember 1988 av Fiskeridepartementet i medhold av lov 8. juni 1984 nr. 51 om havner og farvann:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-12-13-1011/KAPITTEL_1" data-partID="k1"><h2 data-text-align="center">I</h2><article class="defaultP"><i>1. I medhold av § 11 nr. 1:</i></article><section class="section" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1988-12-13-1011/KAPITTEL_1-1" data-partID="k1-1"><h3>Ankomstmelding for fartøyer og andre transportmidler.</h3><article class="legalArticle" data-lovdata-URL="LTI/forskrift/1988-12-13-1011/§1" data-name="§1" data-partID="§1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">(ankomstmelding for fartøyer)</span></h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Fører av fartøy som skal anløpe et havnedistrikt skal om mulig minst 24 timer før ankomst gi melding til havneadministrasjonen om beregnet ankomsttid (E.T.A.).</article><article class="legalP" data-absoluteaddress="/kapittel/1/kapittel/1/paragraf/1/ledd/2/" id="kapittel-1-kapittel-1-paragraf-1-ledd-2">Fører av norsk fiske- eller fangstfartøy med største lengde over 20 meter kan gi ankomstmelding på et senere tidspunkt dersom ankomststed og ankomsttid ikke er klarlagt.</article><article class="legalP" data-absoluteaddress="/kapittel/1/kapittel/1/paragraf/1/ledd/3/" id="kapittel-1-kapittel-1-paragraf-1-ledd-3">Føreren skal også melde fra om endringer i beregnet ankomsttid.</article><article class="legalP" data-absoluteaddress="/kapittel/1/kapittel/1/paragraf/1/ledd/4/" id="kapittel-1-kapittel-1-paragraf-1-ledd-4">Ankomstmeldingen skal inneholde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/1/paragraf/1/ledd/4/punkt/1/" id="kapittel-1-kapittel-1-paragraf-1-ledd-4-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/1/paragraf/1/ledd/4/punkt/1/ledd/1/" id="kapittel-1-kapittel-1-paragraf-1-ledd-4-punkt-1-ledd-1">Fartøyets navn, hjemsted og kjennetegn. Eierens navn og adresse.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/paragraf/1/ledd/4/punkt/2/" id="kapittel-1-kapittel-1-paragraf-1-ledd-4-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/1/paragraf/1/ledd/4/punkt/2/ledd/1/" id="kapittel-1-kapittel-1-paragraf-1-ledd-4-punkt-2-ledd-1">Skipsførerens navn og nasjonalitet.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/1/paragraf/1/ledd/4/punkt/3/" id="kapittel-1-kapittel-1-paragraf-1-ledd-4-punkt-3"><span class="data-originalId">3.</span><article class="legalP" data-absoluteaddress="/kapittel/1/kapittel/1/paragraf/1/ledd/4/punkt/3/ledd/1/" id="kapittel-1-kapittel-1-paragraf-1-ledd-4-punkt-3-ledd-1">Fartøyets dimensjoner (lengde, bredde og sommerdypgående i henhold til den internasjonale lastelinjekonvensjonen av 1966), samt bruttotonnasje (1969-konvensjonen), eller hvis dette ikke finnes, bruttoregistertonn (1947-konvensjonen). Fartøyets antatte dypgående ved det punkt som stikker dypest ved anløp til havnen skal også oppgis.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/kapittel/1/paragraf/1/ledd/4/punkt/4/" id="kapittel-1-kapittel-1-paragraf-1-ledd-4-punkt-4"><span class="data-originalId">4.</span><article class="legalP" data-absoluteaddress="/kapittel/1/kapittel/1/paragraf/1/ledd/4/punkt/4/ledd/1/" id="kapittel-1-kapittel-1-paragraf-1-ledd-4-punkt-4-ledd-1">IMDG-kodenummer på all farlig last som er ombord og på farlig last som skal losses i havnen. Mengden av den farlige lasten skal oppgis på tilsvarende måte.</article></article></li></ul></article><article class="legalP" data-absoluteaddress="/kapittel/1/kapittel/1/paragraf/1/ledd/5/" id="kapittel-1-kapittel-1-paragraf-1-ledd-5">Ved ankomst skal det i tillegg gis følgende opplysninger:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/1/paragraf/1/ledd/5/punkt/1/" id="kapittel-1-kapittel-1-paragraf-1-ledd-5-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/1/paragraf/1/ledd/5/punkt/1/ledd/1/" id="kapittel-1-kapittel-1-paragraf-1-ledd-5-punkt-1-ledd-1">Antall passasjerer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/paragraf/1/ledd/5/punkt/2/" id="kapittel-1-kapittel-1-paragraf-1-ledd-5-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/1/paragraf/1/ledd/5/punkt/2/ledd/1/" id="kapittel-1-kapittel-1-paragraf-1-ledd-5-punkt-2-ledd-1">Lastens art og totale mengde. Videre oppgis vekt og antall av lasteenheter som skal losses eller lastes i havnen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/1/paragraf/1/ledd/5/punkt/3/" id="kapittel-1-kapittel-1-paragraf-1-ledd-5-punkt-3"><span class="data-originalId">3.</span><article class="legalP" data-absoluteaddress="/kapittel/1/kapittel/1/paragraf/1/ledd/5/punkt/3/ledd/1/" id="kapittel-1-kapittel-1-paragraf-1-ledd-5-punkt-3-ledd-1">Siste og neste anløpssted.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/kapittel/1/paragraf/1/ledd/5/punkt/4/" id="kapittel-1-kapittel-1-paragraf-1-ledd-5-punkt-4"><span class="data-originalId">4.</span><article class="legalP" data-absoluteaddress="/kapittel/1/kapittel/1/paragraf/1/ledd/5/punkt/4/ledd/1/" id="kapittel-1-kapittel-1-paragraf-1-ledd-5-punkt-4-ledd-1">Antall på besetning som er ombord.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/kapittel/1/paragraf/1/ledd/5/punkt/5/" id="kapittel-1-kapittel-1-paragraf-1-ledd-5-punkt-5"><span class="data-originalId">5.</span><article class="legalP" data-absoluteaddress="/kapittel/1/kapittel/1/paragraf/1/ledd/5/punkt/5/ledd/1/" id="kapittel-1-kapittel-1-paragraf-1-ledd-5-punkt-5-ledd-1">Navn på fartøyets megler, ekspeditør eller annen stedlig representant.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/kapittel/1/paragraf/1/ledd/5/punkt/6/" id="kapittel-1-kapittel-1-paragraf-1-ledd-5-punkt-6"><span class="data-originalId">6.</span><article class="legalP" data-absoluteaddress="/kapittel/1/kapittel/1/paragraf/1/ledd/5/punkt/6/ledd/1/" id="kapittel-1-kapittel-1-paragraf-1-ledd-5-punkt-6-ledd-1">Andre opplysninger som havneadministrasjonen ber om og som har betydning for den kommunale havneforvaltningen.</article></article></li></ul></article><article class="legalP" data-absoluteaddress="/kapittel/1/kapittel/1/paragraf/1/ledd/6/" id="kapittel-1-kapittel-1-paragraf-1-ledd-6">Fører av fartøy som er pliktig til å gi ankomstmelding, skal også melde avgang. Bestemmelsene i de to foregående ledd gjelder ikke for orlogsfartøyer, fritidsbåter og norske fiske- og fangstfartøyer med største lengde under 20 meter, fartøyer som går i regelmessig rute, og fartøyer som kun trafikkerer innenfor havnedistriktet. For orlogsfartøyer skal dog oppgis navn, kjennetegn, største lengde og dypgående. Førere av øvrige slike fartøyer har likevel plikt til å gi melding og opplysninger dersom havneadministrasjonen bestemmer det.</article><article class="legalP" data-absoluteaddress="/kapittel/1/kapittel/1/paragraf/1/ledd/7/" id="kapittel-1-kapittel-1-paragraf-1-ledd-7">Havneadministrasjonen kan samtykke i at også andre enn dem nevnt i foregående ledd, kan unnlate å gi ankomstmelding eller opplysninger, eller at opplysningene kan gis på et senere tidspunkt.</article><article class="legalP" data-absoluteaddress="/kapittel/1/kapittel/1/paragraf/1/ledd/8/" id="kapittel-1-kapittel-1-paragraf-1-ledd-8">Havneadministrasjonen skal holdes underrettet om ruteplanene til rutegående fartøy.</article><article class="legalP" data-absoluteaddress="/kapittel/1/kapittel/1/paragraf/1/ledd/9/" id="kapittel-1-kapittel-1-paragraf-1-ledd-9">Kommunestyret kan bestemme at denne paragraf bare skal gjelde ved anløp av deler av havnedistriktet.</article></article><article class="legalArticle" data-lovdata-URL="LTI/forskrift/1988-12-13-1011/§2" data-name="§2" data-partID="§2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>. <span class="legalArticleTitle">(ankomstmelding for andre transportmidler)</span></h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Fører av annet transportmiddel enn fartøy skal ved ankomst til et havnedistrikt gi melding til havneadministrasjonen og gi de opplysninger om last m.v. som havneadministrasjonen ber om. Kommunestyret kan bestemme at denne paragraf bare skal gjelde ved ankomst til deler av havnedistriktet.</article></article><article class="legalArticle" data-lovdata-URL="LTI/forskrift/1988-12-13-1011/§3" data-name="§3" data-partID="§3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>. <span class="legalArticleTitle">(ikrafttredelse)</span></h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">Denne forskrift trer i kraft 1. februar 1989.</article><article class="legalP" data-absoluteaddress="/kapittel/1/kapittel/1/paragraf/3/ledd/2/" id="kapittel-1-kapittel-1-paragraf-3-ledd-2">Fra samme tidspunkt oppheves tilsvarende bestemmelser gitt i medhold av lov om havnevesenet av 24. juni 1933.</article> <article class="defaultP" margin-top="true"><i>2. I medhold av § 11 nr. 6:</i></article></article></section><section class="section" data-section-type="default" data-absoluteaddress="/kapittel/1/kapittel/2/" id="kapittel-1-kapittel-2" data-lovdata-URL="LTI/forskrift/1988-12-13-1011/KAPITTEL_1-2" data-partID="k1-2"><h3>Adgang til fartøy, anlegg og innretninger for statlige og kommunale tjenestemenn under utøvelse av tjenesteplikt.</h3><article class="legalP" data-absoluteaddress="/kapittel/1/kapittel/2/ledd/1/" id="kapittel-1-kapittel-2-ledd-1">Tjenestemenn i Kystverket og kommunal havneadministrasjon har under utførelse av sin tjeneste uhindret adgang til fartøy, anlegg og innretninger.</article><article class="legalP" data-absoluteaddress="/kapittel/1/kapittel/2/ledd/2/" id="kapittel-1-kapittel-2-ledd-2">Denne forskrift trer i kraft 1. februar 1989. Fra samme tidspunkt oppheves tilsvarende bestemmelser gitt i medhold av lov om havnevesenet av 24. juni 1933.</article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-12-13-1011/KAPITTEL_2" data-partID="k2"><h2 data-text-align="center">II</h2><section class="section" data-section-type="default" data-absoluteaddress="/kapittel/2/kapittel/1/" id="kapittel-2-kapittel-1" data-lovdata-URL="LTI/forskrift/1988-12-13-1011/KAPITTEL_2-1" data-partID="k2-1"><h3>Delegering til kommunene til å fastsette forskrifter om opplag av fartøyer.</h3><article class="legalP" data-absoluteaddress="/kapittel/2/kapittel/1/ledd/1/" id="kapittel-2-kapittel-1-ledd-1">I medhold av § 5 tredje ledd i lov om havner og farvann av 8. juni 1984 nr. 51 bemyndiger Fiskeridepartementet 13. desember kommunen til i medhold av samme lovs § 11 nr. 7 å gi forskrifter om opplag av fartøyer når opplaget ikke omfattes av forskrifter gitt av statlig myndighet.</article></section></section></main></body></html>