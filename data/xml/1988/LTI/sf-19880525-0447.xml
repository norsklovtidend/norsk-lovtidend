<!DOCTYPE html><html lang="no"><head><title>Forskrift om barnesikret emballasje for enkelte kjemiske stoffer og produkter som brukes i husholdningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1988-05-25-447</dd><dt class="dokid">DokumentID</dt><dd class="dokid">LTI/forskrift/1988-05-25-447</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 11</dd><dt class="dateInForce">I kraft fra</dt><dd class="dateInForce">1990-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2</li></ul></dd><dt class="dateOfPublication">Kunngjort</dt><dd class="dateOfPublication">1988-07-04</dd><dt class="title">Tittel</dt><dd class="title">Forskrift om barnesikret emballasje for enkelte kjemiske stoffer og produkter som brukes i husholdningen.</dd><dt class="refid">RefID</dt><dd class="refid">forskrift/1988-05-25-447</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om barnesikret emballasje for enkelte kjemiske stoffer og produkter som brukes i husholdningen.<ul class="tocSubUl"><li>§ 1. Virkeområde</li><li>§ 2. Hvilke produkter som omfattes av forskriften</li><li>§ 3. Krav til barnesikring</li><li>§ 4. Test av emballasje</li><li>§ 5. Tilsyn</li><li>§ 6. Dispensasjon</li><li>§ 7. Tvangsmulkt</li><li>§ 8. Klage</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1988-05-25-447" id="dokument"><h1>Forskrift om barnesikret emballasje for enkelte kjemiske stoffer og produkter som brukes i husholdningen.</h1><article class="legalP" data-absoluteaddress="/ledd/1/" id="ledd-1">Fastsatt av Miljøverndepartementet 25. mai 1988 i medhold av lov 11. juni 1976 nr. 79 om produktkontroll § 4 a, jf. kgl.res. 5. august 1977.</article><article class="legalArticle" data-lovdata-URL="LTI/forskrift/1988-05-25-447/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift fastsetter regler for emballasje m.m. på kjemiske stoffer og produkter som brukes i husholdningen, markedsføres for bruk i den private husholdning og som utgjør en særlig risiko for akutte skader på mindre barn.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Petroleumsbaserte produkter i emballasje på mer enn 3 liter anses å være til yrkesmessig bruk.</article></article><article class="legalArticle" data-lovdata-URL="LTI/forskrift/1988-05-25-447/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvilke produkter som omfattes av forskriften</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften omfatter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Stoffer og produkter som i samsvar med forskrift om merking, omsetning m.v. av kjemiske stoffer og produkter som kan medføre helsefare av 26. november 1982 nr. 1635 (Merkeforskriften) er klassifert som etsende og f.eks. kan ha følgende bruksområde:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/ledd/1/punkt/1/" id="paragraf-2-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/punkt/1/ledd/1/" id="paragraf-2-ledd-1-punkt-1-ledd-1-punkt-1-ledd-1">Avkalkingsmiddel (for badekar, kaffetraktere m.m.)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/ledd/1/punkt/2/" id="paragraf-2-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/punkt/2/ledd/1/" id="paragraf-2-ledd-1-punkt-1-ledd-1-punkt-2-ledd-1">Middel for bleking, desinfisering og rengjøring som inneholder kalium, natriumhypokloritt eller natriumhydroksyd</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/ledd/1/punkt/3/" id="paragraf-2-ledd-1-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/punkt/3/ledd/1/" id="paragraf-2-ledd-1-punkt-1-ledd-1-punkt-3-ledd-1">Proppoppløsningsmiddel</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/ledd/1/punkt/4/" id="paragraf-2-ledd-1-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/punkt/4/ledd/1/" id="paragraf-2-ledd-1-punkt-1-ledd-1-punkt-4-ledd-1">Toalettrengjøringsmiddel</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/ledd/1/punkt/5/" id="paragraf-2-ledd-1-punkt-1-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/punkt/5/ledd/1/" id="paragraf-2-ledd-1-punkt-1-ledd-1-punkt-5-ledd-1">Ovnrengjøringsmiddel</article></article></li></ul></article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Stoffer og produkter som er meget tyntflytende og basert på petroleumsdestillat, herunder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/1/" id="paragraf-2-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/1/ledd/1/" id="paragraf-2-ledd-1-punkt-2-ledd-1-punkt-1-ledd-1">Parafin, lampeolje, tennvæske</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/2/" id="paragraf-2-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/2/ledd/1/" id="paragraf-2-ledd-1-punkt-2-ledd-1-punkt-2-ledd-1">Tynnere</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/3/" id="paragraf-2-ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/3/ledd/1/" id="paragraf-2-ledd-1-punkt-2-ledd-1-punkt-3-ledd-1">Whitespirit o.l.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/ledd/1/punkt/4/" id="paragraf-2-ledd-1-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/punkt/4/ledd/1/" id="paragraf-2-ledd-1-punkt-2-ledd-1-punkt-4-ledd-1">Møbelpolish som ikke er på aerosolboks</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/1988-05-25-447/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til barnesikring</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Produsent eller importør av stoffer og produkter som nevnt i § 2 skal sørge for at emballasjen er barnesikret. Emballasjen anses for å være barnesikret om den tilfredstiller kravene etter en av følgende standarder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">DIN 555 59 (vest-tysk standard)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">BS 6652:1985 (engelsk standard)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Poison Prevention Act 1970, paragraf 295.10 «Testing procedure for special packaging» (USA)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">ISO 8317 (internasjonal standard)</article></article></li></ul></article></article><article class="legalArticle" data-lovdata-URL="LTI/forskrift/1988-05-25-447/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Test av emballasje</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Emballasje til stoffer og produkter som er nevnt i § 2 skal være testet og funnet i overenstemmelse med kravene i § 3 før de markedsføres til forbruker. Attest for gjennomført test skal fremlegges på forespørsel fra Statens forurensningstilsyn.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Attesten med testresultatene skal være utstedt fra norsk eller utenlandsk institusjon som har kompetanse og utrustning til å gjennomføre testingen.</article></article><article class="legalArticle" data-lovdata-URL="LTI/forskrift/1988-05-25-447/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens forurensningstilsyn (SFT) eller den SFT bemyndiger fører tilsyn med at forskriften følges.</article></article><article class="legalArticle" data-lovdata-URL="LTI/forskrift/1988-05-25-447/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens forurensningstilsyn kan gi dispensasjon fra forskriften.</article></article><article class="legalArticle" data-lovdata-URL="LTI/forskrift/1988-05-25-447/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tvangsmulkt</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">For å sikre at bestemmelsene i forskriften blir gjennomført, kan Statens forurensningstilsyn ilegge tvangsmulkt etter § 13 i lov om produktkontroll.</article></article><article class="legalArticle" data-lovdata-URL="LTI/forskrift/1988-05-25-447/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vedtak truffet i medhold av denne forskrift kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/1988-05-25-447/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av forskrift eller vedtak truffet i medhold av forskriften straffes etter lov om produktkontroll § 12 dersom ikke strengere straffebestemmelser kommer til anvendelse.</article></article><article class="legalArticle" data-lovdata-URL="LTI/forskrift/1988-05-25-447/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forskriften trer i kraft 1. januar 1990.</article></article></main></body></html>