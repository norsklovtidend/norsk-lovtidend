<!DOCTYPE html><html lang="no"><head><title>Lov om endring i lov 9. mars 1973 nr. 14 om restriktive tiltak ved omsetning av tobakksvarer m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:22</dd><dt class="legacyID">Datokode</dt><dd class="legacyID">LOV-1988-05-06-24</dd><dt class="dokid">DokumentID</dt><dd class="dokid">LTI/lov/1988-05-06-24</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 8</dd><dt class="dateInForce">I kraft fra</dt><dd class="dateInForce">1988-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1973-03-09-14</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-05-26</dd><dt class="titleShort">Korttittel</dt><dd class="titleShort">Lov nr. 24 om endr. i lov 9. mars 1973 nr</dd><dt class="title">Tittel</dt><dd class="title">Lov om endring i lov 9. mars 1973 nr. 14 om restriktive tiltak ved omsetning av tobakksvarer m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.27 (1987–1988), Innst.O.nr.48 (1987–1988), Besl.O.nr.55 (1987–1988). Odels- og Lagtingsvedtak henholdsvis 11. og 18. april 1988. Fremmet av Sosialdepartementet.</dd><dt class="refid">RefID</dt><dd class="refid">lov/1988-05-06-24</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov 9. mars 1973 nr. 14 om restriktive tiltak ved omsetning av tobakksvarer m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1988-05-06-24" id="dokument"><h1>Lov om endring i lov 9. mars 1973 nr. 14 om restriktive tiltak ved omsetning av tobakksvarer m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-05-06-24/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 9. mars 1973 nr. 14 om restriktive tiltak ved omsetning av tobakksvarer m.v. gjøres følgende endringer:</article> <article class="defaultP" margin-top="true">Lovens tittel skal lyde: <i>Lov om vern mot tobakkskader</i>.</article> <article class="defaultP" margin-top="true">Ny § 6 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I lokaler og transportmidler hvor almenheten har adgang, og i møterom og arbeidslokaler hvor to eller flere personer er samlet, skal lufta være røykfri. Dette gjelder ikke restauranter, hoteller og andre serverings- og overnattingssteder.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Dersom det innen et område er flere lokaler som har samme formål kan røyking tillates i inntil halvparten av disse. Inndeling av et lokale eller transportmiddel i en røykfri sone og en røykesone kan bare finne sted hvor røyk ikke kan trenge over til den røykfrie sone. De røykfrie lokaler og soner må ikke være mindre eller av dårligere standard enn lokaler og soner hvor røyking tillates.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Eieren eller den som disponerer lokalene eller transportmidlene plikter å sørge for at reglene gitt i eller i medhold av disse bestemmelser blir overholdt. Det skal markeres med tydelig skilt om røyking er forbudt på steder hvor det kan være tvil om dette.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Person som på tross av advarsel fra eieren eller den som driver lokalet eller transportmidlet eller representant for denne, overtrer bestemmelse gitt i eller i medhold av paragrafen her kan bortvises fra lokalet eller transportmidlet.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Helse- og sosialstyret kan i særlige tilfelle gi dispensasjon fra regler gitt i eller i medhold av paragrafen her og sette vilkår for eventuell dispensasjon. Spørsmålet avgjøres likevel av Arbeidstilsynet dersom dispensasjon skal gjelde for et arbeidslokale.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Helse- og sosialstyret skal føre tilsyn med at reglene gitt i og i medhold av paragrafen har overholdes. Dreier det seg om arbeidslokaler føres tilsynet av Arbeidstilsynet.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Reglene vedrørende helse- og sosialstyrets og Arbeidstilsynets virksomhet som tilsynsorgan etter henholdsvis §§ 4a-5 – 4a-7 og 4a-10 i lov 19. november 1982 nr. 66 om helsetjenesten i kommunene og §§ 77-82 i lov av 4. februar 1977 nr. 4 om arbeidervern og arbeidsmiljø får tilsvarende anvendelse ved tilsyn etter paragrafen her.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Kongen kan gi nærmere regler om gjennomføring og utfylling av disse bestemmelser og kan gjøre unntak fra dem. Kongen kan videre gi nærmere regler om krav til røykfri luft i restauranter, hoteller og andre serverings- og overnattingssteder.</article> <article class="defaultP" margin-top="true">Nåværende §§ 6, 7, 8, 9 og 10 blir nye henholdsvis §§ 7, 8, 9, 10 og 11.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-05-06-24/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer ikraft 1. juli 1988.</article></section></main></body></html>