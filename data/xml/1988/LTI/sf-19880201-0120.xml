<!DOCTYPE html><html lang="no"><head><title>Forskrift om begrunnelse og klage ved eksamen ved Statens bibliotekhøgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1988-02-01-120</dd><dt class="dokid">DokumentID</dt><dd class="dokid">LTI/forskrift/1988-02-01-120</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 2</dd><dt class="dateInForce">I kraft fra</dt><dd class="dateInForce">1988-02-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-02-15</dd><dt class="title">Tittel</dt><dd class="title">Forskrift om begrunnelse og klage ved eksamen ved Statens bibliotekhøgskole.</dd><dt class="refid">RefID</dt><dd class="refid">forskrift/1988-02-01-120</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om begrunnelse og klage ved eksamen ved Statens bibliotekhøgskole.<ul class="tocSubUl"><li>§ 1. Begrunnelse/dokumentasjon</li><li>§ 2. Klage/klagefrist</li><li>§ 3. Behandling av klage</li><li>§ 4. Klage over formelle feil</li><li>§ 5. Fullmakt til å gi nærmere regler</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-02-01-120" id="dokument"><h1>Forskrift om begrunnelse og klage ved eksamen ved Statens bibliotekhøgskole.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 1. februar 1988 med hjemmel i kgl.res. av 16. desember 1977.</article><article class="legalArticle" data-lovdata-URL="LTI/forskrift/1988-02-01-120/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Begrunnelse/dokumentasjon</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Eksamenskandidat ved Statens bibliotekhøgskole har etter at sensur er falt, rett til å få en redegjørelse for egne eksamensprestasjoner. Redegjørelsen gis av sensor eller faglærer. Dersom sensor/faglærer finner det hensiktsmessig eller kandidaten ønsker det, kan begrunnelsen gis skriftlig. Når eksamensprestasjon bedømmes med «ikke bestått», skal det alltid gis skriftlig begrunnelse.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Er det gitt skriftlige retningslinjer for bedømmelsen (sensorveiledning), skal de være tilgjengelige for kandidaten etter at sensuren er falt.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Kandidaten har også rett til å gjøre seg kjent med sin egen skriftlige besvarelse.</article></article><article class="legalArticle" data-lovdata-URL="LTI/forskrift/1988-02-01-120/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Klage/klagefrist</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Klage over innholdet av sensurvedtaket må framsettes skriftlig.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Klagefristen er 10 dager fra det tidspunkt kandidaten ble kjent med eller kunne ha gjort seg kjent med sensurvedtaket.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Muntlig eksamen og praktiske prøver, kan ikke påklages.</article></article><article class="legalArticle" data-lovdata-URL="LTI/forskrift/1988-02-01-120/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Behandling av klage</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Klagen behandles i første hånd av samme eksamenskommisjon som ved ordinær sensur. Finner disse at klagen er berettiget, endres karakteren. I motsatt fall gis kandidaten en skriftlig begrunnelse for sensurvedtaket og en frist på 10 dager til å meddele om klage opprettholdes. Opprettholdes klagen, skal den behandles av to nye sensorer oppnevnt av Høgskolerådet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">De nye sensorene vurderer sensorvedtaket og begrunnelsen for det. Finner klagesensorene at det er et påtagelig misforhold mellom eksamensprestasjon og eksamenskarakter, fastsetter de ny karakter. Endring kan skje til gunst eller ugunst for kandidaten. Denne avgjørelsen er endelig.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">I fag der den endelige karakteren fastsettes etter at muntlig eksamen er avholdt, skal det før ny karakter fastsettes, avholdes ny muntlig prøve.</article></article><article class="legalArticle" data-lovdata-URL="LTI/forskrift/1988-02-01-120/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klage over formelle feil</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Klage over formelle feil ved eksamen eller eksamenssensur behandles av Høgskolerådet eller av det klageorgan som dette gir fullmakt. Finner klageorganet feil som kan ha hatt betydning for utfallet, opphever det sensurvedtaket og bestemmer om det skal holdes ny prøve. Denne avgjørelsen er endelig.</article></article><article class="legalArticle" data-lovdata-URL="LTI/forskrift/1988-02-01-120/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fullmakt til å gi nærmere regler</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Høgskolerådet kan gi nærmere regler om begrunnelse, om klagens form og innhold, om klagenemndas sammensetning, hvilket organ ved høgskolen klagen skal framsettes for og hva som regnes som påtakelig misforhold etter § 3.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">For øvrig gjelder reglene i forvaltningslovens kap VI.</article></article><article class="legalArticle" data-lovdata-URL="LTI/forskrift/1988-02-01-120/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft straks.</article></article></main></body></html>