<!DOCTYPE html><html lang="no"><head><title>Forskrift om beskatning av rentefordel ved rimelige lån i arbeidsforhold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">FOR-1988-03-15-234</dd><dt class="dokid">DokumentID</dt><dd class="dokid">LTI/forskrift/1988-03-15-234</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 6</dd><dt class="dateInForce">I kraft fra</dt><dd class="dateInForce">1988-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§42</li></ul></dd><dt class="dateOfPublication">Kunngjort</dt><dd class="dateOfPublication">1988-04-20</dd><dt class="title">Tittel</dt><dd class="title">Forskrift om beskatning av rentefordel ved rimelige lån i arbeidsforhold.</dd><dt class="refid">RefID</dt><dd class="refid">forskrift/1988-03-15-234</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beskatning av rentefordel ved rimelige lån i arbeidsforhold.<ul class="tocSubUl"><li>§ 1. Fastsettelse av rentefordelen</li><li>§ 2. Långiver</li><li>§ 3. Låntaker</li><li>§ 4. Tidligere arbeidsforhold</li><li>§ 5. Ikrafttredelse m.v.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-03-15-234" id="dokument"><h1>Forskrift om beskatning av rentefordel ved rimelige lån i arbeidsforhold.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 15. mars 1988 med hjemmel i skatteloven § 42 c annet ledd.</article><article class="legalArticle" data-lovdata-URL="LTI/forskrift/1988-03-15-234/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fastsettelse av rentefordelen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Rentefordel ved rimelige lån i arbeidsforhold fastsettes til forskjellen mellom en normalrentesats og lånets faktiske rente.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Som normalrentesats benyttes Husbankens topprente. Er topprentesatsen ikke den samme for alle Husbankens lån, benyttes den høyeste sats.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Reguleres topprenten i løpet av inntektsåret, endres normalrentesatsen tilsvarende.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Ved rimelige lån i deler av et inntektsår gjennomføres fordelsbeskatningen forholdsmessig for det antall måneder arbeidstakeren har hatt lånet. Del av måned regnes som hel måned.</article></article><article class="legalArticle" data-lovdata-URL="LTI/forskrift/1988-03-15-234/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Långiver</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Som långiver i arbeidsforhold regnes arbeidsgiver som yter lån til låntaker som nevnt i § 3. Arbeidsgiveren regnes også som långiver når han er formidler av lånet eller lånet er foranlediget av arbeidsforholdet. Som lån i arbeidsforhold anses således også lån fra<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">andre selskaper i et konsern.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">andre virksomheter som drives av arbeidsgiveren eller i fellesskap med andre</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">andre hvor arbeidsgiveren garanterer for lånet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">pensjonskasser, fondsinnretninger o.l. som arbeidsgiver har opprettet eller som følger av arbeidsavtale.</article></article></li></ul></article></article><article class="legalArticle" data-lovdata-URL="LTI/forskrift/1988-03-15-234/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Låntaker</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Som låntaker i arbeidsforhold regnes arbeidstaker, tidligere arbeidstaker, nåværende og tidligere medlem av styrer, representantskap, utvalg, råd o.l. samt gjenlevende ektefelle eller dødsboet til noen av disse.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Er rimelig lån fra långiver som nevnt i § 2 opptatt i navnet til arbeidstakerens ektefelle, familiemedlemmer, samboer eller andre, skal arbeidstakeren beskattes for rentefordelen.</article></article><article class="legalArticle" data-lovdata-URL="LTI/forskrift/1988-03-15-234/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tidligere arbeidsforhold</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Rentefordel av rimelig lån som fortsetter å bestå etter arbeidsforholdets opphør eller av rimelig lån som er opptatt hos tidligere arbeidsgiver, regnes som skattepliktig inntekt.</article></article><article class="legalArticle" data-lovdata-URL="LTI/forskrift/1988-03-15-234/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift gjelder med virkning fra 1. januar 1988.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Forskriften gjelder også for lån som er opptatt før ikrafttredelsen.</article></article></main></body></html>