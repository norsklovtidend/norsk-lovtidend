<!DOCTYPE html><html lang="no"><head><title>Forskrift til midlertidig lov om inntekt- og utbytteregulering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:00</dd><dt class="legacyID">Datokode</dt><dd class="legacyID">FOR-1988-04-25-310</dd><dt class="dokid">DokumentID</dt><dd class="dokid">LTI/forskrift/1988-04-25-310</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 7</dd><dt class="dateInForce">I kraft fra</dt><dd class="dateInForce">1988-04-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-04-22-16/§10</li></ul></dd><dt class="dateOfPublication">Kunngjort</dt><dd class="dateOfPublication">1988-05-11</dd><dt class="title">Tittel</dt><dd class="title">Forskrift til midlertidig lov om inntekt- og utbytteregulering.</dd><dt class="refid">RefID</dt><dd class="refid">forskrift/1988-04-25-310</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til midlertidig lov om inntekt- og utbytteregulering.<ul class="tocSubUl"><li>§ 1. Definisjoner</li><li>§ 2. Rådgivende utvalg</li><li>§ 3. Kontrollbestemmelser</li><li>§ 4. Iverksetting</li></ul></li></ul></dd></dl></header><main class="documentBody" data-lovdata-URL="LTI/forskrift/1988-04-25-310" id="dokument"><h1>Forskrift til midlertidig lov om inntekt- og utbytteregulering.</h1><article class="legalP" data-absoluteaddress="/ledd/1/" id="ledd-1">Fastsatt av Forbruker- og administrasjonsdepartementet 25. april 1988 med hjemmel i § 10 i midl. lov om inntekt- og utbytteregulering av 22. april 1988 nr. 16.</article><article class="legalArticle" data-lovdata-URL="LTI/forskrift/1988-04-25-310/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Med tariffavtale menes en skriftlig avtale mellom en fagforening og en arbeidsgiver eller arbeidsgiverforening om arbeids- og lønnsvilkår eller andre arbeidsforhold.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Med landsomfattende arbeidstakerorganisasjon menes:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/punkt/2/ledd/1/punkt/1/" id="paragraf-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/punkt/2/ledd/1/punkt/1/ledd/1/" id="paragraf-1-punkt-2-ledd-1-punkt-1-ledd-1">Arbeidstakerorganisasjon som er forhandlingsberettiget etter lov om tjenestetvister av 18. juli 1958, § 3.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/punkt/2/ledd/1/punkt/2/" id="paragraf-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/punkt/2/ledd/1/punkt/2/ledd/1/" id="paragraf-1-punkt-2-ledd-1-punkt-2-ledd-1">arbeidstakerorganisasjon som har innstillingsrett etter lov om arbeidstvister av 5. mai 1927 § 11.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/punkt/2/ledd/1/punkt/3/" id="paragraf-1-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/punkt/2/ledd/1/punkt/3/ledd/1/" id="paragraf-1-punkt-2-ledd-1-punkt-3-ledd-1">annen arbeidstakerorganisasjon når den har som medlemmer arbeidstakere i flere virksomheter og ikke har begrenset geografisk virkefelt.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">3.</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Med landsomfattende arbeidsgiverorganisasjon menes i loven organisasjon av flere arbeidsgivere når organisasjonen ikke har begrenset geografisk virkefelt.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/1/punkt/4/" id="paragraf-1-punkt-4"><span class="data-originalId">4.</span><article class="legalP" data-absoluteaddress="/paragraf/1/punkt/4/ledd/1/" id="paragraf-1-punkt-4-ledd-1">Staten, Norske Kommuners Sentralforbund på vegne av fylkeskommunene, kommunene og interkommunale institusjoner, samt Oslo og Bærum kommuner, betraktes i denne sammenheng som landsomfattende arbeidsgiverorganisasjoner.</article></article></li></ul></article><article class="legalArticle" data-lovdata-URL="LTI/forskrift/1988-04-25-310/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rådgivende utvalg</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Departementet oppnevner et rådgivende utvalg som departementet kan henvende seg til ved behandlingen av saker av stor betydning for den enkelte og ellers i saker av prinsippiell natur. Utvalget skal uttale seg i alle saker om godkjenning av tariffavtaler etter lovens § 4 nr. 1.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Utvalget skal bestå av tre medlemmer med vararepresentant og skal ledes av Riksmeglingsmannen.</article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">Departementet oppnevner lederens vararepresentant. Denne må ikke være tilknyttet Riksmeglingsmannens kontor. Vararepresentanten skal tre inn som leder av utvalget når Riksmeglingsmannen ikke kan møte og ellers ved behandling av saker som tidligere har vært til megling. De øvrige medlemmene med vararepresentanter oppnevnes av departementet etter forslag fra LO og N.A.F. En representant fra departementet skal være utvalgets sekretær.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">3.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Utvalget skal såvidt mulig behandle de saker departementet legger fram innen en uke etter at medlemmene har mottatt den nødvendige dokumentasjon.</article></article></li></ul></article><article class="legalArticle" data-lovdata-URL="LTI/forskrift/1988-04-25-310/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kontrollbestemmelser</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Prisdirektoratet, Statens pristilsyn, fylkes- og kommunerevisjonen og Direktoratet for sjømenn skal bistå ved gjennomføringen og kontrollen med inntekt- og utbyttestoppen og inntekt- og utbyttereguleringen.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Kommunekassererne i den enkelte kommune, lignings- og andre skattemyndigheter pålegges å innberette til Statens pristilsyn dersom de i forbindelse med gjennomgang av innsendte terminoppgaver og andre dokumenter eller ved eksterne kontroller, finner forhold som kan gi grunn til å anta at lov om inntekt- og utbyttestopp eller inntekt- og utbytteregulering er overtrådt.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Ved nyetablering av bedrift skal det sendes melding om stillingsoppsett og lønnsfastsettelse til Statens pristilsyn, som kan kreve ytterligere opplysninger for å kontrollere om lønns- og arbeidsvilkårene samsvarer med det som er vanlig i bransjen på vedkommende sted.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Dersom Prisdirektoratet og Statens pristilsyn finner at det er nødvendig for kontrollen, kan de gi den enkelte arbeidsgiver pålegg om å ha tilgjengelig andre opplysninger og annen dokumentasjon enn det som følger av departementets regler om dette.</article></article></li></ul></article><article class="legalArticle" data-lovdata-URL="LTI/forskrift/1988-04-25-310/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Iverksetting</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Disse forskriftene trer i kraft straks.</article></article></main></body></html>