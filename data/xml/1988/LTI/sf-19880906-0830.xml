<!DOCTYPE html><html lang="no"><head><title>Forskrift om grunnfondsbevis i sparebanker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:08</dd><dt class="legacyID">Datokode</dt><dd class="legacyID">FOR-1988-09-06-830</dd><dt class="dokid">DokumentID</dt><dd class="dokid">LTI/forskrift/1988-09-06-830</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 19</dd><dt class="dateInForce">I kraft fra</dt><dd class="dateInForce">1988-09-15</dd><dt class="changesToDocuments">Endrer</dt><dd class="changesToDocuments"><ul><li>lov/1961-05-24-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1987-06-12-40</li></ul></dd><dt class="dateOfPublication">Kunngjort</dt><dd class="dateOfPublication">1988-11-11</dd><dt class="title">Tittel</dt><dd class="title">Forskrift om grunnfondsbevis i sparebanker.</dd><dt class="refid">RefID</dt><dd class="refid">forskrift/1988-09-06-830</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om grunnfondsbevis i sparebanker.<ul class="tocSubUl"><li>Kapittel 1. Anvendelse av aksjelovens regler for grunnfondsbevis<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li><li>Kapittel 2. Begrensninger i adgangen til å eie grunnfondsbevis<ul class="tocSubUl"><li>§ 10.</li><li>§ 11.</li><li>§ 12.</li><li>§ 13.</li></ul></li><li>Kapittel 3. Grunnfondsbeviseierenes valg av medlemmer og varamedlemmer til forstanderskapet<ul class="tocSubUl"><li>§ 14.</li><li>§ 15.</li><li>§ 16.</li><li>§ 17.</li><li>§ 18.</li><li>§ 19.</li><li>§ 20.</li></ul></li><li>Kapittel 4. Fusjon<ul class="tocSubUl"><li>§ 21.</li></ul></li><li>Kapittel 5. Sanksjoner, ikrafttredelse<ul class="tocSubUl"><li>§ 22.</li><li>§ 23.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1988-09-06-830" id="dokument"><h1>Forskrift om grunnfondsbevis i sparebanker.</h1><article class="legalP" data-absoluteaddress="/ledd/1/" id="ledd-1">Finans- og tolldepartementet har 6. september 1988 med hjemmel i lov 12. juni 1987 nr. 40 I om endringer i lov 24. mai 1961 nr. 1 om sparebanker, jf. kgl.res. 26. august 1988 nr. 706, fastsatt forskrifter om grunnfondsbevis i sparebanker.</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-09-06-830/KAPITTEL_1" data-partID="k1"><h2>Kapittel 1. Anvendelse av aksjelovens regler for grunnfondsbevis</h2><article class="legalArticle" data-lovdata-URL="LTI/forskrift/1988-09-06-830/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">For et grunnfondsbevis skal det utstedes skriftlige grunnfondsbevisbrev med mindre grunnfondsbeviset skal være registrert i Verdipapirsentralen, jf. lov om Verdipapirsentral § 1-2 og § 1-3.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Et grunnfondsbevisbrev skal dateres og angi grunnfondsbeviseierens og sparebankens navn samt grunnfondsbevisets pålydende og det antall grunnfondsbevis som omfattes av brevet. Aksjelovens § 3-5 gjelder tilsvarende for grunnfondsbevis.</article></article><article class="legalArticle" data-lovdata-URL="LTI/forskrift/1988-09-06-830/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Banken skal føre et register over grunnfondsbeviseiere. I dette skal grunnfondsbeviseierne innføres i alfabetisk orden med angivelse av navn, stilling og bopel samt det antall grunnfondsbevis vedkommende eier og nummer på grunnfondsbevisene. Aksjeloven § 3-8 gjelder tilsvarende for grunnfondsbevis.</article></article><article class="legalArticle" data-lovdata-URL="LTI/forskrift/1988-09-06-830/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Et grunnfondsbevis kan fritt overdras om ikke annet følger av lov, forskrifter, bankens vedtekter eller avtale. I godkjente vedtekter kan retten til fritt å overdra og erverve grunnfondsbevis innskrenkes bare ved tilsvarende bestemmelser som i aksjeloven § 3-4.</article></article><article class="legalArticle" data-lovdata-URL="LTI/forskrift/1988-09-06-830/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Aksjelovens bestemmelser om aksjer, aksjebrev m.m. i § 3-1, § 3-4, § 3-7, § 3-9 første, annet og femte ledd, § 3-10, § 3-11 annet ledd, § 3-12, § 3-13 og § 3-14 gjelder tilsvarende for grunnfondsbevis så langt de passer.</article></article><article class="legalArticle" data-lovdata-URL="LTI/forskrift/1988-09-06-830/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">En forhøyelse av grunnfondet ved utstedelse av grunnfondsbevis eller ved midler som skulle vært gitt som rente, skal besluttes av forstanderskapet jf. sparebankloven § 5, og deretter godkjennes av Finansdepartementet. Aksjeloven § 4-1 annet, tredje og fjerde ledd gjelder tilsvarende for grunnfondsbevis.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Forstanderskapet kan beslutte at forhøyelse av grunnfondet kan skje ved en overføring av midler som etter sparebankloven § 2 annet ledd kan utdeles som rente. Aksjeloven § 4-10 annet og tredje ledd om generalforsamlingens beslutning ved fondsemisjon gjelder tilsvarende.</article></article><article class="legalArticle" data-lovdata-URL="LTI/forskrift/1988-09-06-830/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Forstanderskapet kan gi styret fullmakt til å utstede nye grunnfondsbevis. Beslutningen krever tilslutning fra minst to tredjedeler av de tilstedeværende stemmeberettigede. Fullmakten skal inneholde det beløp grunnfondet skal kunne forhøyes med og hvor lang tid fullmakten skal kunne gjelde for, begrenset oppad til fem år. Aksjeloven § 4-1 annet, tredje og fjerde ledd gjelder tilsvarende.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Forstanderskapets beslutning skal anmeldes til Foretaksregisteret og være registrert før styret fatter sin beslutning. Vedtaket kan ikke settes i verk før det er godkjent av Finansdepartementet.</article></article><article class="legalArticle" data-lovdata-URL="LTI/forskrift/1988-09-06-830/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Aksjeloven § 4-2, § 4-3, § 4-4, § 4-5, § 4-6, § 4-7 og § 4-9 om forhøyelse av aksjekapitalen gjelder tilsvarende for grunnfondsbevis.</article></article><article class="legalArticle" data-lovdata-URL="LTI/forskrift/1988-09-06-830/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Forstanderskapet kan treffe vedtak om opptak av lån på særlige vilkår etter aksjeloven §§ 5-1 og 5-2. Vedtaket skal godkjennes av Finansdepartementet.</article></article><article class="legalArticle" data-lovdata-URL="LTI/forskrift/1988-09-06-830/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Aksjeloven § 7-1 om forbud mot erverv av egne aksjer gjelder tilsvarende for grunnfondsbevis.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-09-06-830/KAPITTEL_2" data-partID="k2"><h2>Kapittel 2. Begrensninger i adgangen til å eie grunnfondsbevis</h2><article class="legalArticle" data-lovdata-URL="LTI/forskrift/1988-09-06-830/§10" data-name="§10" data-partID="§10" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">En sparebank kan ikke ha færre enn 20 grunnfondsbeviseiere som er norske statsborgere og bor her i riket. Like med norske statsborgere regnes i denne sammenheng staten, institusjoner og fond som styres av staten, norske kommuner, norske banker, og korporasjoner og stiftelser som har helt norsk styre med sete i Norge og har almennyttig formål.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Som norske statsborgere regnes i denne forskrift aksjeselskaper og andre selskaper med begrenset ansvar, som har helt norsk styre med sete i Norge, når minst to tredjedeler av deres grunnkapital tilhører staten, norske kommuner eller norske statsborgere.</article></article><article class="legalArticle" data-lovdata-URL="LTI/forskrift/1988-09-06-830/§11" data-name="§11" data-partID="§11" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Et enkelt foretak/en enkelt person, jf. § 10 som nevnt kan ikke eie mer enn en tiendedel av en sparebanks grunnfondsbevis.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Andre enn norske statsborgere kan eie tilsammen opp til 15 % og med samtykke av Finansdepartementet opp til 25 % av grunnfondsbevisene.</article></article><article class="legalArticle" data-lovdata-URL="LTI/forskrift/1988-09-06-830/§12" data-name="§12" data-partID="§12" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Kredittilsynet skal ha melding fra sparebanker som har grunnfondsbeviseiere som ikke faller inn under § 10. Meldingen skal være Kredittilsynet i hende innen utløpet av februar måned hvert år og inneholde fortegnelse over hvilke grunnfondsbeviseiere det dreier seg om og hvor mange grunnfondsbevis de har.</article></article><article class="legalArticle" data-lovdata-URL="LTI/forskrift/1988-09-06-830/§13" data-name="§13" data-partID="§13" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">For konsolidering av eierandeler gjelder lov om finansieringsvirksomhet og finansinstitusjoner § 2-6 tilsvarende for eiere av grunnfondsbevis.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1988-09-06-830/KAPITTEL_3" data-partID="k3"><h2>Kapittel 3. Grunnfondsbeviseierenes valg av medlemmer og varamedlemmer til forstanderskapet</h2><article class="legalArticle" data-lovdata-URL="LTI/forskrift/1988-09-06-830/§14" data-name="§14" data-partID="§14" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Valgmøte skal holdes hvert år innen utgangen av april måned.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Valgmøtet skal velge medlemmer og varamedlemmer for grunnfondsbeviseierne til sparebankens hovedforstanderskap for 4 år. Av de medlemmer som er valgt ved første valg, går minst 1/4 ut etter loddtrekning ved hvert av de tre neste valg og deretter hvert år de som har gjort tjeneste lengst.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Når særlige forhold tilsier det, kan Kredittilsynet samtykke i at valgmøtet utsettes til et senere tidspunkt.</article></article><article class="legalArticle" data-lovdata-URL="LTI/forskrift/1988-09-06-830/§15" data-name="§15" data-partID="§15" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Forstanderskapets formann fastsetter tid og sted for valgmøtet. Innkalling skjer ved brev til alle registrerte grunnfondsbeviseiere senest 14 dager før møtet og gjennom oppslag i bankens ekspedisjonslokaler og kunngjøring i to aviser som er nærmere angitt i vedtektene. I innkallingen kan det kreves at de grunnfondsbeviseiere som vil møte, må ha meldt dette til sparebankens hovedkontor innen en bestemt frist som ikke må utløpe tidligere enn 3 dager før møtet.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Innkallingen skal inneholde opplysninger om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/2/punkt/1/" id="kapittel-3-paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/2/punkt/1/ledd/1/" id="kapittel-3-paragraf-2-ledd-2-punkt-1-ledd-1">bestemmelser om stemmerett</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/2/punkt/2/" id="kapittel-3-paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/2/punkt/2/ledd/1/" id="kapittel-3-paragraf-2-ledd-2-punkt-2-ledd-1">hvilke tidsrom valget gjelder for og hvem som er på valg</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/2/ledd/2/punkt/3/" id="kapittel-3-paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/2/ledd/2/punkt/3/ledd/1/" id="kapittel-3-paragraf-2-ledd-2-punkt-3-ledd-1">opplysning om hvor valgkomitéens forslag er lagt frem til gjennomsyn.</article></article></li></ul></article></article><article class="legalArticle" data-lovdata-URL="LTI/forskrift/1988-09-06-830/§16" data-name="§16" data-partID="§16" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Valgmøtet ledes av forstanderskapets formann, eller nestformannen hvis formannen ikke er tilstede, inntil valgmøtet har valgt sin egen møteleder.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Møtelederen oppretter fortegnelse over de møtende grunnfondsbeviseiere og eventuelle fullmektiger for disse med oppgaver over hvor mange stemmer hver av dem representerer. Denne fortegnelsen legges til grunn, med mindre den blir endret av valgmøtet.</article></article><article class="legalArticle" data-lovdata-URL="LTI/forskrift/1988-09-06-830/§17" data-name="§17" data-partID="§17" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Valgkomitéens formann eller et annet medlem av komitéen skal redegjøre for dens innstilling. Alle stemmeberettigede har forslagsrett på valgmøtet. Det skal holdes særskilt valg på henholdsvis medlemmer og varamedlemmer. Rekkefølgen for varamedlemmenes møteplikt fastsettes ved valget.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Valgmøtet avgjør tvist om stemmerett og valgbarhet. En grunnfondsbeviseier kan ikke delta i avstemning om sin egen stemmerett eller valgbarhet. I tilfelle av stemmelikhet gjelder det vedtak møteleder har stemt for.</article></article><article class="legalArticle" data-lovdata-URL="LTI/forskrift/1988-09-06-830/§18" data-name="§18" data-partID="§18" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Hvert grunnfondsbevis gir en stemme. Ingen kan stemme for mer enn 10 % av samtlige stemmeberettigede grunnfondsbevis i sparebanken eller avgi flere stemmer enn 20 % av de stemmer som er representert i valgmøtet.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Avstemningen skjer skriftlig dersom ikke samtlige møtende samtykker i at avstemmingen skjer på annen måte.</article><article class="legalP" data-absoluteaddress="/kapittel/3/paragraf/5/ledd/3/" id="kapittel-3-paragraf-5-ledd-3">Den eller de er valgt som har fått flest stemmer. I tilfelle av stemmelikhet foretas loddtrekning.</article></article><article class="legalArticle" data-lovdata-URL="LTI/forskrift/1988-09-06-830/§19" data-name="§19" data-partID="§19" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Møtelederen skal sørge for at det føres protokoll for valgmøtet. I protokollen skal tas inn de vedtak og valg som valgmøtet har fastsatt med angivelse av utfallet av stemmegivningen. Fortegnelsen over møtende grunnfondsbeviseiere og fullmektiger skal inntas i eller vedlegges protokollen. Protokollen skal undertegnes av møtelederen og minst en annen person som utpekes av valgmøtet blant de tilstedeværende. Protokollen skal være tilgjengelig for de grunnfondsbeviseiere som forlanger det og oppbevares på en betryggende måte.</article></article><article class="legalArticle" data-lovdata-URL="LTI/forskrift/1988-09-06-830/§20" data-name="§20" data-partID="§20" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Kredittilsynet kan erklære et valg ugyldig og gi pålegg om nytt valg dersom feil ved valget kan ha hatt innflytelse på utfallet.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1988-09-06-830/KAPITTEL_4" data-partID="k4"><h2>Kapittel 4. Fusjon</h2><article class="legalArticle" data-lovdata-URL="LTI/forskrift/1988-09-06-830/§21" data-name="§21" data-partID="§21" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 21</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Hvis banken har truffet vedtak om å fusjonere med annen bank, kan grunnfondsbeviseiere som representerer minst 1/10 av grunnfondsbeviskapitalen kreve at det innkalles til grunnfondsbeviseiermøte for å ta stilling til om grunnfondsbeviskapitalen skal kreves innløst. Grunnfondsbeviseiere som representerer tilsammen minst 2/3 av den samlede grunnfondsbeviskapital, kan beslutte å kreve sine bevis innløst etter markedsverdi. Innløsningsverdien fastsettes i mangel av minnelig overenskomst ved skjønn. Utgifter i den forbindelse belastes banken. Eventuelt innløsningskrav bortfaller hvis fusjonen ikke gjennomføres. ved grunnfondsbeviseiermøtet gjelder ellers prosedyrereglene i §§ 15, 16 og 17 annet ledd tilsvarende så langt de passer. Innkallingen må uttrykkelig angi hva saken gjelder.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1988-09-06-830/KAPITTEL_5" data-partID="k5"><h2>Kapittel 5. Sanksjoner, ikrafttredelse</h2><article class="legalArticle" data-lovdata-URL="LTI/forskrift/1988-09-06-830/§22" data-name="§22" data-partID="§22" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Overtredelse av disse forskrifter straffes etter sparebankloven § 59.</article></article><article class="legalArticle" data-lovdata-URL="LTI/forskrift/1988-09-06-830/§23" data-name="§23" data-partID="§23" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Disse forskrifter trer i kraft fra 15. september 1988.</article></article></section></main></body></html>