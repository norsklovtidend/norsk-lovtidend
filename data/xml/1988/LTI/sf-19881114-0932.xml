<!DOCTYPE html><html lang="no"><head><title>Forskrift for sykehjem og boform for heldøgns omsorg og pleie.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">FOR-1988-11-14-932</dd><dt class="dokid">DokumentID</dt><dd class="dokid">LTI/forskrift/1988-11-14-932</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 21</dd><dt class="dateInForce">I kraft fra</dt><dd class="dateInForce">1989-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-11-19-66/§1-3</li></ul></dd><dt class="dateOfPublication">Kunngjort</dt><dd class="dateOfPublication">1988-12-09</dd><dt class="title">Tittel</dt><dd class="title">Forskrift for sykehjem og boform for heldøgns omsorg og pleie.</dd><dt class="refid">RefID</dt><dd class="refid">forskrift/1988-11-14-932</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for sykehjem og boform for heldøgns omsorg og pleie.<ul class="tocSubUl"><li>Kap. I. Virkeområde<ul class="tocSubUl"><li>§ 1-1.</li></ul></li><li>Kap. II. Formål og oppgaver<ul class="tocSubUl"><li>§ 2-1.</li></ul></li><li>Kap. III. Godkjenning – Drift<ul class="tocSubUl"><li>§ 3-1.</li><li>§ 3-2.</li><li>§ 3-3.</li></ul></li><li>Kap. IV. Om beboernes rettigheter<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li><li>§ 4-5.</li><li>§ 4-6.</li><li>§ 4-7.</li><li>§ 4-8.</li><li>§ 4-9.</li><li>§ 4-10.</li></ul></li><li>Kap. V. Forskjellige bestemmelser<ul class="tocSubUl"><li>§ 5-1.</li><li>§ 5-2.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1988-11-14-932" id="dokument"><h1>Forskrift for sykehjem og boform for heldøgns omsorg og pleie.</h1><article class="legalP" data-absoluteaddress="/ledd/1/" id="ledd-1">Gitt av Sosialdepartementet 14. november 1988 i medhold av lov av 19. november 1982 nr. 66 om helsetjenesten i kommunene § 1-3 femte ledd jfr. § 6-9.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-11-14-932/KAPITTEL_1" data-partID="k1"><h2>Kap. I. Virkeområde</h2><article class="legalArticle" data-lovdata-URL="LTI/forskrift/1988-11-14-932/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder sykehjem og boform for heldøgns omsorg og pleie som nevnt i kommunehelsetjenesteloven § 1-3 annet ledd nr. 5. Med boform i denne forskrift menes også sykehjem.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-11-14-932/KAPITTEL_2" data-partID="k2"><h2>Kap. II. Formål og oppgaver</h2><article class="legalArticle" data-lovdata-URL="LTI/forskrift/1988-11-14-932/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Boform etter denne forskrift skal gi heldøgns opphold. I tilknytning til oppholdet skal det være organisert legetjeneste, fysioterapitjeneste og sykepleietjeneste i samarbeid med andre deler av den kommunale helse- og sosialtjeneste.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Boformene skal være innrettet på en eller flere av følgende oppgaver:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/2/punkt/1/" id="kapittel-2-paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/2/punkt/1/ledd/1/" id="kapittel-2-paragraf-1-ledd-2-punkt-1-ledd-1">medisinsk attføring med sikte på tilbakeføring til hjemmet,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/2/punkt/2/" id="kapittel-2-paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/2/punkt/2/ledd/1/" id="kapittel-2-paragraf-1-ledd-2-punkt-2-ledd-1">avlastning,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/1/ledd/2/punkt/3/" id="kapittel-2-paragraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/1/ledd/2/punkt/3/ledd/1/" id="kapittel-2-paragraf-1-ledd-2-punkt-3-ledd-1">permanent opphold,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/paragraf/1/ledd/2/punkt/4/" id="kapittel-2-paragraf-1-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/2/paragraf/1/ledd/2/punkt/4/ledd/1/" id="kapittel-2-paragraf-1-ledd-2-punkt-4-ledd-1">spesielt tilrettelagt opphold for funksjonshemmede,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/paragraf/1/ledd/2/punkt/5/" id="kapittel-2-paragraf-1-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/2/paragraf/1/ledd/2/punkt/5/ledd/1/" id="kapittel-2-paragraf-1-ledd-2-punkt-5-ledd-1">skjermet enhet for senil demente,</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/paragraf/1/ledd/2/punkt/6/" id="kapittel-2-paragraf-1-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/2/paragraf/1/ledd/2/punkt/6/ledd/1/" id="kapittel-2-paragraf-1-ledd-2-punkt-6-ledd-1">dagopphold,</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/2/paragraf/1/ledd/2/punkt/7/" id="kapittel-2-paragraf-1-ledd-2-punkt-7"><span class="data-originalId">g)</span><article class="legalP" data-absoluteaddress="/kapittel/2/paragraf/1/ledd/2/punkt/7/ledd/1/" id="kapittel-2-paragraf-1-ledd-2-punkt-7-ledd-1">nattopphold,</article></article></li><li data-li-identifier="h)" data-name="h)"><article class="listArticle" data-absoluteaddress="/kapittel/2/paragraf/1/ledd/2/punkt/8/" id="kapittel-2-paragraf-1-ledd-2-punkt-8"><span class="data-originalId">h)</span><article class="legalP" data-absoluteaddress="/kapittel/2/paragraf/1/ledd/2/punkt/8/ledd/1/" id="kapittel-2-paragraf-1-ledd-2-punkt-8-ledd-1">terminalpleie.</article></article></li></ul></article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1988-11-14-932/KAPITTEL_3" data-partID="k3"><h2>Kap. III. Godkjenning – Drift</h2><article class="legalArticle" data-lovdata-URL="LTI/forskrift/1988-11-14-932/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Søknad om godkjenning av boform etter denne forskrift skal sendes fylkeslegen som gir godkjenning.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Dette gjelder også utvidelse og større ominnredninger i eksisterende sykehjem.</article></article><article class="legalArticle" data-lovdata-URL="LTI/forskrift/1988-11-14-932/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Boformen skal ha tilknyttet:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">en administrativ leder</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">en lege som skal ha ansvaret for den medisinske behandling</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">en offentlig godkjent sykepleier som skal ha ansvaret for sykepleien</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/paragraf/2/ledd/1/punkt/4/" id="kapittel-3-paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/" id="kapittel-3-paragraf-2-ledd-1-punkt-4-ledd-1">det antall personell for øvrig som er nødvendig for å sikre beboer nødvendig omsorg og bistand.</article></article></li></ul></article></article><article class="legalArticle" data-lovdata-URL="LTI/forskrift/1988-11-14-932/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Det er ikke hjemmel for å bruke tvangstiltak i boformen. Ved behov kan beskyttelsestiltak benyttes for å beskytte beboerne mot å skade seg selv, og for å beskytte andre beboere.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1988-11-14-932/KAPITTEL_4" data-partID="k4"><h2>Kap. IV. Om beboernes rettigheter</h2><article class="legalArticle" data-lovdata-URL="LTI/forskrift/1988-11-14-932/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ved utformingen av bygningen(e) skal det tas nødvendig hensyn til funksjonshemninger og behandling-, pleie- og assistansebehov hos beboerne. Bygninger over en etasje skal ha heis.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Sengerommene skal som hovedregel være enerom. Det kan innredes to-sengsrom for ektefeller og andre som ønsker å bo sammen. Sengerommene skal ha en størrelse og utforming som forenkler stellet av sengeliggende pasienter. Rommene bør ha uttak for telefon. Det skal være et WC-rom i tilknytning til hvert sengerom.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Grupper av sengerom bør ha egne spise- og oppholdsarealer samt kokemuligheter som kan benyttes av beboerne.</article></article><article class="legalArticle" data-lovdata-URL="LTI/forskrift/1988-11-14-932/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Boformen skal ha:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/paragraf/2/ledd/1/punkt/1/" id="kapittel-4-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/paragraf/2/ledd/1/punkt/1/ledd/1/" id="kapittel-4-paragraf-2-ledd-1-punkt-1-ledd-1">nødvendige rom tilrettelagt for å ivareta beboernes hygiene</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/paragraf/2/ledd/1/punkt/2/" id="kapittel-4-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/paragraf/2/ledd/1/punkt/2/ledd/1/" id="kapittel-4-paragraf-2-ledd-1-punkt-2-ledd-1">tilfredsstillende kjøkken- og vaskerifunksjoner</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/paragraf/2/ledd/1/punkt/3/" id="kapittel-4-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/paragraf/2/ledd/1/punkt/3/ledd/1/" id="kapittel-4-paragraf-2-ledd-1-punkt-3-ledd-1">funksjonell møblering og belysning.</article></article></li></ul></article></article><article class="legalArticle" data-lovdata-URL="LTI/forskrift/1988-11-14-932/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Beboerne skal kunne medbringe egne møbler og private gjenstander ved permanent opphold.</article></article><article class="legalArticle" data-lovdata-URL="LTI/forskrift/1988-11-14-932/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Beboerne skal ha adgang til å dyrke sine interesser og forme sin tilværelse som de ønsker i den utstrekning det er forenlig med den medisinske behandling, drift av boformen og av hensynet til andre beboere.</article></article><article class="legalArticle" data-lovdata-URL="LTI/forskrift/1988-11-14-932/§4-5" data-name="§4-5" data-partID="§4-5" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>.</h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Beboerne skal fritt kunne motta besøk.</article></article><article class="legalArticle" data-lovdata-URL="LTI/forskrift/1988-11-14-932/§4-6" data-name="§4-6" data-partID="§4-6" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>.</h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Beboerne skal ha frihet til å leve i samsvar med sitt livssyn.</article></article><article class="legalArticle" data-lovdata-URL="LTI/forskrift/1988-11-14-932/§4-7" data-name="§4-7" data-partID="§4-7" data-absoluteaddress="/kapittel/4/paragraf/7/" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>.</h3><article class="legalP" data-absoluteaddress="/kapittel/4/paragraf/7/ledd/1/" id="kapittel-4-paragraf-7-ledd-1">Skjermet enhet for senil demente kan etableres for grupper fra 4-12 beboere. Før innflytting i enheten skal beboer være grundig undersøkt og diagnosen langtkommet senil demens må være fastslått.</article><article class="legalP" data-absoluteaddress="/kapittel/4/paragraf/7/ledd/2/" id="kapittel-4-paragraf-7-ledd-2">Beboere fra slik enhet skal ha adgang til felles goder/aktiviteter og sikres samme areal til disposisjon som andre beboere.</article></article><article class="legalArticle" data-lovdata-URL="LTI/forskrift/1988-11-14-932/§4-8" data-name="§4-8" data-partID="§4-8" data-absoluteaddress="/kapittel/4/paragraf/8/" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>.</h3><article class="legalP" data-absoluteaddress="/kapittel/4/paragraf/8/ledd/1/" id="kapittel-4-paragraf-8-ledd-1">Beboerne skal på forhånd orienteres om forslag til endringer av betydning for deres liv og trivsel i boformen og gis anledning til å uttale seg. Ledelsen i boformen skal så langt det er mulig ta hensyn til beboernes synspunkter.</article></article><article class="legalArticle" data-lovdata-URL="LTI/forskrift/1988-11-14-932/§4-9" data-name="§4-9" data-partID="§4-9" data-absoluteaddress="/kapittel/4/paragraf/9/" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>.</h3><article class="legalP" data-absoluteaddress="/kapittel/4/paragraf/9/ledd/1/" id="kapittel-4-paragraf-9-ledd-1">Dersom det er opprettet et styre for boformen skal det velges inn en talsrepresentant for beboerne i styret.</article><article class="legalP" data-absoluteaddress="/kapittel/4/paragraf/9/ledd/2/" id="kapittel-4-paragraf-9-ledd-2">Talsrepresentant velges på et fellesmøte av beboere og pårørende. Stemmerett på dette møtet har beboerne selv eller en pårørende på vegne av beboer.</article><article class="legalP" data-absoluteaddress="/kapittel/4/paragraf/9/ledd/3/" id="kapittel-4-paragraf-9-ledd-3">I de tilfelle hvor det ikke er opprettet eget styre for boformen, må en talsrepresentant for beboerne på annen måte sikres mulighet for innflytelse på driften.</article></article><article class="legalArticle" data-lovdata-URL="LTI/forskrift/1988-11-14-932/§4-10" data-name="§4-10" data-partID="§4-10" data-absoluteaddress="/kapittel/4/paragraf/10/" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>.</h3><article class="legalP" data-absoluteaddress="/kapittel/4/paragraf/10/ledd/1/" id="kapittel-4-paragraf-10-ledd-1">En beboer kan flytte ut når vedkommende selv ønsker det. For beboer som er senil dement eller som av annen grunn ikke kan ivareta sine egne interesser må ønsket utflytting besluttes i samråd med eventuelle pårørende. Beboere som er inntatt for rehabilitering/avlastning skal normalt skrives ut til fastsatt tid.</article><article class="legalP" data-absoluteaddress="/kapittel/4/paragraf/10/ledd/2/" id="kapittel-4-paragraf-10-ledd-2">Utflytting mot beboerens ønske kan bare finne sted når faglige grunner taler for det og det er ordnet med annet opphold.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1988-11-14-932/KAPITTEL_5" data-partID="k5"><h2>Kap. V. Forskjellige bestemmelser</h2><article class="legalArticle" data-lovdata-URL="LTI/forskrift/1988-11-14-932/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Beboer eller pårørende på vegne av beboer kan klage til fylkeslegen over forhold vedrørende boformens drift som de finner urimelig.</article></article><article class="legalArticle" data-lovdata-URL="LTI/forskrift/1988-11-14-932/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Forskriften trer i kraft 1. januar 1989.</article></article></section></main></body></html>