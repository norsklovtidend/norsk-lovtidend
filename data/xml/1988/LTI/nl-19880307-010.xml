<!DOCTYPE html><html lang="no"><head><title>Midlertidig lov om inntekt- og utbyttestopp.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">LOV-1988-03-07-10</dd><dt class="dokid">DokumentID</dt><dd class="dokid">LTI/lov/1988-03-07-10</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 4</dd><dt class="dateInForce">I kraft fra</dt><dd class="dateInForce">1988-03-07</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-03-17</dd><dt class="titleShort">Korttittel</dt><dd class="titleShort">Midl. lov om inntekt- og utbyttestopp</dd><dt class="title">Tittel</dt><dd class="title">Midlertidig lov om inntekt- og utbyttestopp.</dd><dt class="miscInformation">Annet om dokumentet</dt><dd class="miscInformation">Ot.prp.nr.40 (1987–1988), Innst.O.nr.40 (1987–1988) og Besl.O.nr.50 (1987–1988). Odels- og Lagtingsvedtak henholdsvis 2. og 5. mars 1988. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">lov/1988-03-07-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om inntekt- og utbyttestopp.<ul class="tocSubUl"><li>Kapittel I. Inntekt for arbeid i annens tjeneste<ul class="tocSubUl"><li>§ 1.</li><li>§ 2.</li><li>§ 3.</li></ul></li><li>Kapittel II. Utbyttestopp i aksjeselskaper<ul class="tocSubUl"><li>§ 4.</li><li>§ 5.</li></ul></li><li>Kapittel III. Gjennomføring og kontroll m.v.<ul class="tocSubUl"><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1988-03-07-10" id="dokument"><h1>Midlertidig lov om inntekt- og utbyttestopp.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-03-07-10/KAPITTEL_1" data-partID="k1"><h2>Kapittel I. Inntekt for arbeid i annens tjeneste</h2><article class="legalArticle" data-lovdata-URL="LTI/lov/1988-03-07-10/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Kapitlet her gjelder inntekt og arbeidsvilkår ved arbeid i annen tjeneste i tiden f.o.m. 29. februar 1988 og inntil loven blir opphevet.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Med inntekt menes års-, måneds-, ukes- eller timelønn, akkordfortjeneste, gratialer, honorarer, bonus, produksjonspremier, provisjon, gaver, diettgodtgjørelse eller annen godtgjørelse for arbeid i penger eller naturalytelser. Kapitlet gjelder også lån til arbeidstaker og forskudd på lønn.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Arbeidsgivere og arbeidstakere i utenlandske selskaper omfattes av kapitlet når selskapet har fast forretningskontor her i landet og arbeidet utføres i Norge.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Kapitlet omfatter ikke arbeidstakere i norsk privat virksomhet når arbeidstakerne har sitt faste arbeidssted i utlandet.</article></article><article class="legalArticle" data-lovdata-URL="LTI/lov/1988-03-07-10/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det er forbudt å gi eller motta økning i den inntekt en arbeidstaker hadde i sin stilling den 29. februar 1988.</article> <article class="defaultP" margin-top="true">Det er også forbudt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">Å øke satsene for bonus, produksjonspremie, provisjon, akkordarbeid samt å endre beregningsgrunnlaget for akkorder slik at det øker inntekten.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">Å gjennomføre endringer i arbeidsvilkårene som vil gi økt inntekt eller høyere timefortjeneste for samme arbeid.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">Å yte lønnsforskudd i større utstrekning eller for lengre tid enn fastsatt i tariffavtale eller etter vanlig praksis i bedriften eller yte større lån eller på bedre vilkår enn det som var vanlig i bedriften inntil 29. februar 1988.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1">Å tilsette eller la noen fungere i ledige stillinger på bedre vilkår enn de som gjaldt for stillingen 29. februar 1988.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/paragraf/2/ledd/1/punkt/5/" id="kapittel-1-paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/paragraf/2/ledd/1/punkt/5/ledd/1/" id="kapittel-1-paragraf-2-ledd-1-punkt-5-ledd-1">Å fastsette bedre vilkår for nyopprettede stillinger enn det som følger av tariffavtale eller regulativ som var gjeldende 29. februar 1988, eller å nytte en høyere lønnssats for slike stillinger enn det som inntil da var vanlig i vedkommende bedrift eller etat.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/paragraf/2/ledd/1/punkt/6/" id="kapittel-1-paragraf-2-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/paragraf/2/ledd/1/punkt/6/ledd/1/" id="kapittel-1-paragraf-2-ledd-1-punkt-6-ledd-1">Å fastsette bedre vilkår for arbeidstakere i nyetablerte bedrifter enn det som er vanlig i vedkommende bransje på stedet. Omfattes bedriften av tariffavtale skal lønnen ikke settes høyere enn det avtalen hjemler.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/paragraf/2/ledd/1/punkt/7/" id="kapittel-1-paragraf-2-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/1/paragraf/2/ledd/1/punkt/7/ledd/1/" id="kapittel-1-paragraf-2-ledd-1-punkt-7-ledd-1">Å sette bort i akkord et arbeid med en akkordfortjeneste som ligger høyere enn det akkordsatsene på stedet gir for tilsvarende arbeid 29. februar 1988 eller inngå ny avtale om akkord eller fastsette akkordsatser som vil gi høyere samlet fortjeneste for tilsvarende arbeid enn det som var vanlig på stedet 29. februar 1988.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/paragraf/2/ledd/1/punkt/8/" id="kapittel-1-paragraf-2-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/1/paragraf/2/ledd/1/punkt/8/ledd/1/" id="kapittel-1-paragraf-2-ledd-1-punkt-8-ledd-1">Å øke styrehonorarer m.v.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Det er forbudt å føre forhandlinger om endret avlønning på grunnlag av avtalebestemmelser som tidligere ga rett til dette.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Hvis arbeidstakeren uriktig har fått en lavere inntekt enn han etter skriftlig avtale hadde rettskrav på, kan det rettes også etter 29. februar 1988.</article></article><article class="legalArticle" data-lovdata-URL="LTI/lov/1988-03-07-10/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Unntatt fra forbudet i § 2 er resultatet av:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Tvistebehandlingen etter bruddet i forhandlingene mellom staten og hovedsammenslutningene/Norsk Lærerlag om innstilling fra utvalget for å vurdere undervisningspersonalets fremtidige arbeidssituasjon (UFA-utvalget).</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">Rikslønnsnemndas behandling av tariffrevisjonen vedrørende annet avtaleår for offentlig tilsatte sykepleiere.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">Tariffrevisjonen vedrørende annet avtaleår for offentlig tilsatte sykepleiere som ikke omfattes av rikslønnsnemndas kjennelser (jfr. pkt 2). Det kan likevel ikke gis høyere lønnstillegg for disse enn det som følger av Rikslønnsnemndas kjennelser (jfr. pkt 2).</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-03-07-10/KAPITTEL_2" data-partID="k2"><h2>Kapittel II. Utbyttestopp i aksjeselskaper</h2><article class="legalArticle" data-lovdata-URL="LTI/lov/1988-03-07-10/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Aksjeselskaper må ikke etter ikrafttredelsen av loven dele ut større utbytte på aksjer enn svarende til den prosent av aksjekapitalen som ble delt ut forrige år. Nye selskaper kan ikke dele ut utbytte etter sitt første årsoppgjør.</article></article><article class="legalArticle" data-lovdata-URL="LTI/lov/1988-03-07-10/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Forbudet i § 4 gjelder ikke utbytte utdelt fra selskap som er 100 pst. eiet datterselskap av ett eller flere selskaper innen konsern som nevnt i lov av 4. juli 1976 nr. 59 om aksjeselskaper § 1-2. Forbudet gjelder heller ikke konsernbidrag etter lov av 19. juni 1969 nr. 71 § 15.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1988-03-07-10/KAPITTEL_3" data-partID="k3"><h2>Kapittel III. Gjennomføring og kontroll m.v.</h2><article class="legalArticle" data-lovdata-URL="LTI/lov/1988-03-07-10/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Departementet kan gi nærmere forskrifter til utfylling og gjennomføring av loven. Departementet kan herunder bestemme at andre offentlige myndigheter, statlige eller kommunale, og institusjoner opprettet i medhold av særlov, skal bistå ved gjennomføring og kontroll.</article></article><article class="legalArticle" data-lovdata-URL="LTI/lov/1988-03-07-10/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Enhver har plikt ti å gi de opplysninger vedkommende myndighet krever for gjennomføring av loven og de forskrifter som blir gitt i medhold av den. Taushetsplikt etter lov av 21. november 1952 om betaling og innkreving av skatt § 47 nr. 2, forvaltningsloven av 10. februar 1967 § 13 første ledd og likningsloven av 13. juni 1980 nr. 24 § 3 – 13, er ikke til hinder for å gi slike opplysninger.</article></article><article class="legalArticle" data-lovdata-URL="LTI/lov/1988-03-07-10/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Den som forsettlig eller uaktsomt bryter de bestemmelser som er gitt i loven her eller de forskrifter som blir utferdiget i medhold av den, eller som medvirker til det, straffes med bøter.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Er loven her eller forskriftene som blir utferdiget i medhold av den, overtrådt av noen som har handlet på vegne av et selskap med begrenset ansvar, et kommandittselskap eller en annen sammenslutning, en stiftelse eller en offentlig virksomhet, kan bøtestraff ilegges foretaket.</article></article><article class="legalArticle" data-lovdata-URL="LTI/lov/1988-03-07-10/§9" data-name="§9" data-partID="§9" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Loven gjelder også Svalbard.</article></article><article class="legalArticle" data-lovdata-URL="LTI/lov/1988-03-07-10/§10" data-name="§10" data-partID="§10" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Loven trer i kraft straks.</article></article></section></main></body></html>