<!DOCTYPE html><html lang="no"><head><title>Forskrift om adgang til å innsende datautskrift som erstatning for ligningsskjema.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1988-10-24-844</dd><dt class="dokid">DokumentID</dt><dd class="dokid">LTI/forskrift/1988-10-24-844</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 19</dd><dt class="dateInForce">I kraft fra</dt><dd class="dateInForce">1988-12-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§4-4</li><li>forskrift/1984-03-05-1255</li></ul></dd><dt class="dateOfPublication">Kunngjort</dt><dd class="dateOfPublication">1988-11-11</dd><dt class="title">Tittel</dt><dd class="title">Forskrift om adgang til å innsende datautskrift som erstatning for ligningsskjema.</dd><dt class="refid">RefID</dt><dd class="refid">forskrift/1988-10-24-844</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å innsende datautskrift som erstatning for ligningsskjema.<ul class="tocSubUl"><li>I<ul class="tocSubUl"><li>§ 1. Adgang til å innsende datautskrift</li><li>§ 2. Innhold</li><li>§ 3. Utforming</li><li>§ 4. Kvalitet/format</li><li>§ 5. Adgang til å kreve innsendt fastsatte skjemaer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1988-10-24-844" id="dokument"><h1>Forskrift om adgang til å innsende datautskrift som erstatning for ligningsskjema.</h1><article class="legalP" data-absoluteaddress="/ledd/1/" id="ledd-1">Fastsatt av Skattedirektoratet 24. oktober 1988 med hjemmel i lov av 13. juni 1980 nr. 24 om ligningsforvaltning § 4-4 nr. 4, jf. Finans- og tolldepartementets delegeringsvedtak av 5. mars 1984 nr. 1255.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-10-24-844/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1988-10-24-844/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Adgang til å innsende datautskrift</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">I stedet for de ligningsskjemaer som er fastsatt av Skattedirektoratet med hjemmel i ligningsloven § 4-4 nr. 4, kan det nytte datautskrift dersom den tilfredsstiller kravene i §§ 2-4.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Selvangivelse etter ligningsloven § 4-3 omfattes ikke av denne forskrift.</article></article><article class="legalArticle" data-lovdata-URL="LTI/forskrift/1988-10-24-844/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Innhold</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Datautskrift som skal erstatte ligningsskjema, må inneholde de samme felter og poster med samme nummerering og samme tekst som det skjema utskriften skal erstatte. Nødvendige forkortelser kan godtas. Samtlige poster skal tas med selv om ikke alle anvendes. Det skal fremgå av overskriften på utskriften at den er en datautskrift, samt hvilket skjema med navn og nummer som den erstatter.</article></article><article class="legalArticle" data-lovdata-URL="LTI/forskrift/1988-10-24-844/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utforming</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Datautskriften må ha tilsvarende utforming som fastsatt ligningsskjema, herunder må felter, poster og kolonner ha samme plassering.</article></article><article class="legalArticle" data-lovdata-URL="LTI/forskrift/1988-10-24-844/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitet/format</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Datautskriften må være av tilnærmet samme papir- og skriftkvalitet og format som det fastsatte ligningsskjema.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Datautskrift som erstatter de doble skjemaer kan leveres på A-4 format. Hvert ark skal i tilfelle inneholde opplysninger om skattyters navn, skjemaoverskrift og årstall.</article></article><article class="legalArticle" data-lovdata-URL="LTI/forskrift/1988-10-24-844/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Adgang til å kreve innsendt fastsatte skjemaer</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Dersom ligningsmyndighetene finner at datautskriften ikke tilfredsstiller kravene i §§ 2-4, kan det fastsatte skjema kreves innsendt i utfylt stand.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-10-24-844/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift gjelder første gang for inntektsåret 1988.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">For inntektsåret 1988 er det adgang til å legge ved særskilt oppstilling av resultatregnskapet og balansen i stedet for å fylle ut resultatregnskap og balanse i de alminnelige regnskapsskjema eller levere datautskrift i samsvar med I i denne forskrift. Den særskilte oppstilling må da være minst like spesifisert som regnskapsskjemaet. Spesifikasjon av varekonto må fylles ut av alle handelsbedrifter.</article></section></main></body></html>