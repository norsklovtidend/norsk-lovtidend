<!DOCTYPE html><html lang="no"><head><title>Lov om endringer i lov av 13. juni 1980 nr. 24 om ligningsforvaltning (ligningsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">LOV-1988-06-24-62</dd><dt class="dokid">DokumentID</dt><dd class="dokid">LTI/lov/1988-06-24-62</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 12</dd><dt class="dateInForce">I kraft fra</dt><dd class="dateInForce">1988-08-13</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-07-13</dd><dt class="titleShort">Korttittel</dt><dd class="titleShort">Endringslov til ligningsloven</dd><dt class="title">Tittel</dt><dd class="title">Lov om endringer i lov av 13. juni 1980 nr. 24 om ligningsforvaltning (ligningsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.63 (1987–1988), Innst.O.nr.86 (1987–1988), Besl.O.nr.101 (1987–1988). Odels- og Lagtingsvedtak hhv. 6. og 10. juni 1988. Fremmet av Finans- og tolldepartementet.</dd><dt class="refid">RefID</dt><dd class="refid">lov/1988-06-24-62</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 13. juni 1980 nr. 24 om ligningsforvaltning (ligningsloven).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1988-06-24-62" id="dokument"><h1>Lov om endringer i lov av 13. juni 1980 nr. 24 om ligningsforvaltning (ligningsloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-06-24-62/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 13. juni 1980 nr. 24 om ligningsforvaltning (ligningsloven) skal følgende bestemmelser lyde:</article> <article class="defaultP" margin-top="true">§ 4-4 nytt nr. 3:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Skattyter som direkte eller indirekte har minst 10 pst. eierinteresse i utenlandsk selskap eller innretning, skal som vedlegg til selvangivelsen levere utenlandsoppgave med opplysninger om eierandelens størrelse samt opplysninger som under nr. 1. Det samme gjelder skattyter med mer begrenset eierinteresse når valutamyndighetene har fattet vedtak om pliktig valutalisens.</article></article></li></ul></article> <article class="defaultP" margin-top="true">§ 4-4 nytt nr. 4:<ul class="defaultList"><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Departementet kan frita for, avgrense og treffe nærmere bestemmelse om gjennomføring av oppgaveplikten etter nr. 1 og 3, herunder fastsette særskilt frist for innlevering av utenlandsoppgaver.</article></article></li></ul></article> <article class="defaultP" margin-top="true">Nåværende nr. 4 blir nr. 5.</article> <article class="defaultP" margin-top="true">§ 4-9 nr. 1 a:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">å legge fram, utlevere eller sende inn sine regnskapsbøker, bilag, kontrakter, korrespondanse, styre- og revisjonsprotokoller og andre dokumenter av betydning for hans ligning og kontrollen av denne. Skattyter som direkte eller indirekte har eierinteresse i utenlandsk selskap eller innretning, skal etter krav fra ligningsmyndighetene legge fram, utlevere eller sende inn nevnte dokumenter som vedrører utenlandsk selskap eller innretning, såfremt de er i hans besittelse. Dersom eierandelen utgjør 50 pst. eller mer, eller skattyter har bestemmende innflytelse i det utenlandske selskap eller innretning, plikter han å fremskaffe dokumentene. Skattyter plikter å oppbevare dokumentene i 10 år etter utløpet av vedkommende regnskapsår. Departementet kan frita for og avgrense oppbevaringsplikten, samt plikten til å fremskaffe dokumenter vedrørende utenlandsk selskap eller innretning.</article> <article class="defaultP" margin-top="true">§ 4-9 nytt nr. 5:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Departementet kan samtykke i at representant for skattemyndighetene i en annen stat kan være til stede ved kontroll som nevnt i nr. 1 når det på gjensidig grunnlag er inngått overenskomst om dette med vedkommende stat.</article> <article class="defaultP" margin-top="true">§ 8-2 nr. 3 første punktum:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Grunnlaget for ligningen skal fastsettes ved skjønn hvis skattyteren ikke har levert pliktig selvangivelse, årsoppgjør eller utenlandsoppgave.</article> <article class="defaultP" margin-top="true">§ 9-2 nr. 7 a:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">å levere selvangivelse, årsoppgjør eller utenlandsoppgave.</article></article></li></ul></article> <article class="defaultP" margin-top="true">§ 10-1 nr. 1 første punktum:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Skattyter som leverer selvangivelse, årsoppgjør eller utenlandsoppgave etter fristen til den kommune hvor han er skattepliktig etter § 24 eller § 20 første ledd i skatteloven, skal svare en forsinkelsesavgift.</article> <article class="defaultP" margin-top="true">§ 10-2 nr. 2:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Har en skattyter unnlatt å levere pliktig selvangivelse, årsoppgjør eller utenlandsoppgave, skal tilleggsskatten beregnes av den samlede skatt som fastsettes ved ligningen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-06-24-62/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I gjelder fra om med inntektsåret 1989.</article></section></main></body></html>