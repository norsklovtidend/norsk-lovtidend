<!DOCTYPE html><html lang="no"><head><title>Forskrift om endring av forskrift om opptak ved 3-årig ergoterapeututdanning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1988-05-24-465</dd><dt class="dokid">DokumentID</dt><dd class="dokid">LTI/forskrift/1988-05-24-465</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 12</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-07-13</dd><dt class="title">Tittel</dt><dd class="title">Forskrift om endring av forskrift om opptak ved 3-årig ergoterapeututdanning.</dd><dt class="refid">RefID</dt><dd class="refid">forskrift/1988-05-24-465</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om opptak ved 3-årig ergoterapeututdanning.<ul class="tocSubUl"><li>§ 3. Minstekrav for opptak.</li><li>§ 12. Frist for innsending av dokumenter og godkjenning av utdanning/arbeidserfaring.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-05-24-465" id="dokument"><h1>Forskrift om endring av forskrift om opptak ved 3-årig ergoterapeututdanning.</h1><article class="legalP" data-absoluteaddress="/ledd/1/" id="ledd-1">Kultur- og vitenskapsdepartementet har 24. mai 1988 fastsatt følgende endringer i forskrift om opptak til 3-årig ergoterapeututdanning, av 12. september 1984 nr. 1654:</article><article class="legalArticle" data-lovdata-URL="LTI/forskrift/1988-05-24-465/§3" data-name="§3" data-partID="§3" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Minstekrav for opptak.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Alle som blir tatt opp, må ha fullført og bestått 3 års utdanning som nevnt i § 4 nr. 2, eller minst 5 års arbeidserfaring etter fylte 16 år, jf. § 4 nr. 3. De må også dokumentere kunnskaper på nivå med eksamen fra studieretning for allmenne fag i videregående skole (eller eksamen artium) i følgende 4. fag:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/punkt/1/ledd/1/punkt/1/" id="paragraf-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/punkt/1/ledd/1/punkt/1/ledd/1/" id="paragraf-1-punkt-1-ledd-1-punkt-1-ledd-1">norsk (hovedmål, sidemål og muntlig, 4 + 5 + 5 t)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/punkt/1/ledd/1/punkt/2/" id="paragraf-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/punkt/1/ledd/1/punkt/2/ledd/1/" id="paragraf-1-punkt-1-ledd-1-punkt-2-ledd-1">engelsk ( 4 + 3 t, eventuelt 5 t etter Strukturutvalgets opplegg)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/punkt/1/ledd/1/punkt/3/" id="paragraf-1-punkt-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/1/punkt/1/ledd/1/punkt/3/ledd/1/" id="paragraf-1-punkt-1-ledd-1-punkt-3-ledd-1">naturfag ( 5 t )</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/punkt/1/ledd/1/punkt/4/" id="paragraf-1-punkt-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/1/punkt/1/ledd/1/punkt/4/ledd/1/" id="paragraf-1-punkt-1-ledd-1-punkt-4-ledd-1">samfunnsfag ( 5 t )</article></article></li></ul></article><article class="legalP" data-absoluteaddress="/paragraf/1/punkt/1/ledd/2/" id="paragraf-1-punkt-1-ledd-2">I disse fagene må en ha karakteren 2 (ng) eller bedre. (Tall i parentes viser minimumsnivået i faget uttrykt ved antall undervisningstimer pr. uke.)</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Alle som blir tatt opp må ha ett års utdanning i praktiske fag/yrkesfaglig utdanning. ( dette året kan inngå som ett av de 3 års utdanning som kreves etter § 3 nr. 1, jf. § 4 nr. 2.)</article><article class="legalP" data-absoluteaddress="/paragraf/1/punkt/2/ledd/2/" id="paragraf-1-punkt-2-ledd-2">Departementet kan i utfyllende bestemmelser til forskriften fastsette at bestemte studieopplegg har et slikt faglig nivå at de totalt sett tilfredsstiller kravene i denne paragraf.</article></article></li></ul></article><article class="legalArticle" data-lovdata-URL="LTI/forskrift/1988-05-24-465/§12" data-name="§12" data-partID="§12" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Frist for innsending av dokumenter og godkjenning av utdanning/arbeidserfaring.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Alle vedlegg som skal gi grunnlag for opptak, må følge søknaden. Det er likevel adgang til å ettersende dokumentasjon av eksamener som utgjør minstekrav for opptak etter § 3. Slik dokumentasjon må ettersendes innen 1. juli, eventuelt 1. desember.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Søkere får godskrevet tilleggspoeng for utdanning/arbeid som er avsluttet før 1. juli, eventuelt 1. desember i opptaksåret. Slik virksomhet må være ført opp i søknaden og dokumentert ved attest fra utdanningsinstitusjon/arbeidsgiver/organisasjon om at søkeren er i gang med utdanningen/arbeidet, og når virksomheten vil være fullført. Jf. for øvrig § 8 og § 9.</article></article></li></ul><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriftsendringene trer i kraft f.o.m. studentopptaket med studiestart høsten 1988.</article></article></main></body></html>