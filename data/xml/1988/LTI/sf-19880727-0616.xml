<!DOCTYPE html><html lang="no"><head><title>Forskrift om endringer i forskrift om avgift på tobakkvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1988-07-27-616</dd><dt class="dokid">DokumentID</dt><dd class="dokid">LTI/forskrift/1988-07-27-616</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 14</dd><dt class="dateInForce">I kraft fra</dt><dd class="dateInForce">1988-07-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1976-09-29-9950</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1988-08-23</dd><dt class="title">Tittel</dt><dd class="title">Forskrift om endringer i forskrift om avgift på tobakkvarer.</dd><dt class="refid">RefID</dt><dd class="refid">forskrift/1988-07-27-616</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om avgift på tobakkvarer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1988-07-27-616" id="dokument"><h1>Forskrift om endringer i forskrift om avgift på tobakkvarer.</h1><article class="legalP" data-absoluteaddress="/ledd/1/" id="ledd-1">Finansdepartementet har 27. juli 1988 med hjemmel i lov av 19. mai 1933 nr. 11 og Stortingets vedtak om ovennevnte avgift fastsatt følgende:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-07-27-616/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Finansdepartementets forskrift av 29. september 1976 om avgift på tobakkvarer gjøres følgende endringer:</article> <article class="defaultP" margin-top="true">§ 1 bokstav H skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Varer som ut fra reklame, etikering o.l. er ment – eller som tolldistriktssjefen i vedkommende distrikt (heretter kalt tolldistriktssjefen) finner er tjenlig – som erstatning for avgiftspliktige tobakkvarer kan undergis avgiftsplikt som bestemt for tobakkvarer.</article> <article class="defaultP" margin-top="true">§ 2 annet og tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">For importvarer oppstår avgiftsplikten ved innførselen. Tolldistriktssjefen kan på betingelser fastsatt av Toll- og avgiftsdirektoratet, samtykke i at avgiftspliktige importvarer overføres til tilvirkers eller importørs lager uten avgiftsberiktigelse ved fortollingen. I så fall svares avgiften etter samme regler som gjelder for varer som tilvirkes innenlands.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Tolldistriktssjefen kan videre på betingelser fastsatt av direktoratet gi tillatelse til at avgiftspliktige varer uten avgiftsberiktigelse overføres fra en tilvirker/importør til en annen tilvirker/importør. I så fall svares avgiften ved leveringen/uttaket fra den virksomhet som har fått varene overført til seg.</article> <article class="defaultP" margin-top="true">§ 2 femte ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tolldistriktssjefen kan kreve at det skal svares avgift av varer som etter vedkommende regnskaper skulle ha vært på lager, men som ikke kan påvises ved vareopptelling.</article> <article class="defaultP" margin-top="true">§ 5 skal lyde:</article><article class="defaultP"><i>Betingelser for tilvirkning og import av avgiftspliktige varer.</i></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tilvirkning eller ervervsmessig import av avgiftspliktige varer kan ikke iverksettes før virksomheten er registrert hos tolldistriktssjefen.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Enhver som vil begynne tilvirkning eller ervervsmessig import av avgiftspliktige varer, skal minst 1 måned i forveien gi melding om dette til tolldistriktssjefen. Meldingen skal inneholde opplysninger om virksomhetens art, arten av de varer som aktes tilvirket eller importert, virksomhetens beliggenhet og lokaler, dens innehaver og bestyrer.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Inntrer det forandringer i de nevnte forhold, skal melding om dette sendes tolldistriktssjefen snarest mulig. Opphører virksomheten, skal det meldes fra snarest mulig om dette og også om eventuell gjenopptakelse av driften.</article> <article class="defaultP" margin-top="true">§ 6 siste ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Fortegnelsen skal holdes à jour. Avtrykk skal sendes tolldistriktssjefen etter dennes nærmere bestemmelser.</article> <article class="defaultP" margin-top="true">§ 10 bokstav a skal lyde:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/9/punkt/1/" id="kapittel-1-ledd-9-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/9/punkt/1/ledd/1/" id="kapittel-1-ledd-9-punkt-1-ledd-1">at distriktslagrene på forhånd er registrert hos tolldistriktssjefen.</article></article></li></ul></article> <article class="defaultP" margin-top="true">§ 12 første ledd, første setning skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Registrerte tilvirkere og importører med avgiftsplikt ved levering/uttak skal for hver termin sende tolldistriktssjefen oppgave som i vekt og/eller stykk (det avgiftspliktige grunnlag, jfr. § 6) viser følgende resultattall for terminen, spesifisert på varegrupper og avgiftsklasser.</article> <article class="defaultP" margin-top="true">§ 13 skal lyde:</article><article class="defaultP"><i>Oppgave og betalingsfrist.</i></article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Oppgave over avgiftspliktig levering/uttak skal for hver måned sendes tolldistriktssjefen på fastsatt skjema innen utløpet av den påfølgende måned.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Avgiftsoppgave skal sendes inn selv om det i terminen ikke har vært avgiftspliktig omsetning (O-oppgave). Oppgaven skal være undertegnet av den avgiftspliktige eller av en som kan forplikte han.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Beregnet avgift i samsvar med oppgaven betales til tolldistriktssjefen innen utløpet av oppgavefristen.</article> <article class="defaultP" margin-top="true">§ 18 annet ledd skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Betalt avgift refunderes importør etter søknad vedlagt legitimasjoner samt tolldeklarasjon som viser hva som er betalt i avgift. Søknaden sendes tolldistriktssjefen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-07-27-616/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftsendringene trer i kraft straks.</article></section></main></body></html>