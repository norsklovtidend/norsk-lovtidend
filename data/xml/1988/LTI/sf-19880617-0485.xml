<!DOCTYPE html><html lang="no"><head><title>Forskrift om kontroll og utstedelse av sertifikater i forbindelse med utførsel av planter og planteprodukter m.v. fra Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1988-06-17-485</dd><dt class="dokid">DokumentID</dt><dd class="dokid">LTI/forskrift/1988-06-17-485</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 12</dd><dt class="dateInForce">I kraft fra</dt><dd class="dateInForce">1988-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1968-07-26-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6</li><li>lov/1964-03-14-1</li></ul></dd><dt class="dateOfPublication">Kunngjort</dt><dd class="dateOfPublication">1988-07-13</dd><dt class="title">Tittel</dt><dd class="title">Forskrift om kontroll og utstedelse av sertifikater i forbindelse med utførsel av planter og planteprodukter m.v. fra Norge.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 17. juni 1988 i medhold av lov av 17. juni 1932 om kvalitetskontroll med landbruksvarer m.v., og lov av 14. mars 1964 om tiltak mot plantesjukdommer og skadedyr på planter (plantesjukdomslova), med endring av 17. desember 1971. Fremmet av Landbruksdepartementet.</dd><dt class="refid">RefID</dt><dd class="refid">forskrift/1988-06-17-485</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontroll og utstedelse av sertifikater i forbindelse med utførsel av planter og planteprodukter m.v. fra Norge.<ul class="tocSubUl"><li>§ 1. Kontrollområde</li><li>§ 2. Kontrollmyndighet</li><li>§ 3. Melding om utførsel</li><li>§ 4. Kontroll</li><li>§ 5. Godkjenning av produktene som skal utføres.</li><li>§ 6. Avgifter</li><li>I Sertifikat-avgift</li><li>II Kontrollavgift, partikontroll</li><li>III Innbetaling av avgifter<ul class="tocSubUl"><li>§ 7. Grensehandel</li><li>§ 8. Forskjellige bestemmelser</li><li>§ 9. Overtredelse</li><li>§ 10.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1988-06-17-485" id="dokument"><h1>Forskrift om kontroll og utstedelse av sertifikater i forbindelse med utførsel av planter og planteprodukter m.v. fra Norge.</h1><article class="legalArticle" data-lovdata-URL="LTI/forskrift/1988-06-17-485/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kontrollområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften omfatter planter, planteprodukter og andre varer som utføres til land som tillater vedkommende vare innført bare når de er kontrollert og fulgt av plantesunnhetssertifikat, eventuelt re-eksportsertifikat.</article><article class="defaultP"><i>Forklaringer:</i></article><article class="defaultP">Partikontroll: betyr undersøkelse av varene i det parti som skal utføres.</article><article class="defaultP">Vekstkontroll: betyr undersøkelse av plantene i veksttiden i henhold til fastsatte bestemmelser og/eller i henhold til importlandets krav.</article></article><article class="legalArticle" data-lovdata-URL="LTI/forskrift/1988-06-17-485/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kontrollmyndighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kontrollen med at bestemmelsene i denne forskriften blir overholdt er tillagt Statens tilsynsinstitusjoner i landbruket (STIL) ved Statens planteinspeksjon og tollvesenet eller andre som Landbruksdepartementet bemyndiger.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Landbruksdepartementet eller kontrollmyndighetene har intet økonomisk ansvar i forbindelse med kontrollen og utførselen.</article></article><article class="legalArticle" data-lovdata-URL="LTI/forskrift/1988-06-17-485/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Melding om utførsel</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">De som ønsker å utføre planter, planteprodukter eller andre varer som omfattes av denne forskriften (jfr. § 1) skal gi melding om dette til Statens planteinspeksjons distriktskontor i vedkommende distrikt. Anmodning om kontroll skal være kommet inn senest 2 dager før kontrollen av produktene skal finne sted. Kontrollen må ikke foretas tidligere enn 14 dager før utførselsdatoen.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Meldingen skal gis på spesielt skjema. Dette fåes ved henvendelse til Statens planteinspeksjons distriktskontorer. Meldingsskjemaet skal fylles ut fullstendig.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Har produktene vært kontrollert i veksttiden, skal det gis de nødvendige opplysninger om den foretatte kontroll eller undersøkelse.</article><article class="legalP" data-absoluteaddress="/paragraf/3/punkt/2/ledd/3/" id="paragraf-3-punkt-2-ledd-3">En kopi av fakturaen skal følge meldingen.</article></article></li></ul></article><article class="legalArticle" data-lovdata-URL="LTI/forskrift/1988-06-17-485/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Vekstkontroll eller annen undersøkelse av dyrkingsfeltene skal være foretatt hvis innførselslandet stiller krav om det. Eksportøren plikter å sørge for at slik kontroll eller undersøkelse blir foretatt (jfr. § 5, pkt. d).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Kontrollmyndighetene skal foreta nødvendige undersøkelser for å forvisse seg om at de gitte opplysninger er riktige. Mangelfulle eller feilaktige opplysninger kan medføre at anmodning om kontroll blir avvist.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">c)</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Eksportørene skal sørge for at kontrollen kan skje så grundig og raskt som mulig, herunder å sørge for den arbeidshjelp som trengs, og eventuelt å bringe varene til det sted kontrollmyndighetene finner mest hensiktsmessig for å foreta den nødvendige kontroll. Er forholdene slik at tilfredsstillende kontroll ikke kan foretas, kan anmodning om kontroll avvises.</article></article></li></ul></article><article class="legalArticle" data-lovdata-URL="LTI/forskrift/1988-06-17-485/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjenning av produktene som skal utføres.</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a)</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">For å bli godkjent for utførsel må produktene minst tilfredstille kravene i de offentlig norske kvalitetsregler (eventuelt norsk standard) for vedkommende vareslag. Dersom innførselslandet stiller strengere krav enn disse, skal innførselslandets krav legges til grunn for godkjenningen. Den generelle sunnhetstilstand til produktene må være god.</article><article class="legalP" data-absoluteaddress="/paragraf/5/punkt/1/ledd/2/" id="paragraf-5-punkt-1-ledd-2">Angrep av plantesykdommer og skadedyr kan pålegges bekjempet før godkjenning til utførsel blir gitt.</article><article class="legalP" data-absoluteaddress="/paragraf/5/punkt/1/ledd/3/" id="paragraf-5-punkt-1-ledd-3">Produktene må kun pakkes i ny og ren emballasje.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">c)</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Produktene skal tilfredstille innførselslandets phytosanitære krav.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">d)</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Eksportøren plikter å forvisse seg om at de varer som skal utføres ikke stammer fra eiendommer hvor det er påvist plantesjukdommer eller skadedyr som går inn under plantesjukdomslova. Eksportøren må også være merksam på at det ofte forlanges minsteavstand mellom dyrkingsstedet og steder hvor farlige plantesjukdommer og skadedyr forekommer, og at det kan være krav om forhåndsundersøkelse f.eks. av jordprøver m.h.t. nematoder.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">e)</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Når kravene til produktenes sunnhet og kvalitet m.v. er oppfylt, utsteder Statens planteinspeksjons distriktskontorer de nødvendige sunnhetssertifikater. Når det forlanges av innførselslandet, skal sendingen plomberes i samsvar med innførselslandets krav.</article></article></li></ul></article><article class="legalArticle" data-lovdata-URL="LTI/forskrift/1988-06-17-485/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avgifter</span></h2></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-06-17-485/KAPITTEL_1" data-partID="k1"><h2>I Sertifikat-avgift</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">For utstedelse av sunnhetssertifikat og/eller re-eksportsertifikat betaler eksportøren kr. 200 for nødvendige sertifikat pr. parti.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-06-17-485/KAPITTEL_2" data-partID="k2"><h2>II Kontrollavgift, partikontroll</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">a)</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">For sendinger av handelsmessig verdi av veksthusplanter, planteskoleplanter o.a. planter og plantedeler til videre dyrking og formering (unntatt potet), betales 0,5 % av brutto fakturaverdi i kontrollavgift. Minste kontrollavgift pr. sending er kr. 50,00.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">b)</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">For sendinger med poteter (alle slag) betales en kontrollavgift som beregnes etter følgende satser:<ul class="defaultList"><li><article class="listArticle" data-absoluteaddress="/kapittel/2/punkt/2/ledd/1/punkt/1/" id="kapittel-2-punkt-2-ledd-1-punkt-1"><article class="legalP" data-absoluteaddress="/kapittel/2/punkt/2/ledd/1/punkt/1/ledd/1/" id="kapittel-2-punkt-2-ledd-1-punkt-1-ledd-1">kr. 5,00 pr. 100 kg inntil 200 tonn</article></article></li><li><article class="listArticle" data-absoluteaddress="/kapittel/2/punkt/2/ledd/1/punkt/2/" id="kapittel-2-punkt-2-ledd-1-punkt-2"><article class="legalP" data-absoluteaddress="/kapittel/2/punkt/2/ledd/1/punkt/2/ledd/1/" id="kapittel-2-punkt-2-ledd-1-punkt-2-ledd-1">kr. 4,00 pr. 100 kg over  200 tonn</article></article></li></ul></article><article class="legalP" data-absoluteaddress="/kapittel/2/punkt/2/ledd/2/" id="kapittel-2-punkt-2-ledd-2">Avgiften beregnes på grunnlag av utført kvantum pr. kalendermåned. Minstesats er kr. 50,00.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/punkt/3/" id="kapittel-2-punkt-3"><span class="data-originalId">c)</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">For kontroll av varer som ikke går inn under punkt a) eller b) i denne §, skal det kreves inn avgift til dekning av den arbeidstid herunder reisetid som er medgått, samt reise- og diettgodtgjersle etter Statens satser. Avgiften beregnes etter en sats på kr. 50,00 pr. påbegynt halv-time. Minstesats er kr. 50,00.</article></article></li></ul></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1988-06-17-485/KAPITTEL_3" data-partID="k3"><h2>III Innbetaling av avgifter</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">a)</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Avgiftene betales til Skattefogden i Oslo etter regning fra Statens planteinspeksjon.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/punkt/2/" id="kapittel-3-punkt-2"><span class="data-originalId">b)</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Avgiftssatsene i denne forskrift kan justeres av Landbruksdepartementet i takt med den generelle kostnadsutvikling.</article></article></li></ul><article class="legalArticle" data-lovdata-URL="LTI/forskrift/1988-06-17-485/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Grensehandel</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">For sending av planter og planteprodukter fra norsk til svensk grensekommune kan Landbruksdepartementet fastsette spesielle bestemmelser.</article></article><article class="legalArticle" data-lovdata-URL="LTI/forskrift/1988-06-17-485/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forskjellige bestemmelser</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/2/punkt/1/" id="kapittel-3-paragraf-2-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/2/punkt/1/ledd/1/" id="kapittel-3-paragraf-2-punkt-1-ledd-1">STIL kan gi nærmere regler for gjennomføring og kontroll med overholdelse av forskriften. Statens planteinspeksjon kan dispensere fra forskriftene §§ 3, 4b, 5.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/2/punkt/2/" id="kapittel-3-paragraf-2-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/2/punkt/2/ledd/1/" id="kapittel-3-paragraf-2-punkt-2-ledd-1">Avgjørelsen tatt i henhold til denne forskriften kan påklages, jfr. forvaltningsloven av 10. februar 1967.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/2/punkt/3/" id="kapittel-3-paragraf-2-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/2/punkt/3/ledd/1/" id="kapittel-3-paragraf-2-punkt-3-ledd-1">Etter bemyndigelse fra Landbruksdepartementet har Statens planteinspeksjon den 28. desember 1984 fastsatt spesielle regler for eksport av trevirke av nåletrær til Storbritania.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/paragraf/2/punkt/4/" id="kapittel-3-paragraf-2-punkt-4"><span class="data-originalId">d)</span><article class="legalP" data-absoluteaddress="/kapittel/3/paragraf/2/punkt/4/ledd/1/" id="kapittel-3-paragraf-2-punkt-4-ledd-1">For eksport av poteter må en ha lisens fra Utenriksdepartementet.</article></article></li></ul></article><article class="legalArticle" data-lovdata-URL="LTI/forskrift/1988-06-17-485/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Overtredelse</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Overtredelse av disse regler er straffbart etter lov av 14. mars 1964 om tiltak mot plantesjukdommer og skadedyr på planter (plantesjukdomslova, og/eller lov av 17. juni 1932 om kvalitetskontroll med landbruksvarer m.v.</article></article><article class="legalArticle" data-lovdata-URL="LTI/forskrift/1988-06-17-485/§10" data-name="§10" data-partID="§10" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Denne forskriften trer i kraft 1. august 1988. Samtidig oppheves forskrifter om kontroll og utstedelse av sertifikater i forbindelse med utførsel av planter og plantedeler m.v. fra Norge, fastsatt ved kgl.res. 26. juli 1968.</article></article></section></main></body></html>