<!DOCTYPE html><html lang="no"><head><title>Forskrift om fastsettelse av tvangsmulkt i medhold av lov om tilsyn med næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:11</dd><dt class="legacyID">Datokode</dt><dd class="legacyID">FOR-1988-10-10-837</dd><dt class="dokid">DokumentID</dt><dd class="dokid">LTI/forskrift/1988-10-10-837</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 19</dd><dt class="dateInForce">I kraft fra</dt><dd class="dateInForce">1989-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1983-07-08-1255/§6a</li><li>lov/1933-05-19-3</li></ul></dd><dt class="dateOfPublication">Kunngjort</dt><dd class="dateOfPublication">1988-11-11</dd><dt class="title">Tittel</dt><dd class="title">Forskrift om fastsettelse av tvangsmulkt i medhold av lov om tilsyn med næringsmidler.</dd><dt class="refid">RefID</dt><dd class="refid">forskrift/1988-10-10-837</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse av tvangsmulkt i medhold av lov om tilsyn med næringsmidler.<ul class="tocSubUl"><li>§ 1. Omfang</li><li>§ 2. Definisjoner</li><li>§ 3. Når tvangsmulkt kan brukes</li><li>§ 4. Gjentatt tvangsmulkt</li><li>§ 5. Former for tvangsmulkt</li><li>§ 6. Fastsettelse av tvangsmulktens størrelse</li><li>§ 7. Forfallstid</li><li>§ 8. Klage</li><li>§ 9. Inndriving av tvangsmulkt</li><li>§ 10. Endringer</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1988-10-10-837" id="dokument"><h1>Forskrift om fastsettelse av tvangsmulkt i medhold av lov om tilsyn med næringsmidler.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 10. oktober 1988 i medhold av kgl.res. av 8. juli 1983 nr. 1255 med hjemmel i § 6a i lov om tilsyn med næringsmidler m.v. av 19. mai 1933 nr. 3.</article><article class="legalArticle" data-lovdata-URL="LTI/forskrift/1988-10-10-837/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Helse- og sosialstyret kan fastsette tvangsmulkt når næringsmiddelvirksomhet har oversittet fristen for å etterkomme pålegg etter bestemmelsene gitt i forskrifter i medhold av lov om tilsyn med næringsmidler m.v. av 19. mai 1933.</article></article><article class="legalArticle" data-lovdata-URL="LTI/forskrift/1988-10-10-837/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tvangsmulkt: tvangsmiddel som anvendes for å gjennomtvinge et krav som går ut på annet enn penger. Fastsetting av tvangsmulkt er en administrativ forføyning.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Pålegg: er et påbud om eller et forbud mot å foreta en nærmere bestemt handling.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Næringsmiddelvirksomhet: er ethvert foretagende som produserer, pakker, lagrer, transporterer, frambyr eller importerer næringsmidler.</article></article><article class="legalArticle" data-lovdata-URL="LTI/forskrift/1988-10-10-837/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Når tvangsmulkt kan brukes</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Har en næringsmiddelvirksomhet unnlatt å overholde fristen for å oppfylle et pålegg etter næringsmiddelloven, kan tvangsmulkt fastsettes i forbindelse med at ny frist fastsettes. Tvangsmulkt skal kun fastsettes der det anses nødvendig for at pålegget skal bli oppfylt innen rimelig tid.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tvangsmulkt kan fastsettes allerede i forbindelse med at pålegget gis når det er særlig nødvendig at fristen overholdes.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Tvangsmulkt skal ikke anvendes i stedet for stenging av virksomhet og/eller beslag eller omsetningsforbud av varer når det foreligger overhengende fare for helseskade.</article></article><article class="legalArticle" data-lovdata-URL="LTI/forskrift/1988-10-10-837/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gjentatt tvangsmulkt</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom et pålegg ikke blir etterkommet innen fristens utløp til tross for at det er fastsatt tvangsmulkt for oversittelse av fristen, kan ny tvangsmulkt fastsettes i forbindelse med fastsettelse av ny frist. Det skal i denne forbindelse vurderes hvorvidt tvangsmulkten bør forhøyes.</article></article><article class="legalArticle" data-lovdata-URL="LTI/forskrift/1988-10-10-837/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Former for tvangsmulkt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tvangsmulkt fastsettes enten som engangsmulkt eller som løpende dagmulkt.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Engangsmulkt kan brukes når det er særlig påkrevd at pålegget oppfylles innen fristen.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">For øvrig skal det brukes løpende dagmulkt.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Gjentatt tvangsmulkt, jfr. § 4, fastsettes normalt som løpende dagmulkt.</article></article><article class="legalArticle" data-lovdata-URL="LTI/forskrift/1988-10-10-837/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fastsettelse av tvangsmulktens størrelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tvangsmulkt utmåles i forhold til kostnadene ved å gjennomføre det pålegg som er gitt, og settes minst så høyt at det blir ulønnsomt å oversitte fristen.</article></article><article class="legalArticle" data-lovdata-URL="LTI/forskrift/1988-10-10-837/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forfallstid</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Engangsmulkt forfaller til betaling i sin helhet første virkedag etter at fristen i pålegget er ute.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Løpende dagmulkt forfaller til betaling i daglige terminer fra og med første virkedag etter at fristen i pålegget er ute.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Blir en klage over pålegg eller over at tvangsmulkt er fastsatt gitt oppsettende virkning, påløper ingen tvangsmulkt før klagen er avgjort.</article></article><article class="legalArticle" data-lovdata-URL="LTI/forskrift/1988-10-10-837/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fastsetting av tvangsmulkt er et forvaltningsvedtak som kan påklages til overordnet forvaltningsorgan (fylkesmann).</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Før fylkesmannen treffer sin avgjørelse skal fylkeslegen/Stadsfysikus i Oslo ha avgitt uttalelse i saken.</article></article><article class="legalArticle" data-lovdata-URL="LTI/forskrift/1988-10-10-837/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Inndriving av tvangsmulkt</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Helse- og sosialstyret sender påkrav om betaling av tvangsmulkt som er forfalt. Blir tvangsmulkten ikke betalt, sendes kravet til namsmyndigheten for inndrivelse.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Tvangsmulkten tilfaller statskassen.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Det skal sendes påkrav om løpende dagsmulkt med regelmessige mellomrom, som ikke i noe tilfelle skal overstige 8 uker.</article></article><article class="legalArticle" data-lovdata-URL="LTI/forskrift/1988-10-10-837/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Endringer</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Statens Næringsmiddeltilsyn gis fullmakt til å foreta endringer i forskriftene.</article></article><article class="legalArticle" data-lovdata-URL="LTI/forskrift/1988-10-10-837/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Disse forskriftene trer i kraft fra 1. januar 1989.</article></article></main></body></html>