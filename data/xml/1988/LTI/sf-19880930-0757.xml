<!DOCTYPE html><html lang="no"><head><title>Forskrift om avgrensning m.v. vedrørende kretsen av sjømenn som skal ha fradrag i inntekten etter skatteloven § 44.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">FOR-1988-09-30-757</dd><dt class="dokid">DokumentID</dt><dd class="dokid">LTI/forskrift/1988-09-30-757</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 17</dd><dt class="dateInForce">I kraft fra</dt><dd class="dateInForce">1988-11-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§44</li></ul></dd><dt class="dateOfPublication">Kunngjort</dt><dd class="dateOfPublication">1988-10-17</dd><dt class="title">Tittel</dt><dd class="title">Forskrift om avgrensning m.v. vedrørende kretsen av sjømenn som skal ha fradrag i inntekten etter skatteloven § 44.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 30. september 1988 med hjemmel i skatteloven av 18. august 1911 nr. 8 § 44 sekstende ledd. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1988-09-30-757</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgrensning m.v. vedrørende kretsen av sjømenn som skal ha fradrag i inntekten etter skatteloven § 44.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1988-09-30-757" id="dokument"><h1>Forskrift om avgrensning m.v. vedrørende kretsen av sjømenn som skal ha fradrag i inntekten etter skatteloven § 44.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-09-30-757/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1988-09-30-757/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Uten hensyn til skipets størrelse skal mannskap som tjenestegjør om bord ha rett til fradrag i inntekten (sjømannsfradrag) etter skatteloven § 44 sekstende ledd dersom:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">skipet går i utenriksfart,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">skipet trafikkerer ruter i en slik utstrekning at den direkte distanse målt etter skipsleia fra rutens utgangspunkt utgjør minst 30 nautiske mil,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">skipet nyttes til havforskning,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">skipet er et bergingsfartøy tilhørende foretak som driver bergingsvirksomhet som regelmessig næring, eller redningsskøyter tilhørende Norsk Selskap for Skibbrudnes redning,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/5/" id="kapittel-1-paragraf-1-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/5/ledd/1/" id="kapittel-1-paragraf-1-ledd-1-punkt-5-ledd-1">skipet er et marinefartøy med «kommando heist»,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/1/ledd/1/punkt/6/" id="kapittel-1-paragraf-1-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/1/paragraf/1/ledd/1/punkt/6/ledd/1/" id="kapittel-1-paragraf-1-ledd-1-punkt-6-ledd-1">skipet har mannskap som en vesentlig del av året er beskjeftiget om bord i annet fartøy som tilhører samme rederi og hvor tjenesten om bord gir mannskapet rett til sjømannsfradrag i inntekten.</article></article></li></ul></article></article><article class="legalArticle" data-lovdata-URL="LTI/forskrift/1988-09-30-757/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Etter skatteloven § 44 sekstende ledd nr. 2 d kan personer som er ansatt på norsk skip på 100 brutto registertonn eller mer ikke kreve fradrag dersom skipet trafikkerer et «begrenset fartsområde».</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Med «begrenset fartsområde» skal forstås skip som seiler i trafikk på strekninger under 30 nautiske mil.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Skip på 100 brutto registertonn eller mer anses ikke å seile over begrenset fartsområde når skipet går i rutefart langs kysten i en slik utstrekning at den direkte distanse målt etter skipsleia fra rutens utgangspunkt til det lengst bortliggende anløpssted i ruten utgjør minst 2 nautiske mil.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">I tilfelle hvor rederiet foruten skip som nevnt i foregående ledd også disponerer andre skip i rutegående trafikk langs kysten, har mannskapene rett til sjømannsfradrag i inntekten forutsatt at mannskapet er mønstret som ambulerende med plikt å gjøre tjeneste på samtlige skip.</article></article><article class="legalArticle" data-lovdata-URL="LTI/forskrift/1988-09-30-757/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Likestilt med skip etter skatteloven § 44 sekstende ledd er norske oljeboringsplattformer, også i tilfelle hvor plattformen ikke har eget fremdriftsmaskineri.</article></article><article class="legalArticle" data-lovdata-URL="LTI/forskrift/1988-09-30-757/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Som sjømann med rett til sjømannsfradrag regnes også dykkere som er ansatt om bord i tjeneste hos rederiet.</article></article><article class="legalArticle" data-lovdata-URL="LTI/forskrift/1988-09-30-757/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Departementet kan gi regler til utfylling og gjennomføring av bestemmelsene i denne forskrift.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-09-30-757/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Bestemmelsene under I gjelder fra og med inntektsåret 1989. Fra samme tidspunkt oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Kronprinsreg.res. av 5. oktober 1956 nr. 2 om dispensasjon fra skattlegging av sjømenn</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Kgl.res. av 18. oktober 1957 nr. 1 om dispensasjon fra § 1 nr. 3 i lov om skattlegging av sjømenn for redningsskøyter og havforskningsskip</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/1/punkt/3/" id="kapittel-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/ledd/1/punkt/3/ledd/1/" id="kapittel-2-ledd-1-punkt-3-ledd-1">Kgl.res. av 28. oktober 1960 nr. 7 om skattlegging av sjømenn</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/1/punkt/4/" id="kapittel-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/2/ledd/1/punkt/4/ledd/1/" id="kapittel-2-ledd-1-punkt-4-ledd-1">Kronprinsreg.res. av 25. september 1964 nr. 3 om skattlegging av sjømenn</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/ledd/1/punkt/5/" id="kapittel-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/2/ledd/1/punkt/5/ledd/1/" id="kapittel-2-ledd-1-punkt-5-ledd-1">Forskrifter av 18. januar 1973 nr. 2 om hva som skal anses som begrenset fartsområde etter § 1 nr. 3, bokstav C, i lov av 21. mars 1947 nr. 2 om skattlegging av sjømenn</article></article></li></ul></article></section></main></body></html>