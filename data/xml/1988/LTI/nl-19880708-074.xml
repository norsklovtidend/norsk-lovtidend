<!DOCTYPE html><html lang="no"><head><title>Lov om endringer i lov av 9. mai 1986 nr. 19 om organisering av velferd for elever og studenter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">LOV-1988-07-08-74</dd><dt class="dokid">DokumentID</dt><dd class="dokid">LTI/lov/1988-07-08-74</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 13</dd><dt class="dateInForce">I kraft fra</dt><dd class="dateInForce">1988-07-08</dd><dt class="changesToDocuments">Endrer</dt><dd class="changesToDocuments"><ul><li>lov/1986-05-09-19</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-07-29</dd><dt class="titleShort">Korttittel</dt><dd class="titleShort">Lov nr. 74 om endr. i lov av 9. mai 1986</dd><dt class="title">Tittel</dt><dd class="title">Lov om endringer i lov av 9. mai 1986 nr. 19 om organisering av velferd for elever og studenter.</dd><dt class="miscInformation">Annet om dokumentet</dt><dd class="miscInformation">Ot.prp.nr.71 (1987–1988), Innst.O.nr.91 (1987–1988) og Besl.O.nr.92 (1987–1988). Odels- og Lagtingsvedtak hhv. 6. og 10. juni 1988. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">lov/1988-07-08-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 9. mai 1986 nr. 19 om organisering av velferd for elever og studenter.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1988-07-08-74" id="dokument"><h1>Lov om endringer i lov av 9. mai 1986 nr. 19 om organisering av velferd for elever og studenter.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-07-08-74/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 9. mai 1986 nr. 19 om organisering av velferd for elever og studenter gjøres følgende endringer:</article> <article class="defaultP" margin-top="true">§ 3 nytt tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">For elever i videregående skoler for ekstern spesialundervisning, og som bor i elevheim eller internat, skal utgiftene til reiser, opphold m.m. dekkes av elevenes bostedsfylke.</article> <article class="defaultP" margin-top="true">§ 6 første og andre ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Etter forslag fra studentene ved de institusjoner samskipnaden skal omfatte, og når skoleeiers samtykke foreligger, fastsetter departementet når en studentsamskipnad skal opprettes.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Når en studentsamskipnad er opprettet, har alle studentene ved de utdanningsinstitusjoner den omfatter plikt til å være medlemmer.</article> <article class="defaultP" margin-top="true">§ 6 nytt femte ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Departementet kan bestemme at det skal opprettes en studentsamskipnad for norske studenter i utlandet. Departementet gir forskrifter for denne studentsamskipnaden, og kan i denne forbindelse fravike bestemmelsene i denne lov.</article> <article class="defaultP" margin-top="true">§ 7 oppheves.</article> <article class="defaultP" margin-top="true">§ 8 oppheves.</article> <article class="defaultP" margin-top="true">§ 10 første ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Departementet fastsetter ved forskrift bestemmelser om reglement for studentsamskipnadene, herunder bestemmelser om styrets funksjonstid og sammensetning og om valg av styremedlemmer.</article> <article class="defaultP" margin-top="true">§ 10 andre ledd tredje punktum oppheves.</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Departementet bestemmer hvilke saksområder innen studentsamskipnadens forvaltning som er av en slik art at forvaltningsloven og offentlighetsloven får anvendelse.</article> <article class="defaultP" margin-top="true">§ 17 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Dersom et flertall av samtlige studenter ved en utdanningsinstitusjon ved uravstemning to år på rad med minst et kalenderårs mellomrom ønsker utmelding, kan departementet bestemme at utdanningsinstitusjonen ikke lenger skal omfattes av studentsamskipnaden.</article> <article class="defaultP" margin-top="true">§ 18 andre punktum skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Beslutning om omdanning eller frivillig oppløsning treffes av departementet, som fastsetter nærmere bestemmelser om gjennomføringen.</article> <article class="defaultP" margin-top="true">§ 21 andre punktum skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Tidligere reglement for disse samskipnadene gjelder inntil departementet har fastsatt bestemmelser om reglement, i den utstrekning reglementet ikke strider mot bestemmelsene i loven.</article> <article class="defaultP" margin-top="true">§ 22 andre punktum skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Departementet fastsetter bestemmelser om omdanning eller avvikling av de samskipnader som er opprettet med hjemmel i disse lover.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-07-08-74/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lov trer i kraft straks.</article></section></main></body></html>