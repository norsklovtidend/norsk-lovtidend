<!DOCTYPE html><html lang="no"><head><title>Forskrift om særskilt sykmelding fra lege etter 8 uker (sykmelding II).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:43</dd><dt class="legacyID">Datokode</dt><dd class="legacyID">FOR-1988-02-18-155</dd><dt class="dokid">DokumentID</dt><dd class="dokid">LTI/forskrift/1988-02-18-155</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 3</dd><dt class="dateInForce">I kraft fra</dt><dd class="dateInForce">1988-03-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-03-08</dd><dt class="title">Tittel</dt><dd class="title">Forskrift om særskilt sykmelding fra lege etter 8 uker (sykmelding II).</dd><dt class="refid">RefID</dt><dd class="refid">forskrift/1988-02-18-155</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilt sykmelding fra lege etter 8 uker (sykmelding II).<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-02-18-155" id="dokument"><h1>Forskrift om særskilt sykmelding fra lege etter 8 uker (sykmelding II).</h1><article class="legalP" data-absoluteaddress="/ledd/1/" id="ledd-1">I medhold av lov 17. juni 1966 nr. 12 om folketrygd § 3-12 nr. 4 første ledd har Sosialdepartementet 18. februar 1988 fastsatt slike forskrifter om særskilt sykmelding fra lege etter 8 uker (sykmelding II).</article><article class="legalArticle" data-lovdata-URL="LTI/forskrift/1988-02-18-155/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Sykefravær som varer utover 8 uker, må dokumenteres ved særskilt legeerklæring – sykmelding II. I erklæringen skal legen gi en vurdering av mulighetene for at vedkommende kan bli arbeidsfør igjen og videre behandlingsopplegg, jfr. lovens § 3-12 nr. 1 annet ledd. Legen skal herunder gi en begrunnet funksjonsvurdering i forhold til aktuelt arbeid.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Sykmelding II skal være mottatt i trygdekontoret før sykepenger utover 8 uker kan utbetales, jfr. likevel bestemmelsene i §§ 2 – 4.</article></article><article class="legalArticle" data-lovdata-URL="LTI/forskrift/1988-02-18-155/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Sykepenger kan utbetales etter 8 ukers sykmelding uten at sykmelding II foreligger dersom den sykmeldte er innlagt i helseinstitusjonen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Institusjonen har ansvar for at en person som fortsatt er arbeidsufør etter utskriving henvises til sin primærlege for vurdering og utstedelse av sykmelding II. Hvis vedkommende fortsatt skal behandles ved institusjonen, eller hvis det ikke foreligger noen etablert lege/pasientforhold, skal lege ved institusjonen, utstede sykmelding II ved utskrivingen.</article></article><article class="legalArticle" data-lovdata-URL="LTI/forskrift/1988-02-18-155/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Sykepenger kan utbetales etter 8 ukers sykmelding uten at sykmelding II foreligger dersom trygdekontoret allerede har kjennskap til at den sykmeldte har en så alvorlig lidelse at vedkommende antagelig ikke vil bli arbeidsfør igjen.</article></article><article class="legalArticle" data-lovdata-URL="LTI/forskrift/1988-02-18-155/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Sykepenger kan utbetales etter 8 ukers sykmelding uten at sykmelding II foreligger dersom den manglende utstedelse skyldes at legen er forhindret fra dette på grunn av uforutsett fravær fra arbeidet eller andre spesielle forhold. Trygdekontoret må da fastsette ny frist for når sykmelding II må foreligge for at sykepenger fortsatt skal kunne utbetales.</article></article><article class="legalArticle" data-lovdata-URL="LTI/forskrift/1988-02-18-155/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er vilkår for utbetaling i tilfelle som nevnt i §§ 2 – 4 at det foreligger sykepengeattest som gir tilstrekkelig dokumentasjon for fortsatt arbeidsuførhet.</article></article><article class="legalArticle" data-lovdata-URL="LTI/forskrift/1988-02-18-155/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriftene her trer i kraft 1. mars 1988.</article></article></main></body></html>