<!DOCTYPE html><html lang="no"><head><title>Forskrift om faglig utvalg for førerhundspørsmål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">FOR-1988-09-05-714</dd><dt class="dokid">DokumentID</dt><dd class="dokid">LTI/forskrift/1988-09-05-714</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 16</dd><dt class="dateInForce">I kraft fra</dt><dd class="dateInForce">1988-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§14-5</li></ul></dd><dt class="dateOfPublication">Kunngjort</dt><dd class="dateOfPublication">1988-09-20</dd><dt class="title">Tittel</dt><dd class="title">Forskrift om faglig utvalg for førerhundspørsmål.</dd><dt class="refid">RefID</dt><dd class="refid">forskrift/1988-09-05-714</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om faglig utvalg for førerhundspørsmål.<ul class="tocSubUl"><li>I. Formål, oppnevning av førerhundutvalg m.v.<ul class="tocSubUl"><li>§ 1. Formål</li><li>§ 2. Oppnevning m.v.</li><li>§ 3. Kyndighet</li><li>§ 4. Rådgivere for utvalget</li></ul></li><li>II. Førerhundutvalgets oppgaver<ul class="tocSubUl"><li>§ 5. Utvalgets oppgaver overfor førerhundskolene</li><li>§ 6. Utvalgets oppgaver overfor trygdeadministrasjonen</li><li>§ 7. Godkjenning av hunder</li><li>§ 8. Godkjenning av førerhundkandidater</li><li>§ 9. Godkjenning av ekvipasjen</li><li>§ 10. Bytte av hund under 10 år</li></ul></li><li>III. Forskjellige bestemmelser<ul class="tocSubUl"><li>§ 11. Ugildhet og taushetsplikt</li><li>§ 12. Innstilling, stemmelikhet, begrunnelse</li><li>§ 13. Sekretariat for utvalget. Kontaktperson</li><li>§ 14. Retningslinjer for utvalgets virksomhet</li><li>§ 15. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1988-09-05-714" id="dokument"><h1>Forskrift om faglig utvalg for førerhundspørsmål.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 17. juni 1966 nr. 12 om folketrygd § 14-5 nr. 2, har Sosialdepartementet 5. september 1988 fastsatt forskrift om faglig utvalg for førerhundspørsmål.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-09-05-714/KAPITTEL_1" data-partID="k1"><h2>I. Formål, oppnevning av førerhundutvalg m.v.</h2><article class="legalArticle" data-lovdata-URL="LTI/forskrift/1988-09-05-714/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det faglige utvalg for førerhundspørsmål har til formål å sikre de synshemmede førerhunder av god kvalitet. Utvalget skal bistå førerhundskolene i opplæring av førerhunder og skal være et rådgivende organ for trygdeadministrasjonen i forbindelse med krav om stønad til kjøp av førerhund.</article></article><article class="legalArticle" data-lovdata-URL="LTI/forskrift/1988-09-05-714/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Oppnevning m.v.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det faglige utvalg for førerhundspørsmål skal bestå av fire medlemmer med personlige varamedlemmer som oppnevnes av Sosialdepartementet.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Departementet utpeker utvalgets leder.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Medlemmer og varamedlemmer oppnevnes for tre år om gangen slik at to medlemmer med varamedlemmer første gang oppnevnes for to år. Ved nyoppnevning kan det innhentes synspunkter fra det faglige utvalg for førerhundspørsmål.</article></article><article class="legalArticle" data-lovdata-URL="LTI/forskrift/1988-09-05-714/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kyndighet</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">I utvalget skal det være kyndighet i<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">kynologi</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">bruk av tjenestehunder/førerhunder</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">mobility/orienteringsfaget for synshemmede</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Et av utvalgets medlemmer skal være førerhundbruker og være representant for brukergruppen. Norges Blindeforbunds landskonferanse av førerhundbrukere kan fremme forslag om brukerrepresentant og varamedlem overfor Sosialdepartementet, jf. § 2.</article></article><article class="legalArticle" data-lovdata-URL="LTI/forskrift/1988-09-05-714/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Rådgivere for utvalget</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Som rådgivere for det faglige utvalg oppnevner Sosialdepartementet en representant (med varamedlem) fra hver av de førerhundskoler som Rikstrygdeverket har inngått pris- og leveringsavtale med.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Førerhundskolene har rett til å foreslå rådgivere og varamedlemmer. Rådgiverne oppnevnes for tre år om gangen. Rådgiverne deltar i utvalgets møter når det er behov for bistand og etter særskilt innkalling.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-09-05-714/KAPITTEL_2" data-partID="k2"><h2>II. Førerhundutvalgets oppgaver</h2><article class="legalArticle" data-lovdata-URL="LTI/forskrift/1988-09-05-714/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utvalgets oppgaver overfor førerhundskolene</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Førerhundskolene har adgang til å rådføre seg med utvalget i spørsmål om produksjon m.v. av førerhunder, mål for opplæring, og organisering av tilsyn med hunder som er i bruk. Utvalget kan også selv ta opp slike saker.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Medlemmer av det faglige utvalget har adgang til uanmeldt å besiktige alle anlegg og lokaliteter, som nyttes i førerhundarbeidet.</article></article><article class="legalArticle" data-lovdata-URL="LTI/forskrift/1988-09-05-714/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utvalgets oppgaver overfor trygdeadministrasjonen</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Førerhundutvalget skal vurdere de faglige forutsetninger for stønad til førerhund, jf. §§ 7, 8, 9 og 10. Vurderingen bygger på<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">prøve av hunder for eventuell samtrening med synshemmede</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">prøve av den trygdede for eventuell samtrening med førerhund</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">prøve av bruker og hund (ekvipasjen) etter gjennomført samtrening</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/1/punkt/4/" id="kapittel-2-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/1/punkt/4/ledd/1/" id="kapittel-2-paragraf-2-ledd-1-punkt-4-ledd-1">prøve av hund i arbeid med bruker når det søkes om skifte av hund under 10 år på grunn av forhold som ikke gjelder hundens helsetilstand, jf. § 10. 701</article></article></li></ul></article></article><article class="legalArticle" data-lovdata-URL="LTI/forskrift/1988-09-05-714/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Godkjenning av hunder</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Utvalget skal vurdere om ferdigtrenede hunder er kvalifisert for samtrening med en synshemmet og i tilfelle godkjenne hver enkelt hund.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Under prøven kan hunden føres av sin trener. Føreren skal under føringen være avskåret fra å nytte sitt eget syn. Så vidt mulig skal prøvingen foretas under varierende trafikkforhold, herunder også slike forhold som hunden forventes å ville møte i sitt senere arbeid. Hund som framstilles for prøve for tredje gang uten å oppnå godkjenning, vrakes.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">En hund som tidligere har gjort tjeneste som førerhund og som etter retrening skal tildeles en ny bruker, må godkjennes for samtrening på samme måte som en ny hund.</article><article class="legalP" data-absoluteaddress="/kapittel/2/paragraf/3/ledd/4/" id="kapittel-2-paragraf-3-ledd-4">Prøvene avlegges for to av utvalgets medlemmer som er kyndige i kynologi og/eller i bruk av tjenestehund/førerhund. Godkjenningsdommerne avgir forslag til innstilling overfor førerhundutvalget om en hund skal godkjennes for samtrening eller ikke.</article></article><article class="legalArticle" data-lovdata-URL="LTI/forskrift/1988-09-05-714/§8" data-name="§8" data-partID="§8" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenning av førerhundkandidater</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Den som søker stønad til førerhund må gjennomgå forkurs. Under dette kurs gis orientering om hundehold, fordeler og ulemper ved bruk av førerhund etc. Videre foretas prøver/vurderinger for å avklare om kandidaten kan anses skikket til å ha førerhund og om anskaffelse av førerhund kan anses nødvendig og hensiktsmessig for å bedre den alminnelige funksjonsevne.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Utvalgets brukerrepresentant bør være tilstede under forkurs og gi råd og veiledning til deltakerne.</article><article class="legalP" data-absoluteaddress="/kapittel/2/paragraf/4/ledd/3/" id="kapittel-2-paragraf-4-ledd-3">Utvalget kan dispensere fra vilkåret om å gjennomgå forkurs hvis den synshemmede har hatt førerhund før og det godtgjøres at han fortsatt kan bruke førerhund og fyller de medisinske vilkår for stønad. Dispensasjon kan likevel ikke gis til kandidater som søker om gjenanskaffelse av førerhund etter fylte 70 år. Prøvene avlegges for to av utvalgets medlemmer som er kyndige i bruk av tjeneste- eller førerhund og i mobility/orienteringsfaget. Det ene medlemmet bør være brukerrepresentanten. De to utvalgsmedlemmene avgir forslag til innstilling overfor førerhundutvalget om en kandidat skal godkjennes for samtrening eller ikke.</article><article class="legalP" data-absoluteaddress="/kapittel/2/paragraf/4/ledd/4/" id="kapittel-2-paragraf-4-ledd-4">Førerhundutvalget skal snarest mulig underrette trygdekontoret om sin innstilling i den enkelte sak.</article></article><article class="legalArticle" data-lovdata-URL="LTI/forskrift/1988-09-05-714/§9" data-name="§9" data-partID="§9" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Godkjenning av ekvipasjen</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Godkjent kandidat må gjennomgå samtreningskurs med hund på førerhundskolen. Mot slutten av kurset avlegges en prøve hvor bruker og hund skal vise om de mestrer de nødvendige ferdigheter og om samarbeidet mellom hund og bruker fungerer.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Brukeren skal kunne gå alene med hunden uten påvirkning av en trener.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Etter avlagt, bestått prøve avsluttes treningen med et oppfølgingskurs på brukers hjemsted.</article><article class="legalP" data-absoluteaddress="/kapittel/2/paragraf/5/ledd/4/" id="kapittel-2-paragraf-5-ledd-4">I særlige tilfeller kan trygdekontoret etter tilråding fra faglig utvalg samtykke i at hele samtreningen foregår på brukers hjemsted.</article><article class="legalP" data-absoluteaddress="/kapittel/2/paragraf/5/ledd/5/" id="kapittel-2-paragraf-5-ledd-5">Prøve av ekvipasjen avlegges for to av utvalgets medlemmer som er kyndige i kynologi/bruk av tjeneste- eller førerhund og i mobility/orienteringsfaget. Utvalget kan samtykke i at godkjenningsprøven finner sted på brukers hjemsted når særlige grunner tilsier det. Godkjenningsdommerne avgir innstilling overfor førerhundutvalget. Etter at samtrening er avsluttet og ekvipasjen er prøvet avgir førerhundutvalget en innstilling til trygdekontoret.</article></article><article class="legalArticle" data-lovdata-URL="LTI/forskrift/1988-09-05-714/§10" data-name="§10" data-partID="§10" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Bytte av hund under 10 år</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Dersom hunden er under 10 år og det av spesielle forhold – som ikke gjelder hundens helsetilstand – søkes om ny førerhund, skal førerhundutvalget foreta en prøve av hunden sammen med bruker.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Førerhundutvalget avgir deretter en innstilling til trygdekontoret.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1988-09-05-714/KAPITTEL_3" data-partID="k3"><h2>III. Forskjellige bestemmelser</h2><article class="legalArticle" data-lovdata-URL="LTI/forskrift/1988-09-05-714/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ugildhet og taushetsplikt</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Folketrygdens bestemmelser om ugildhet (§ 13-13) og taushetsplikt (§ 18-4) gjelder tilsvarende for utvalgets medlemmer.</article></article><article class="legalArticle" data-lovdata-URL="LTI/forskrift/1988-09-05-714/§12" data-name="§12" data-partID="§12" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Innstilling, stemmelikhet, begrunnelse</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Førerhundutvalget avgir innstillinger til trygdekontoret etter avstemning.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Hvis det foreligger stemmelikhet i utvalget er lederens stemme avgjørende.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Utvalget må i sine innstillinger til trygdekontoret så vidt mulig gi en kort begrunnelse for sitt standpunkt med opplysning om hvilke faktiske forhold som er lagt til grunn.</article></article><article class="legalArticle" data-lovdata-URL="LTI/forskrift/1988-09-05-714/§13" data-name="§13" data-partID="§13" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Sekretariat for utvalget. Kontaktperson</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Rikstrygdeverket fungerer som sekretariat for utvalget.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Rikstrygdeverket kan oppnevne en trygdekyndig kontaktperson for førerhundutvalget. Kontaktpersonen plikter å holde førerhundutvalget underrettet om gjeldende regler og praksis for stønad til anskaffelse av førerhund og om andre bestemmelser av betydning for utvalgets virksomhet.</article></article><article class="legalArticle" data-lovdata-URL="LTI/forskrift/1988-09-05-714/§14" data-name="§14" data-partID="§14" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Retningslinjer for utvalgets virksomhet</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Rikstrygdeverket kan gi nærmere retningslinjer (rutiner) for forkurs og samtreningskurs og om de krav som hunden, brukeren og ekvipasjen skal fylle.</article></article><article class="legalArticle" data-lovdata-URL="LTI/forskrift/1988-09-05-714/§15" data-name="§15" data-partID="§15" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Disse forskrifter trer i kraft 1. oktober 1988.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Med hjemmel i lov av 17. juni 1966 nr. 12 om folketrygd § 14-5 nr. 2 bestemmer Sosialdepartementet at forskrifter om faglig utvalg for førerhundspørsmål og om behandling og avgjørelse av krav om tilskott til kjøp av førerhund, gitt av Sosialdepartementet 20. mai 1976 med hjemmel i lov om folketrygd § 14-5 nr. 2, siste ledd, skal oppheves med virkning fra 1. oktober 1988.</article></article></section></main></body></html>