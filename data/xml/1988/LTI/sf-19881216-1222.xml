<!DOCTYPE html><html lang="no"><head><title>Forskrift om minstekrav til likvider for forretnings- og sparebanker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:31</dd><dt class="legacyID">Datokode</dt><dd class="legacyID">FOR-1988-12-16-1222</dd><dt class="dokid">DokumentID</dt><dd class="dokid">LTI/forskrift/1988-12-16-1222</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 4</dd><dt class="dateInForce">I kraft fra</dt><dd class="dateInForce">1988-12-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-05-24-2/§22</li><li>lov/1961-05-24-1/§27</li><li>forskrift/1988-12-09-1006</li></ul></dd><dt class="dateOfPublication">Kunngjort</dt><dd class="dateOfPublication">1990-04-03</dd><dt class="title">Tittel</dt><dd class="title">Forskrift om minstekrav til likvider for forretnings- og sparebanker.</dd><dt class="refid">RefID</dt><dd class="refid">forskrift/1988-12-16-1222</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om minstekrav til likvider for forretnings- og sparebanker.<ul class="tocSubUl"><li>§ 1. Hvem som omfattes av forskriften</li><li>§ 2. Minstekrav til likvider</li><li>§ 3. Definisjon av likvider</li><li>§ 4. Definisjon av skyldnader</li><li>§ 5. Overgangsordning</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1988-12-16-1222" id="dokument"><h1>Forskrift om minstekrav til likvider for forretnings- og sparebanker.</h1><article class="legalP" data-absoluteaddress="/ledd/1/" id="ledd-1">Med hjemmel i lov 24. mai 1961 nr. 2 om forretningsbanker § 22 annet ledd og lov 24. mai 1961 nr. 1 om sparebanker § 27 annet ledd, jf. kgl.res. 9. desember 1988 nr. 1006, har Finans- og tolldepartementet 16. desember 1988 fastsatt følgende forskrift:</article><article class="legalArticle" data-lovdata-URL="LTI/forskrift/1988-12-16-1222/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem som omfattes av forskriften</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften omfatter alle norske forretnings- og sparebanker, jf. lov av 24. mai 1961 nr. 2 om forretningsbanker og lov av 24. mai 1961 nr. 1 om sparebanker. Filialer i utlandet omfattes ikke av denne forskriften.</article></article><article class="legalArticle" data-lovdata-URL="LTI/forskrift/1988-12-16-1222/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav til likvider</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Banker som omfattes av denne forskriften, skal til enhver tid ha en beholdning av likvider som minst utgjør 8 pst. av den enkelte banks skyldnader.</article></article><article class="legalArticle" data-lovdata-URL="LTI/forskrift/1988-12-16-1222/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjon av likvider</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Som likvider i henhold til denne forskriftens § 2 regnes den enkelte banks beholdning av<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">sedler og mynt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">innskudd i Norges Bank</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">innskudd i Postgiro og Postsparebanken</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">norske statskasseveksler</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">norske stats- og statsgaranterte obligasjoner og sertifikater, fratrukket slike obligasjoner og sertifikater som er deponert som sikkerhet.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Likvider i henhold til denne forskriften skal være denominert i norske kroner.</article></article><article class="legalArticle" data-lovdata-URL="LTI/forskrift/1988-12-16-1222/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjon av skyldnader</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Som skyldnader i henhold til denne forskriftens § 2 regnes den enkelte banks beholdning av<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">innskudd fra andre enn innenlandske og utenlandske banker</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">nettogjeld til andre innenlandske og utenlandske banker utenom obligasjoner og sertifikater</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">obligasjons- og sertifikatgjeld, fratrukket bankens egen beholdning av obligasjoner og sertifikater utstedt av andre banker underlagt disse forskrifter.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom noen av disse postene er negative, skal de komme til fratrekk i skyldnadene.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Passiva denominert både i valuta og norske kroner skal regnes med som skyldnader i henhold til denne forskriften når det gjelder postene innskudd fra andre enn innenlandske og utenlandske banker og nettogjeld til andre innenlandske og utenlandske banker utenom sertifikater og obligasjoner. For obligasjons- og sertifikatgjeld og bankens egen beholdning av obligasjoner og sertifikater utstedt av andre banker underlagt disse forskrifter, skal bare slike papirer denominert i norske kroner regnes med.</article></article><article class="legalArticle" data-lovdata-URL="LTI/forskrift/1988-12-16-1222/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overgangsordning</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Lovens krav til likviditet kan til og med utgangen av april 1989 også tilfredsstilles ved å oppfylle kravene etter de tidligere regler etter forretningsbankloven § 22/sparebankloven § 27 første til fjerde ledd.</article></article><article class="legalArticle" data-lovdata-URL="LTI/forskrift/1988-12-16-1222/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>