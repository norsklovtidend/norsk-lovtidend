<!DOCTYPE html><html lang="no"><head><title>Forskrift om endring av kvalitetsforskrift for fisk og fiskevarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">FOR-1988-06-20-487</dd><dt class="dokid">DokumentID</dt><dd class="dokid">LTI/forskrift/1988-06-20-487</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 12</dd><dt class="dateInForce">I kraft fra</dt><dd class="dateInForce">1988-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-07-01-1428</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-05-28-12</li></ul></dd><dt class="dateOfPublication">Kunngjort</dt><dd class="dateOfPublication">1988-07-13</dd><dt class="title">Tittel</dt><dd class="title">Forskrift om endring av kvalitetsforskrift for fisk og fiskevarer.</dd><dt class="refid">RefID</dt><dd class="refid">forskrift/1988-06-20-487</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av kvalitetsforskrift for fisk og fiskevarer.<ul class="tocSubUl"><li>Kap. 16 Oppdrettet laksefisk</li></ul></li></ul></dd></dl></header><main class="documentBody" data-lovdata-URL="LTI/forskrift/1988-06-20-487" id="dokument"><h1>Forskrift om endring av kvalitetsforskrift for fisk og fiskevarer.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 20. juni 1988 med hjemmel i lov om kvalitetskontroll med fisk og fiskevarer av 28. mai 1959 fastsatt endringer i Kap. 16 i kvalitetsforskrift for fisk og fiskevarer av 1. juli 1986 nr. 1428.</article><section class="section" data-name="kap16" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-06-20-487/KAPITTEL_1" data-partID="k1"><h2>Kap. 16 <i>Oppdrettet laksefisk</i></h2><article class="defaultP"><strong>§ 16 1.</strong> <i>Kvalitetsgradering</i></article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Oppdrettet laksefisk skal sorteres og kvalitetsgraderes før pakking. Fisk som ikke pakkes før tilvirkning, skal sorteres og kvalitetsgraderes før tilvirkning. Ved kvalitetsgraderingen skal fiskens ytre og indre utseende og egenskaper vurderes.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fisken sorteres og graderes i fire kvalitetsklasser som benevnes: Superior, Ordinær, Produksjonsfisk A og Produksjonsfisk B.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fiskeridirektøren fastsetter nærmere regler for hvilke krav som stilles til de enkelte kvalitetsklasser, jfr. § 24.1.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved sortering i klassene Superior og Ordinær må hver fisk og pakningsenhet ikke inneholde så mange feil at klassens helhetsinntrykk svekkes.</article> <article class="defaultP" margin-top="true"><strong>§ 16 2.</strong> <i>Sløyes</i></article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dersom det antas at fisken har indre kvalitetslyter som kan influere på kvalitetsgraderingen skal slik fisk sløyes. Deretter kvalitetsgraderes fisken. Kontrollen kan påby sløying av hele eller deler av fiskepartier.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Oppdretter plikter å underrette vedkommende distriktskontor i Fiskeridirektoratets Kontrollverk i god tid før opptak, senest når fisken er satt til sulting.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Pakker plikter å underrette vedkommende distriktskontor i Fiskeridirektoratets Kontrollverk snarest mulig før pakking.</article> <article class="defaultP" margin-top="true"><strong>§ 16 3.</strong> <i>Merking</i></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Ytteremballasje skal merkes i samsvar med § 9 og i tillegg være merket med kvalitetsklasse. Klassene nevnt foran kan eventuelt forkortes: SUP, ORD, PROD A, eller PROD B.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Disse forskriftene trer i kraft fra 1. august 1988.</article></section></main></body></html>