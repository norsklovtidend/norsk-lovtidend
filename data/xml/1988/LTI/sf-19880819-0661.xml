<!DOCTYPE html><html lang="no"><head><title>Forskrift om fondsmeglereksamen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1988-08-19-661</dd><dt class="dokid">DokumentID</dt><dd class="dokid">LTI/forskrift/1988-08-19-661</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 15</dd><dt class="dateInForce">I kraft fra</dt><dd class="dateInForce">1988-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§12</li></ul></dd><dt class="dateOfPublication">Kunngjort</dt><dd class="dateOfPublication">1988-09-01</dd><dt class="title">Tittel</dt><dd class="title">Forskrift om fondsmeglereksamen.</dd><dt class="refid">RefID</dt><dd class="refid">forskrift/1988-08-19-661</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fondsmeglereksamen.<ul class="tocSubUl"><li>§ 1. Eksamenskrav</li><li>§ 2. Eksamensform</li><li>§ 3. Karakterfastsettelse</li><li>§ 4. Eksamensvitnemål</li><li>§ 5. Ansvar for eksamen</li><li>§ 6. Eksamenskommisjonens oppgaver</li><li>§ 7. Eksamensavviklingen</li><li>§ 8. Fornyet eksamen</li><li>§ 9. Utdannelsesinstitusjon</li><li>§ 10. Ikrafttredelse, opphevelse av tidligere forskrift</li></ul></li></ul></dd></dl></header><main class="documentBody" data-lovdata-URL="LTI/forskrift/1988-08-19-661" id="dokument"><h1>Forskrift om fondsmeglereksamen.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 19. august 1988 med hjemmel i lov av 14. juni 1985 nr. 61 om verdipapirhandel § 12, annet ledd.</article><article class="legalArticle" data-lovdata-URL="LTI/forskrift/1988-08-19-661/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Eksamenskrav</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kandidaten skal gjennom eksamen i samsvar med fastsatt fagplan for fondsmeglerutdannelse godtgjøre gode kunnskaper i<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">verdipapirfaglige spørsmål;</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">lovbestemmelser, forskrifter og fastlagt kutyme som yrkesutøvelse berøres av;</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">regnskap/oppgjør.</article></article></li></ul></article></article><article class="legalArticle" data-lovdata-URL="LTI/forskrift/1988-08-19-661/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Eksamensform</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For å vurdere kandidatens kunnskaper som nevnt i § 1 avholdes minst 3 skriftlige prøver og dessuten skal det leveres et selvstendig diplomarbeide.</article></article><article class="legalArticle" data-lovdata-URL="LTI/forskrift/1988-08-19-661/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Karakterfastsettelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved eksamen skal det benyttes karakterer etter en tyvendels gradert skala fra 1.00-6.00 med 1.00 som beste karakter.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Karakterene er således</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">1.00 – 1.50 Særdeles godt</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">1.55 – 2.25 Meget godt</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">2.30 – 3.25 Godt</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">3.30 – 4.00 Nokså godt</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">4.05 – 6.00 Ikke bestått</article><article class="legalP" data-absoluteaddress="/paragraf/3/ledd/8/" id="paragraf-3-ledd-8">For å ha bestått fondsmeglereksamen må kandidaten ha bestått alle fag, ikke ha gjennomsnitt lavere enn 3.00, og dessuten fått godkjent diplomarbeid etter samme karakterbedømmelse som for skriftlige prøver. Kandidaten får ikke oppgitt tallkarakteren ved ikke bestått eksamen. Hovedkarakteren fastsettes med 2 desimaler utregnet etter vekttall som er godkjent av Kredittilsynet for fondsmeglerstudiet. Karakteren for diplomarbeidet oppgis særskilt på vitnemålet uten å regnes med i hovedkarakteren.</article><article class="legalP" data-absoluteaddress="/paragraf/3/ledd/9/" id="paragraf-3-ledd-9">Offentliggjøring av sensur skjer ved at den enkelte kandidat underrettes skriftlig. Dessuten vedlegges sensurliste ved utdannelsesinstitusjonen. Underretning skal skje senest 6 uker etter siste avholdte eksamensdag.</article><article class="legalP" data-absoluteaddress="/paragraf/3/ledd/10/" id="paragraf-3-ledd-10">Bedømmelsen av det skriftlige diplomarbeid må foreligge innen 8 uker regnet fra utløpet av fristen for innlevering av diplomarbeidet.</article><article class="legalP" data-absoluteaddress="/paragraf/3/ledd/11/" id="paragraf-3-ledd-11">Klage over sensur rettes til institusjonens eksamensråd.</article><article class="legalP" data-absoluteaddress="/paragraf/3/ledd/12/" id="paragraf-3-ledd-12">For sensurvedtak gjelder en klagefrist på 3 uker. Klage på sensurvedtak skal avgjøres og begrunnes uten unødig opphold etter utløpet av klagefristen.</article></article><article class="legalArticle" data-lovdata-URL="LTI/forskrift/1988-08-19-661/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Eksamensvitnemål</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det skal utstedes eksamensvitnemål etter at eksamen i alle fag er avlagt og bestått, og diplomoppgaven levert og godkjent.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">På vitnemålet skal karakterene for de enkelte prøver, hovedkarakteren og karakter for diplomoppgaven være oppgitt. Kandidater som avslutter studiet med ståkarakter i alle 3 fag etter det ordinære eksamensreglement uten å tilfredsstille kravene til bestått fondsmeglereksamen fastsatt i § 3 vil likevel kunne få et vitnemål som viser at de har gjennomført studiet.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Den enkelte kandidat gis anledning til å få utskrift fra eksamensprotokollen for sine besvarelser. I denne utskrift skal det være presisert at fullstendig eksamen ikke er avlagt.</article></article><article class="legalArticle" data-lovdata-URL="LTI/forskrift/1988-08-19-661/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ansvar for eksamen</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Et eksamensråd er ansvarlig for gjennomføringen av eksamen. Eksamensrådet godkjennes av Kredittilsynet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det avholdes eksamen i hvert fag. Til å avvikle eksamen oppnevner styret ved den institusjon som er gitt tillatelse til å forestå utdannelsen en eksamenskommisjon med 3 medlemmer og 3 varamedlemmer, hvorav lederen av kommisjonen og varamedlem oppnevnes særskilt.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Lederen påser at eksamen og kommisjonens arbeide gjennomføres på en forsvarlig måte. Av eksamenskommisjonens medlemmer bør ett medlem ha juridisk utdanning, en bør være fondsmegler og en bør ha regnskapskompetanse.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Eksamensrådet oppnevner særskilt klagenemnd på 3 medlemmer.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Oppnevningen rapporteres til departementet.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Eksamensrådet fastsetter eksamensgebyr.</article></article><article class="legalArticle" data-lovdata-URL="LTI/forskrift/1988-08-19-661/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamenskommisjonens oppgaver</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Eksamenskommisjonen skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">fastsette eksamensoppgaver</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">foreta sensurering av besvarelser og meddele eksamensresultatet</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">gi innberetning til Finansdepartementet, Kredittilsynet og eksamensrådet om resultatet av eksamen</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">levere kandidatenes besvarelser til eksamensrådet for oppbevaring.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Som vedlegg til innberetningen under pkt. c skal følge:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">kopi av de gitte oppgaver vedlagt sensorveiledning</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">utskrift av kommisjonens møtebok over de førte forhandlinger</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/ledd/2/punkt/3/" id="paragraf-6-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/6/ledd/2/punkt/3/ledd/1/" id="paragraf-6-ledd-2-punkt-3-ledd-1">eventuell uttalelse om erfaringer kommisjonen måtte ha høstet om eksamensordningen mv.</article></article></li></ul></article></article><article class="legalArticle" data-lovdata-URL="LTI/forskrift/1988-08-19-661/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Eksamensavviklingen</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tid og sted for eksamen skal kunngjøres i Norsk lysningsblad og i minst en riksdekkende avis senest 8 uker før eksamen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Eksamensrådet fastsetter ordensreglement for gjennomføring av eksamen og sammen med eksamenskommisjonen hvilke hjelpemidler som skal tillates og hvor lang tid kandidatene har til rådighet for å besvare oppgavene.</article></article><article class="legalArticle" data-lovdata-URL="LTI/forskrift/1988-08-19-661/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fornyet eksamen</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved ikke å ha bestått eksamen i ett eller flere fag kan ny eksamen avlegges senere år hvor eksamen i tilsvarende fag avholdes.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">En kandidat kan maksimalt fremstille seg til eksamen 3 ganger i hver modul. Eksamensrådet kan i særlige tilfelle gi dispensasjon fra denne bestemmelse.</article></article><article class="legalArticle" data-lovdata-URL="LTI/forskrift/1988-08-19-661/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utdannelsesinstitusjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Finansdepartementet godkjenner institusjon som kan forestå fondsmeglerutdannelsen.</article></article><article class="legalArticle" data-lovdata-URL="LTI/forskrift/1988-08-19-661/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse, opphevelse av tidligere forskrift</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft fra 1. desember 1988. Ved forskriftens ikrafttreden oppheves reglement om eksamen for fonds- og aksjemeglere fastsatt ved kgl.res. av 26. september 1919.</article></article></main></body></html>