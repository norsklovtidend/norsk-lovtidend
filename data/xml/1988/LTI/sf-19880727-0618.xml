<!DOCTYPE html><html lang="no"><head><title>Forskrift om endring i forskrift om avgift på kullsyrefrie alkoholfrie drikkevarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1988-07-27-618</dd><dt class="dokid">DokumentID</dt><dd class="dokid">LTI/forskrift/1988-07-27-618</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 14</dd><dt class="dateInForce">I kraft fra</dt><dd class="dateInForce">1988-07-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li><li>forskrift/1987-07-09-595</li></ul></dd><dt class="dateOfPublication">Kunngjort</dt><dd class="dateOfPublication">1988-08-23</dd><dt class="title">Tittel</dt><dd class="title">Forskrift om endring i forskrift om avgift på kullsyrefrie alkoholfrie drikkevarer.</dd><dt class="refid">RefID</dt><dd class="refid">forskrift/1988-07-27-618</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgift på kullsyrefrie alkoholfrie drikkevarer.<ul class="tocSubUl"><li>I<ul class="tocSubUl"><li>II</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1988-07-27-618" id="dokument"><h1>Forskrift om endring i forskrift om avgift på kullsyrefrie alkoholfrie drikkevarer.</h1><article class="legalP" data-absoluteaddress="/ledd/1/" id="ledd-1">Finansdepartementet har 27. juli 1988 med hjemmel i lov av 19. mai 1933 nr. 11 og Stortingets vedtak om ovennevnte avgifter fastsatt følgende endring i forskrift av 9. juli 1987 nr. 595 om avgift på kullsyrefrie alkoholfrie drikkevarer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-07-27-618/KAPITTEL_1" data-partID="k1"><h2 data-text-align="center">I</h2><article class="defaultP">§ 3 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Tolldistriktssjefen i vedkommende distrikt (heretter kalt tolldistriktssjefen) kan på betingelser fastsatt av Toll- og avgiftsdirektoratet, gi tillatelse til at avgiftspliktige varer uten avgiftsberiktigelse overføres fra en tilvirker til en annen tilvirker eller til oppdragsfirma for å bli avgiftsberiktiget ved den videre levering. Samtykke til slik avgiftsfri levering kan også tilstås oppdragsfirma.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tolldistriktssjefen kan videre på betingelser fastsatt av direktoratet, gi tillatelse til at innførselsvarer overføres til tilvirker eller oppdragsfirma uten at det foretas avgiftsberiktigelse ved tollbehandlingen. I så fall svares avgiften etter samme regler som gjelder for varer som tilvirkes innenlands.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Virksomheter som nytter varer i ervervsmessig tilvirkning til annet enn drikke (jfr. § 5 bokstav c. i avgiftsvedtaket) kan, mot egenerklæring på fastsatt skjema få:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">Kjøpe varer avgiftsfritt hos registrert virksomhet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Innføre varer avgiftsfritt etter registrering i direktoratet som bruker med regelmessig produksjon. Slik registrering medfører ikke oppgaveplikt etter § 7.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">Refundert betalt avgift for kjøp hos avgiftspliktige. Søknad sendes tolldistriktssjefen.</article></article></li></ul></article> <article class="defaultP" margin-top="true">Dette gjelder likevel ikke for:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/3/punkt/4/" id="kapittel-1-ledd-3-punkt-4"><span class="data-originalId">a.</span><article class="legalP" data-absoluteaddress="/kapittel/1/ledd/3/punkt/4/ledd/1/" id="kapittel-1-ledd-3-punkt-4-ledd-1">Anstalthusholdninger o.l. av alle slag.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/3/punkt/5/" id="kapittel-1-ledd-3-punkt-5"><span class="data-originalId">b.</span><article class="legalP" data-absoluteaddress="/kapittel/1/ledd/3/punkt/5/ledd/1/" id="kapittel-1-ledd-3-punkt-5-ledd-1">Hoteller, restauranter, kafeer, kantiner, bevertningsvirksomheter, levering av ferdige retter o.l.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ervervsmessig tilvirkning av avgiftspliktige varer og virksomhet som oppdragsfirma vedrørende slike varer, kan ikke ta til før det er foretatt registrering hos tolldistriktssjefen.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Den som vil begynne virksomhet som nevnt i første ledd, skal minst 1 måned i forveien sende melding om det til tolldistriktssjefen på skjema som Direktoratet fastsetter.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Tolldistriktssjefen skal straks underrettes såfremt det skjer endringer i forhold som ligger til grunn for registreringen. Opphør av virksomheten eller midlertidig stans utover 2 måneder skal straks meldes til tolldistriktssjefen.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Tolldistriktssjefen kan fastsette vilkår for godkjennelse av en avgiftspliktig virksomhets anlegg og lokaler. Tolldistriktssjefen kan på vilkår denne fastsetter etter søknad registrere:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">importører,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">virksomheter som regelmessig innfører varer til bruk i ervervsmessig produksjon til annet enn drikke.</article></article></li></ul></article> <article class="defaultP" margin-top="true">§ 7 første ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Innenlandsk tilvirker/oppdragsfirma skal gi oppgave over månedens avgiftspliktige leveringer innen utløpet av den følgende måned til tolldistriktssjefen.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Avgift etter § 7 betales til tolldistriktssjefen innen oppgavefristen. For avgift som betales etter forfall, skal det betales renter med 1,5 pst. pr. måned eller del av måned. Denne bestemmelse får anvendelse også ved beregning av renter av avgiftsbeløp vedrørende importvarer som etter forskrift skal betales til tollvesenet.</article><section class="section" data-name="kapII" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1988-07-27-618/KAPITTEL_1-1" data-partID="k1-1"><h3 data-text-align="center">II</h3><article class="legalP" data-absoluteaddress="/kapittel/1/kapittel/1/ledd/1/" id="kapittel-1-kapittel-1-ledd-1">Forskriftsendringene trer i kraft straks.</article></section></section></main></body></html>