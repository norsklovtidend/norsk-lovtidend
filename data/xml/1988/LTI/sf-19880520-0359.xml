<!DOCTYPE html><html lang="no"><head><title>Forskrift om endringer i forskrift om sparing med skattefradrag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1988-05-20-359</dd><dt class="dokid">DokumentID</dt><dd class="dokid">LTI/forskrift/1988-05-20-359</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 9</dd><dt class="dateInForce">I kraft fra</dt><dd class="dateInForce">1988-05-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1974-06-21-11</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8</li><li>lov/1947-03-21-2</li></ul></dd><dt class="dateOfPublication">Kunngjort</dt><dd class="dateOfPublication">1988-06-03</dd><dt class="title">Tittel</dt><dd class="title">Forskrift om endringer i forskrift om sparing med skattefradrag.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 20. mai 1988. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1988-05-20-359</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om sparing med skattefradrag.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1988-05-20-359" id="dokument"><h1>Forskrift om endringer i forskrift om sparing med skattefradrag.</h1><article class="legalP" data-absoluteaddress="/ledd/1/" id="ledd-1">Med hjemmel i skatteloven av 18. august 1911 nr. 8 og i lov av 21. mars 1947 nr. 2 om skattlegging av sjømenn gjøres følgende endringer i forskrift om sparing med skattefradrag av 21. juni 1974:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-05-20-359/KAPITTEL_1" data-partID="k1"><h2 data-text-align="center">I</h2><article class="defaultP">Gjennomføringsforskriftens § 1, nytt fjerde, femte og sjette ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Avtale som er inngått før 29. april 1988 og hvor innskyteren omfattes av reglene i skatteloven § 44, ellevte ledd, nr. 2, bokstav b), kan endres ved at det årlige innskudd økes inntil kr. 8.000,- i skatteklasse 1 og inntil kr. 16.000,- i skatteklasse 2 og for ektefeller hvorav den ene lignes etter skattelovens § 16, fjerde og femte ledd.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Når innskyter ikke lenger oppfyller vilkårene for fradrag for forhøyet sparebeløp i henhold til skatteloven § 44, ellevte ledd, nr. 2, bokstav b), vil det årlige sparebeløp kunne reduseres slik at dette sammen med en eventuell premie til livsforsikring utgjør kr. 4.000,- i klasse 1 og kr. 8.000,- i klasse 2 og for ektefeller hvorav den ene lignes etter skatteloven § 16, fjerde og femte ledd. Den enkelte innskyter må selv sørge for at en slik reduksjon blir gjennomført.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Krav om fradrag må legitimeres ved attest fra vedkommende innretning om spareavtalen. Attesten må oppgi sparebeløpet for det første kalenderår og for de ni følgende kalenderår, samt datoen for det første innskudd. Det skal utstedes ny attest når spareavtalen endres som nevnt i annet, tredje, fjerde eller femte ledd.</article> <article class="defaultP" margin-top="true">Gjennomføringsforskriftens § 2, første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Dersom innskudd av avtalt størrelse ikke er mottatt av innretningen innen et kalenderårs utløp, skal kontoen sperres for ytterligere innskudd og fradrag i skatten gis med 25 pst. av det beløp innretningen måtte ha mottatt som innskudd for vedkommende år. For innskytere som omfattes av skatteloven § 44, ellevte ledd, nr. 2, bokstav b), skal fradraget være 30 pst.</article> <article class="defaultP" margin-top="true">Gjennomføringsforskriftens § 3, første ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Dersom innskutt beløp blir hevet, overdratt eller frivillig stillet som sikkerhet før ti år etter den første dag i den kalendermåned da første innskudd ble foretatt, skal det for det inntektsår beløpet blir disponert som nevnt, gjøres et tillegg i skatten. Tillegget skal være 25 pst. av det disponerte beløp. For beløp som det er innrømmet fradrag for etter skatteloven § 44, ellevte ledd, nr. 2, bokstav b), skal tillegget være 30 pst. I slike tilfelle skal kontoen sperres for ytterligere innskudd. Ved avgjørelsen av hvilket beløp som skal anses disponert, skal det legges til grunn at innskuddene disponeres i den rekkefølge de er foretatt. Som innskutt beløp regnes summen av de innskudd som etter avtalen skal være gjort i tidligere kalenderår.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-05-20-359/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen under avsnitt I trer i kraft straks med virkning fra og med inntektsåret 1988.</article></section></main></body></html>