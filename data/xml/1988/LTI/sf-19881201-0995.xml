<!DOCTYPE html><html lang="no"><head><title>Forskrift om trossamfunn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1988-12-01-995</dd><dt class="dokid">DokumentID</dt><dd class="dokid">LTI/forskrift/1988-12-01-995</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 22</dd><dt class="dateInForce">I kraft fra</dt><dd class="dateInForce">1989-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-13-25</li><li>forskrift/1969-10-10-4361</li></ul></dd><dt class="dateOfPublication">Kunngjort</dt><dd class="dateOfPublication">1988-12-23</dd><dt class="title">Tittel</dt><dd class="title">Forskrift om trossamfunn.</dd><dt class="refid">RefID</dt><dd class="refid">forskrift/1988-12-01-995</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om trossamfunn.<ul class="tocSubUl"><li>I<ul class="tocSubUl"><li>1.</li><li>2.</li><li>3.</li><li>4.</li><li>5.</li><li>6.</li><li>7.</li><li>8.</li><li>9.</li><li>10.</li><li>11.</li><li>12.</li><li>13.</li><li>14.</li><li>15.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1988-12-01-995" id="dokument"><h1>Forskrift om trossamfunn.</h1><article class="legalP" data-absoluteaddress="/ledd/1/" id="ledd-1">Fastsatt av Justis- og politidepartementet 1. desember 1988 i henhold til lov av 13. juni 1969 nr. 25 om trudomssamfunn og ymist anna, jfr. kgl.res. av 10. oktober 1969 punkt 2.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1988-12-01-995/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1988-12-01-995/1" data-name="1" data-partID="1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Trossamfunn kan sikre seg enerett til sitt navn ved å melde dette til Justisdepartementet.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Meldingen skal være skriftlig og inneholde opplysning om trossamfunnets fullstendige navn og adresse, samt være underskrevet av den eller dem som etter vedkommende trossamfunns bestemmelser eller vedtekter forplikter dette. Meldingen sendes om fylkesmannen.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Justisdepartementet utsteder attest om at navnet er meldt og godkjent.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Såfremt trossamfunnet endrer navn eller oppløses, skal melding herom straks sendes Justisdepartementet.</article></article><article class="legalArticle" data-lovdata-URL="LTI/forskrift/1988-12-01-995/2" data-name="2" data-partID="2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Trossamfunn som vil la seg registrere, må melde dette til fylkesmannen.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Registreringsmeldingen skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/2/punkt/1/" id="kapittel-1-paragraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/2/punkt/1/ledd/1/" id="kapittel-1-paragraf-2-ledd-2-punkt-1-ledd-1">trossamfunnets fullstendige navn og adresse</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/2/punkt/2/" id="kapittel-1-paragraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/2/punkt/2/ledd/1/" id="kapittel-1-paragraf-2-ledd-2-punkt-2-ledd-1">bekjennelse og lære i hovedtrekk</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/ledd/2/punkt/3/" id="kapittel-1-paragraf-2-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/ledd/2/punkt/3/ledd/1/" id="kapittel-1-paragraf-2-ledd-2-punkt-3-ledd-1">organisasjon, virksomhet og utbredelse</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/2/ledd/2/punkt/4/" id="kapittel-1-paragraf-2-ledd-2-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/2/ledd/2/punkt/4/ledd/1/" id="kapittel-1-paragraf-2-ledd-2-punkt-4-ledd-1">styre- eller utvalgsmedlemmers navn</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/2/ledd/2/punkt/5/" id="kapittel-1-paragraf-2-ledd-2-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/2/ledd/2/punkt/5/ledd/1/" id="kapittel-1-paragraf-2-ledd-2-punkt-5-ledd-1">prestenes eller forstandernes navn og distrikt</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/paragraf/2/ledd/2/punkt/6/" id="kapittel-1-paragraf-2-ledd-2-punkt-6"><span class="data-originalId">f)</span><article class="legalP" data-absoluteaddress="/kapittel/1/paragraf/2/ledd/2/punkt/6/ledd/1/" id="kapittel-1-paragraf-2-ledd-2-punkt-6-ledd-1">eventuelle bestemmelser eller vedtekter om trossamfunnets formål, om hvem som kan være medlem av samfunnet, om representasjon, tillitsmenn og tjenestemenn, og regler om endring av bestemmelser eller vedtekter og om oppløsning av samfunnet o.l.</article></article></li></ul></article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Trossamfunn som omfatter menigheter i flere fylker, kan sende registreringsmelding under ett til fylkesmannen i det fylke hvor samfunnet har sitt hovedsete. I så fall må meldingen inneholde en liste over de menigheter som skal omfattes av registreringen, ordnet fylkesvis.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Meldingen skal være skriftlig og underskrevet av den eller dem som etter samfunnets bestemmelser eller vedtekter forplikter dette.</article><article class="legalP" data-absoluteaddress="/kapittel/1/paragraf/2/ledd/5/" id="kapittel-1-paragraf-2-ledd-5">Registrert trossamfunn skal innen 1. mars i hvert kalenderår sende en kort melding om samfunnets virksomhet i det foregående år til fylkesmannen på registreringsstedet.</article><article class="legalP" data-absoluteaddress="/kapittel/1/paragraf/2/ledd/6/" id="kapittel-1-paragraf-2-ledd-6">Samtidig skal det gis opplysning om eventuelle endringer i de forhold som tidligere er registrert. Årsmeldingen skal gis skriftlig i 2 eksemplarer.</article><article class="legalP" data-absoluteaddress="/kapittel/1/paragraf/2/ledd/7/" id="kapittel-1-paragraf-2-ledd-7">For øvrig skal det ved tilsetting, forflytning eller fratreden av prest eller forstander straks sendes skriftlig melding til vedkommende fylkesmann.</article></article><article class="legalArticle" data-lovdata-URL="LTI/forskrift/1988-12-01-995/3" data-name="3" data-partID="3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Når fylkesmannen mottar melding som nevnt i punkt 2 tredje avsnitt, samt melding om endringer i tidligere registrerte forhold, jfr. punkt 2 femte og sjette avsnitt, skal han underrette fylkesmennene i de andre fylker hvor trossamfunnet har menigheter.</article></article><article class="legalArticle" data-lovdata-URL="LTI/forskrift/1988-12-01-995/4" data-name="4" data-partID="4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Registrert trossamfunn som vil kreve statstilskudd, kan for ett år ad gangen sende krav om dette til fylkesmannen. Trossamfunn som omfatter menigheter i flere fylker og som har latt seg registrere i det fylke hvor de har sitt hovedsete, må i tilfelle fremme kravet samlet for hele sitt samfunn overfor fylkesmannen på registreringsstedet.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Kravet skal være skriftlig, og det skal gis opplysning om antallet innskrevne medlemmer pr. 1. januar i det år som det kreves statstilskudd. Kravet må være innsendt innen 1. april i samme år.</article></article><article class="legalArticle" data-lovdata-URL="LTI/forskrift/1988-12-01-995/5" data-name="5" data-partID="5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Sats for beregning av statstilskudd fastsettes av Justisdepartementet på grunnlag av de årlig budsjetterte utgifter til Den norske kirke, etter fradrag for utgifter som er felles for alle innvånere av riket og som ikke er utgifter til egentlige kirkelige formål (herunder utgifter til alminnelige kulturformål). Det fremkomne nettoutgiftsbeløp deles med tallet på medlemmene i Den norske kirke, hvilket gir et beregnet utgiftsbeløp pr. statskirkemedlem. Ved anslaget av medlemstallet i Den norske kirke skal grunnlaget være de siste offisielle opplysninger om konfesjonstilknytning.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Justisdepartementet vil hvert år i rundskriv til fylkesmennene meddele hvilken sats som skal brukes ved utregningen av statstilskuddet til de registrerte trossamfunn. Samtidig gis en redegjørelse for beregningen av den fastsatte tilskuddssats.</article></article><article class="legalArticle" data-lovdata-URL="LTI/forskrift/1988-12-01-995/6" data-name="6" data-partID="6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Statstilskuddene anvises av fylkesmannen til utbetaling hos skattefogden. Trossamfunn som har fremsatt samlet krav for menigheter i flere fylker, foretar selv fordelingen på de enkelte menigheter.</article></article><article class="legalArticle" data-lovdata-URL="LTI/forskrift/1988-12-01-995/7" data-name="7" data-partID="7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Registrert trossamfunn som har fått bevilget statstilskudd, kan av de kommuner hvor det er bosatt medlemmer, kreve kommunalt tilskudd. Kravet fremsettes skriftlig overfor vedkommende kommune med opplysning om antall innskrevne medlemmer som er bosatt i kommunen pr. 1. januar i det år som det kreves kommunalt tilskudd. Kravet må være innsendt innen 1. juli i samme år.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Kommunen kan be om å få fremlagt medlemslister som inneholder navn, fødselsdato og adresse på de personer det kreves tilskudd for.</article></article><article class="legalArticle" data-lovdata-URL="LTI/forskrift/1988-12-01-995/8" data-name="8" data-partID="8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Det kommunale tilskudd beregnes av hver kommune på grunnlag av de årlige budsjetterte kommunale utgifter til Den norske kirke, fordelt på hvert statskirkemedlem bosatt i kommunen. Ved beregningen av de årlige utgifter må inntektsbeløp som refererer seg til de budsjetterte utgiftsbeløp trekkes fra, f.eks. husleie fra prester, refusjon for skyssutgifter og renter av kirkefond. I utgiftsberegningen tas ikke med utgifter som er felles for alle innbyggere i kommunen og som ikke er utgifter til egentlige kirkelige formål (herunder bl.a. utgifter til alminnelige kulturformål, til kirkegårder, krematorier og gravkapeller, og til sosialt hjelpearbeid).</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Klage over fastsettelsen av kommunalt tilskudd skjer i tilfelle til fylkesmannen.</article></article><article class="legalArticle" data-lovdata-URL="LTI/forskrift/1988-12-01-995/9" data-name="9" data-partID="9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Stats- og kommunaltilskudd skal brukes til religiøse formål. For det mottatte tilskudd skal trossamfunnet føre eget regnskap som viser hva pengene er anvendt til. Utskrift av regnskapet, som skal bekreftes av trossamfunnets styre eller utvalg eller av dets revisor, skal innsendes til vedkommende fylkesmann innen 1. mars etter regnskapsårets utløp.</article></article><article class="legalArticle" data-lovdata-URL="LTI/forskrift/1988-12-01-995/10" data-name="10" data-partID="10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Registrert trossamfunn kan kreve årlig kommunalt tilskudd til religionsundervisning av barn som tilhører trossamfunnet innen kommunen og som er fritatt for kristendomsundervisning i grunnskolen. Kravet fremsettes skriftlig overfor kommunen med opplysning om antall barn innen trossamfunnet som kommer inn under tilskuddsordningen. Kravet må være innsendt innen 1. juli i vedkommende år.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Tilskuddet beregnes på grunnlag av de årlig budsjetterte statlige og kommunale ytelser til kristendomsopplæring i kommunen, fordelt på hver elev.</article><article class="legalP" data-absoluteaddress="/kapittel/1/paragraf/10/ledd/3/" id="kapittel-1-paragraf-10-ledd-3">Klage over kommunens fastsettelse av tilskudd til religionsopplæring skjer i tilfelle til Kirke- og undervisningsdepartementet.</article><article class="legalP" data-absoluteaddress="/kapittel/1/paragraf/10/ledd/4/" id="kapittel-1-paragraf-10-ledd-4">Kommunen kan fra Staten kreve delvis refusjon av tilskudd som er ydet. Refusjonskravet fremsettes i forbindelse med de ordinære refusjonskrav for utgifter til drift av grunnskolen.</article></article><article class="legalArticle" data-lovdata-URL="LTI/forskrift/1988-12-01-995/11" data-name="11" data-partID="11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">11</span>.</h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Registrert trossamfunn som mottar kommunalt tilskudd til religionsopplæring, plikter å sørge for et forsvarlig pedagogisk opplegg av slik undervisning og å holde tilfredsstillende undervisningsrom. Det plikter å underkaste seg tilsyn av vedkommende skolestyre og helseråd med hensyn til oppfyllelsen av disse plikter.</article><article class="legalP" data-absoluteaddress="/kapittel/1/paragraf/11/ledd/2/" id="kapittel-1-paragraf-11-ledd-2">For slike tilskudd skal trossamfunnet avlegge regnskap til kommunen. For øvrig får bestemmelsene i pkt. 9 tilsvarende anvendelse.</article></article><article class="legalArticle" data-lovdata-URL="LTI/forskrift/1988-12-01-995/12" data-name="12" data-partID="12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">12</span>.</h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Prest eller forstander i registrert trossamfunn skal føre protokoll med følgende formularer:</article> <article class="defaultP" margin-top="true">Formular A –  Opptatt i menigheten<p class="leddfortsettelse">Formular B –  Utmeldt av menigheten</p><p class="leddfortsettelse">Formular C –  Levende fødte</p><p class="leddfortsettelse">Formular E –  Ekteviet av menighetens prest eller forstander når han har vigselmyndighet (jfr. ekteskapsloven § 22)</p><p class="leddfortsettelse">Formular F –  Døde</p></article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">Prest eller forstander som har vigselmyndighet (jfr. ekteskapsloven § 22) skal videre føre protokoll for prøving av ekteskapsvilkår løsblad – Bl.GA-7103.</article></article><article class="legalArticle" data-lovdata-URL="LTI/forskrift/1988-12-01-995/13" data-name="13" data-partID="13" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">13</span>.</h3><article class="legalP" data-absoluteaddress="/kapittel/1/paragraf/13/ledd/1/" id="kapittel-1-paragraf-13-ledd-1">Ved følgende lovbefalte attester, erklæringer og meldinger skal brukes fellesblanketter:</article> <article class="defaultP" margin-top="true">Blankett nr. GA 7106 –  Melding om vigsel<p class="leddfortsettelse">Blankett nr. GA 7800 –  Attest om trossamfunnets enerett til sitt navn</p><p class="leddfortsettelse">Blankett nr. GA 7801 –  Attest om registrering av trossamfunn</p><p class="leddfortsettelse">Blankett nr. GA 7802 –  Attest om godtagelse av erklæring fra prest eller forstander</p><p class="leddfortsettelse">Blankett nr. GA 7803 –  Erklæring fra prest eller forstander</p><p class="leddfortsettelse">Blankett nr. GA 7804 –  Melding om tilsetting/forflytning/fratreden av prest eller forstander</p><p class="leddfortsettelse">Blankett nr. GA 7805 –  Attest om innmelding i menighet</p><p class="leddfortsettelse">Blankett nr. GA 7806 –  Attest om utmelding av menighet</p></article></article><article class="legalArticle" data-lovdata-URL="LTI/forskrift/1988-12-01-995/14" data-name="14" data-partID="14" data-absoluteaddress="/kapittel/1/paragraf/14/" id="kapittel-1-paragraf-14"><h3 class="legalArticleHeader"><span class="legalArticleValue">14</span>.</h3><article class="legalP" data-absoluteaddress="/kapittel/1/paragraf/14/ledd/1/" id="kapittel-1-paragraf-14-ledd-1">fylkesmannen kan etter søknad forlenge de frister som er fastsatt i punkt 2 femte avsnitt, punkt 4 annet avsnitt og punkt 9, jfr. punkt 11 når det er behov for det. Kommunen kan på tilsvarende måte forlenge de frister som er fastsatt i punkt 7 og i punkt 10 første avsnitt.</article></article><article class="legalArticle" data-lovdata-URL="LTI/forskrift/1988-12-01-995/15" data-name="15" data-partID="15" data-absoluteaddress="/kapittel/1/paragraf/15/" id="kapittel-1-paragraf-15"><h3 class="legalArticleHeader"><span class="legalArticleValue">15</span>.</h3><article class="legalP" data-absoluteaddress="/kapittel/1/paragraf/15/ledd/1/" id="kapittel-1-paragraf-15-ledd-1">Fylkesmannen skal på grunnlag av årsmeldingene fra trossamfunnene gi årlig innberetning til Justisdepartementet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1988-12-01-995/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftene trer i kraft 1. januar 1989. Samtidig oppheves tidligere forskrifter av 10. oktober 1969 med senere endring av 24. mai 1976.</article></section></main></body></html>