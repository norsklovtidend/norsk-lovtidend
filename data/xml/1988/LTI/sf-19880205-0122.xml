<!DOCTYPE html><html lang="no"><head><title>Forskrift om hvor lenge trygdedekningen etter folketrygdloven vedvarer etter tjenestens eller studiets opphør for visse grupper trygdede.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1988-02-05-122</dd><dt class="dokid">DokumentID</dt><dd class="dokid">LTI/forskrift/1988-02-05-122</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 2</dd><dt class="dateInForce">I kraft fra</dt><dd class="dateInForce">1988-03-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§1-2</li></ul></dd><dt class="dateOfPublication">Kunngjort</dt><dd class="dateOfPublication">1988-02-15</dd><dt class="title">Tittel</dt><dd class="title">Forskrift om hvor lenge trygdedekningen etter folketrygdloven vedvarer etter tjenestens eller studiets opphør for visse grupper trygdede.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 5. februar 1988 med hjemmel i folketrygdlovens § 1-2 nr. 3 tredje ledd bokstav b. Fremmet av Sosialdepartementet.</dd><dt class="refid">RefID</dt><dd class="refid">forskrift/1988-02-05-122</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om hvor lenge trygdedekningen etter folketrygdloven vedvarer etter tjenestens eller studiets opphør for visse grupper trygdede.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-02-05-122" id="dokument"><h1>Forskrift om hvor lenge trygdedekningen etter folketrygdloven vedvarer etter tjenestens eller studiets opphør for visse grupper trygdede.</h1><article class="legalArticle" data-lovdata-URL="LTI/forskrift/1988-02-05-122/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Person som nevnt i lov om folketrygd § 1-2 nr. 1 annet ledd bokstavene b, c og d skal være fortsatt trygdet i inntil tre måneder etter tjenestens opphør. Trygd etter lovens kapittel 11 faller dog bort ved tjenestens opphør.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten omsyn til bestemmelsene i første ledd skal vedkommende likevel være trygdet så lenge vedkommende<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">har rett til ferie eller fri hjemreise,</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">uavbrudt har rett til sykepenger eller barselpenger eller er under kurativ behandling i sykehus eller lignende,</article></article></li><li data-li-identifier="c." data-name="c."><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">avtjener norsk vernepliktstjeneste,</article></article></li><li data-li-identifier="d." data-name="d."><article class="listArticle" data-absoluteaddress="/paragraf/1/ledd/2/punkt/4/" id="paragraf-1-ledd-2-punkt-4"><span class="data-originalId">d.</span><article class="legalP" data-absoluteaddress="/paragraf/1/ledd/2/punkt/4/ledd/1/" id="paragraf-1-ledd-2-punkt-4-ledd-1">er godtatt som arbeidssøkende hos norsk arbeidsformidling eller mønstringsmyndighet, eller</article></article></li><li data-li-identifier="e." data-name="e."><article class="listArticle" data-absoluteaddress="/paragraf/1/ledd/2/punkt/5/" id="paragraf-1-ledd-2-punkt-5"><span class="data-originalId">e.</span><article class="legalP" data-absoluteaddress="/paragraf/1/ledd/2/punkt/5/ledd/1/" id="paragraf-1-ledd-2-punkt-5-ledd-1">er ansatt men ikke tiltrådt i ny tjeneste som nevnt i folketrygdlovens § 1-2 nr. 1 annet ledd, bokstavene b, c og d.</article></article></li></ul></article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Etter søknad kan Rikstrygdeverket eller den det bemyndiger i det enkelte tilfelle, hvis særlige grunner taler for det, bestemme at trygden skal gjelde utover den tidsbegrensning som er fastsatt i første og annet ledd.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Trygden opphører hvis vedkommende tiltrer tjeneste hos utenlandsk arbeidsgiver.</article></article><article class="legalArticle" data-lovdata-URL="LTI/forskrift/1988-02-05-122/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Person som nevnt i lov om folketrygd § 1-2 nr. 1, tredje ledd skal være fortsatt trygdet i inntil tre måneder etter studiets opphør. Med studiets opphør menes siste eksamensdag. Bestemmelsen i § 1, tredje ledd gjelder tilsvarende.</article></article><article class="legalArticle" data-lovdata-URL="LTI/forskrift/1988-02-05-122/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Person som nevnt i lov om folketrygd § 1-2 nr. 1 annet ledd bokstav a skal etter tjenestens opphør være trygdet i inntil 1 måned, dog bare så lenge vedkommende fortsatt oppholder seg i riket.</article></article><article class="legalArticle" data-lovdata-URL="LTI/forskrift/1988-02-05-122/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Person som nevnt i lov om folketrygd § 1-2 nr. 2 første ledd bokstav a skal etter tjenestens opphør være fortsatt trygdet under hjemreise som bekostes av rederen. Bestemmelsen i § 1 siste ledd gjelder tilsvarende.</article></article></main></body></html>