<!DOCTYPE html><html lang="no"><head><title>Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v. (petroleumsskatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">LOV-1988-06-10-41</dd><dt class="dokid">DokumentID</dt><dd class="dokid">LTI/lov/1988-06-10-41</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 11</dd><dt class="dateInForce">I kraft fra</dt><dd class="dateInForce">1988-05-01</dd><dt class="changesToDocuments">Endrer</dt><dd class="changesToDocuments"><ul><li>lov/1975-06-13-35</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1988-07-04</dd><dt class="titleShort">Korttittel</dt><dd class="titleShort">Endringslov til petroleumsskatteloven</dd><dt class="title">Tittel</dt><dd class="title">Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v. (petroleumsskatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.60 (1987–1988), Innst.O.nr.74 (1987–1988), Besl.O.nr.81 (1987–1988) Odels- og Lagtingsvedtak hhv. 26. mai og 2. juni 1988. Fremmet av Finans- og tolldepartementet.</dd><dt class="refid">RefID</dt><dd class="refid">lov/1988-06-10-41</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v. (petroleumsskatteloven).<ul class="tocSubUl"><li>I</li><li>II</li><li>III Ikrafttredelse<ul class="tocSubUl"><li>1 Følgende endringer trer i kraft fra 1. mai 1988:</li><li>2 Følgende endringer gjelder for inntektsåret 1988:</li><li>3 Endringer som trer i kraft etter nærmere bestemmelse:</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1988-06-10-41" id="dokument"><h1>Lov om endringer i lov av 13. juni 1975 nr. 35 om skattlegging av undersjøiske petroleumsforekomster m.v. (petroleumsskatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1988-06-10-41/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 13. juni 1975 nr. 35 om skattlegging av undersjøiske petroleumsforekomster m.v. (petroleumsskatteloven) skal følgende bestemmelser lyde:</article> <article class="defaultP" margin-top="true">§ 6 nr. 1 bokstav c nytt annet og tredje ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I den utstrekning en klage gjelder et spørsmål som Klagenemnda finner er av liten betydning for den utlignede skatt, kan Klagenemnda uten realitetsbehandling gjøre vedtak om å endre ligningen for vedkommende år til gunst for den skattepliktige. Vedtak etter første punktum får ingen rettsvirkning for samme eller tilsvarende spørsmål i andre inntektsår.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Vedtak i nemnda skjer ved kjennelse som ikke kan påklages.</article> <article class="defaultP" margin-top="true">Nåværende annet ledd utgår.</article> <article class="defaultP" margin-top="true">§ 6 nr. 1 bokstav d:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Klagenemnda for petroleumsskatt skal ha inntil 7 medlemmer, herav 1 leder og 1 nestleder som begge fyller kravene etter domstolsloven § 54 første ledd. Medlemmene i nemnda oppnevnes av Kongen.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Klagenemnda kan gjøre vedtak om å dele seg i 2 avdelinger, hver på 3 medlemmer. Nemndas leder og nestleder skal etter slikt vedtak styre hver sin avdeling. Vedtak i avdelingene må være enstemmig.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Klagenemnda gjør vedtak om hvilke saker som blir å avgjøre i avdelingene. Vedtak i klagesak kan ikke angripes på det grunnlag at klagen ikke har vært avgjort i samlet nemnd.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Når en sak avgjøres av den samlede Klagenemnd, skal minst 5 medlemmer delta i avgjørelsen. En av disse skal være nemndas leder eller nestleder.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Kongen kan gi forskrifter om Klagenemndas organisasjon og saksbehandling, herunder om gjennomføringen av inndeling av nemnda i avdelinger. Det er et vilkår at nemnda har hatt anledning til å uttale seg.</article> <article class="defaultP" margin-top="true">§ 6 nr. 1 bokstav f:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Saker som skal avgjøres av Oljeskattenemnda eller Klagenemnda legges frem av Oljeskattekontoret. Oljeskattekontoret har samme rettigheter og plikter som ligningskontor og ligningssjef er tillagt etter skattelovgivningen. Arbeidsgodtgjørelse til medlemmer av Oljeskattenemnda og Klagenemnda fastsettes av vedkommende departement.</article> <article class="defaultP" margin-top="true">§ 6 nr. 1 ny bokstav g:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">For endring uten klage av ligning av formue i og inntekt av utvinning og rørledningstransport som nevnt i § 5, første ledd gjelder reglene i ligningsloven kapittel 9 med unntak som følger av bestemmelsene nedenfor.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Oljeskattekontoret tar opp spørsmål om endring av ligning etter lign.l. § 9-5 nr. 1 og 2.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Oljeskattenemnda er vedtaksmyndighet i første instans i alle saker som gjelder endring av ligning uten klage. Endring av ligning etter domstolsavgjørelser behandles etter reglene i ligningslovens kapittel 8 eller 9.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Retting av regne- og skrivefeil foretas av formannen i Oljeskattenemnda. Dersom innholdet av endringen er klart fastlagt foretar formannen i Oljeskattenemnda også endring av ligning som følger av avgjørelser truffet av andre myndigheter.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Oljeskattekontoret kan kreve at Klagenemnda for petroleumsskatt overprøver vedtak truffet av Oljeskattenemnda.</article> <article class="defaultP" margin-top="true">§ 6 nr. 3:</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Søksmål om skatt fastsatt etter nr. 1 reises mot staten. Slikt søksmål kan bare reises mot avgjørelse i klagesak etter nr. 1 bokstav c. Frist for søksmål er 6 måneder fra det tidspunkt klagen er avgjort. Klagenemnda kan i særlige tilfeller gjøre vedtak om at det likevel kan reises søksmål mot avgjørelse i Oljeskattenemnda etter nr. 1 bokstav a.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Søksmål kan uten hinder av bestemmelsen i første ledd reises dersom klagen ikke er avgjort innen ett år etter utløpet av klagefristen.</article> <article class="defaultP" margin-top="true">§ 7 nr. 5 bokstav d nytt annet punktum:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Ligningsloven § 9-10 gjelder ikke.</article> <article class="defaultP" margin-top="true">§ 9 nytt annet ledd:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Dersom deltakerne i et kommandittselskap som driver virksomhet som nevnt i §§ 3 og 5 ønsker å omdanne kommandittselskapet til et aksjeselskap, kan Kongen etter søknad fra deltakerne samtykke i å fravike bestemmelser i skattelovgivningen, herunder frita gevinst ved slik omdanning helt eller delvis fra inntektsbeskatning og gi samtykke til overføring av skatteposisjoner. Det kan settes vilkår for samtykket.</article> <article class="defaultP" margin-top="true">§ 10 annet ledd</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Ved samordning eller omfordeling av andeler i petroleumsforekomster som omfattes av flere utvinningstillatelser med tilhørende driftsmidler, kan Kongen fravike bestemmelser i skattelovgivningen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1988-06-10-41/KAPITTEL_2" data-partID="k2"><h2 data-text-align="center">II</h2><article class="defaultP">Overgangsbestemmelser for § 6 nr. 3:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Med virkning for inntektsårene 1986 og 1987 er søksmålsfristen 6 måneder etter § 6 nr. 3 for Oljeskattenemndas avgjørelser ved den årlige ligningsbehandling. Gjelder søksmålet Oljeskattenemndas vedtak om endring av ligning, regnes fristen for søksmål fra avgjørelsen i nemnda.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Dersom den skattepliktige har innlevert rettidig klage over ligningsavgjørelse som nevnt i første punktum, skal fristen regnes fra avgjørelsen i Klagenemnda. Fristen skal under ingen omstendighet være kortere enn tre måneder fra den skattepliktige har fått skriftlig melding om at en klage ikke er blitt regnet som rettidig.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Fristen for søksmål over avgjørelse truffet av Klagenemnda for petroleumsskatt er 6 måneder regnet fra avgjørelsen i Klagenemnda.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1988-06-10-41/KAPITTEL_3" data-partID="k3"><h2 data-text-align="center">III <i>Ikrafttredelse</i></h2><section class="section" data-name="kap1" data-section-type="default" data-absoluteaddress="/kapittel/3/kapittel/1/" id="kapittel-3-kapittel-1" data-lovdata-URL="LTI/lov/1988-06-10-41/KAPITTEL_3-1" data-partID="k3-1"><h3>1 Følgende endringer trer i kraft fra 1. mai 1988:</h3><article class="legalP" data-absoluteaddress="/kapittel/3/kapittel/1/ledd/1/" id="kapittel-3-kapittel-1-ledd-1">Endringene under I med unntak av endringene vedkommende § 6 nr. 1 bokstav d og § 6 nr. 3 trer i kraft straks og gjelder fra og med 1. mai 1988. Det samme gjelder endringene under II.</article></section><section class="section" data-name="kap2" data-section-type="default" data-absoluteaddress="/kapittel/3/kapittel/2/" id="kapittel-3-kapittel-2" data-lovdata-URL="LTI/lov/1988-06-10-41/KAPITTEL_3-2" data-partID="k3-2"><h3>2 Følgende endringer gjelder for inntektsåret 1988:</h3><article class="legalP" data-absoluteaddress="/kapittel/3/kapittel/2/ledd/1/" id="kapittel-3-kapittel-2-ledd-1">Endringene i § 6 nr. 3 trer i kraft straks og gjelder for inntektsåret 1988 og senere år.</article></section><section class="section" data-name="kap3" data-section-type="default" data-absoluteaddress="/kapittel/3/kapittel/3/" id="kapittel-3-kapittel-3" data-lovdata-URL="LTI/lov/1988-06-10-41/KAPITTEL_3-3" data-partID="k3-3"><h3>3 Endringer som trer i kraft etter nærmere bestemmelse:</h3><article class="legalP" data-absoluteaddress="/kapittel/3/kapittel/3/ledd/1/" id="kapittel-3-kapittel-3-ledd-1">Endringene i § 6 nr. 1 bokstav d trer i kraft fra den tid Kongen bestemmer.</article></section></section></main></body></html>