<!DOCTYPE html><html lang="no"><head><title>Forskrift om fastsetting av inntektsgrunnlaget for sykepenger til sjømenn på skip i utenriks fart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:53</dd><dt class="legacyID">Datokode</dt><dd class="legacyID">FOR-1988-06-22-495</dd><dt class="dokid">DokumentID</dt><dd class="dokid">LTI/forskrift/1988-06-22-495</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 12</dd><dt class="dateInForce">I kraft fra</dt><dd class="dateInForce">1988-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§3</li></ul></dd><dt class="dateOfPublication">Kunngjort</dt><dd class="dateOfPublication">1988-07-13</dd><dt class="title">Tittel</dt><dd class="title">Forskrift om fastsetting av inntektsgrunnlaget for sykepenger til sjømenn på skip i utenriks fart.</dd><dt class="refid">RefID</dt><dd class="refid">forskrift/1988-06-22-495</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsetting av inntektsgrunnlaget for sykepenger til sjømenn på skip i utenriks fart.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-06-22-495" id="dokument"><h1>Forskrift om fastsetting av inntektsgrunnlaget for sykepenger til sjømenn på skip i utenriks fart.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 22. juni 1988 med hjemmel i lov av 17. juni 1966 nr. 12 om folketrygd § 3-14 nr. 2 og 3, jf. § 2-8 nr. 1.</article><article class="legalArticle" data-lovdata-URL="LTI/forskrift/1988-06-22-495/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Sjømenn på skip som vesentlig går i utenriksfart og som er trygdet etter folketrygdlovens § 1-2 nr. 1 eller nr. 2, jf. § 1-2 nr. 3 tredje ledd bokstav b, eller § 1-4 bokstav b med rett til sykepenger, får sykepenger beregnet etter reglene i forskriftene her.</article></article><article class="legalArticle" data-lovdata-URL="LTI/forskrift/1988-06-22-495/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Når arbeidsuførhet inntrer under tjeneste om bord, beregnes sykepenger etter bestemmelsene i denne paragraf, jf. likevel § 5.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">For sjømenn som ikke har fast månedslønn, beregnes sykepenger på grunnlag av sjømannens avtale skalahyre pr. måned med tariffbestemte tillegg og tillagt en nærmere bestemt prosent av skalahyren.</article><article class="legalP" data-absoluteaddress="/paragraf/2/ledd/1/punkt/1/ledd/2/" id="paragraf-2-ledd-1-punkt-1-ledd-2">For sjømenn som omfattes av lov av 3. juni 1977 nr. 50 om arbeidstid på skip, skal tillegget være 50 prosent av skalahyren. For andre sjømenn skal tillegget være 7 prosent.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">For serverings- og lugarpersonale på passasjerskip regnes den gjennomsnittlige prosentinntekt pr. måned i en forutgående periode på seks måneder med i sykepengegrunnlaget. Har sjømannen mindre enn seks måneders tjeneste om bord, skal den gjennomsnittlige prosentinntekt i hele forutgående tjenesteperiode legges til grunn.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">For sjømenn med fast månedslønn beregnes sykepengene på grunnlag av den faste månedslønnen. Som fast månedslønn regnes lønn som blir utbetalt 12 ganger i året inkludert lønn under ferie, og månedslønn som utbetales 11 ganger i året, eksklusive feriegodtgjørelse.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Verdien av fritt opphold og fri kost om bord regnes med i inntektsgrunnlaget i den utstrekning ytelsen blir regnet som pensjonsgivende og fra det tidspunkt ytelsen ikke lenger står til sjømannens disposisjon.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Inntektsgrunnlaget fastsettes som årsinntekt ved at månedsinntekten multipliseres med 12.</article></article><article class="legalArticle" data-lovdata-URL="LTI/forskrift/1988-06-22-495/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Når arbeidsuførhet inntrer i periode da sjømannen mottar ventehyre, beregnes sykepenger på grunnlag av ventehyre til det tidspunkt det foreligger rett til gjeninntreden i tjeneste om bord, likevel ikke lenger enn til utløpet av den måned arbeidsgiveren har hatt utbetalinger i henhold til folketrygdlovens bestemmelser om arbeidsgiverperiode. Hvis det ikke er avtalt tidspunkt for gjeninntreden, beregnes sykepenger på grunnlag av ventehyre ut den måned arbeidsgiveren har hatt utbetalinger i henhold til folketrygdlovens bestemmelser om arbeidsgiverperiode. Etter utløpet av denne måned beregnes sykepenger etter § 2, jf. § 4.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Når arbeidsuførheten inntrer under avspasering av opparbeidet fritid, under avvikling av avtalt ferie og under permisjon, ytes sykepenger først fra det tidspunkt det foreligger rett til gjeninntreden i tjeneste om bord eller til ventehyre.</article></article></li></ul><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fra det tidspunkt det foreligger rett til gjeninntreden i tjeneste om bord, beregnes sykepenger etter § 2. Foreligger det rett til ventehyre beregnes sykepenger etter nr. 1 i bestemmelsen her.</article></article><article class="legalArticle" data-lovdata-URL="LTI/forskrift/1988-06-22-495/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom det beregnede sykepengegrunnlaget etter § 2 eller § 3 avviker mer enn 25 prosent fra sjømannens antatte årlige arbeidsinntekt, skal sykepengegrunnlaget i folketrygden fastsettes etter vedkommendes antatte årlige arbeidsinntekt, jf. § 9.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Reguleringen av sykepengegrunnlaget skal skje etter utløpet av den måned arbeidsgiveren har hatt utbetalinger i henhold til folketrygdlovens bestemmelser om arbeidsgiverperiode.</article></article><article class="legalArticle" data-lovdata-URL="LTI/forskrift/1988-06-22-495/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For personer som er i inntektsgivende virksomhet om bord, og som ikke lønnes etter de regler som ligger til grunn for § 2, beregnes sykepenger etter de alminnelige reglene i folketrygdlovens § 3-4, jf. likevel § 4.</article></article><article class="legalArticle" data-lovdata-URL="LTI/forskrift/1988-06-22-495/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Rett til å få sykepenger beregnet etter §§ 1-6 i forskriftene her, har den trygdede til og med første søndag kl. 24 etter at arbeidsforholdet i rederiet er opphørt. Avspasering av opparbeidet fritid og avvikling av ferie, forlenger ikke et avsluttet tjenesteforhold i rederiet.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ved arbeidsuførhet som inntrer etter fratredelsen av tjenesten om bord, men innen første søndag kl. 24, ytes sykepenger fra første hele sykefraværsdag. Sykepengegrunnlaget fastsettes på grunnlag av antatt årlig arbeidsinntekt som bestemt i § 9 i forskriftene her.</article></article><article class="legalArticle" data-lovdata-URL="LTI/forskrift/1988-06-22-495/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når arbeidsuførhet inntrer senere enn første søndag kl. 24 etter at arbeidsforholdet i rederiet er opphørt, jf. § 6, ytes sykepenger etter bestemmelsene i denne paragraf.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Til sjømenn som er bosatt i riket og trygdet etter lovens § 1-2 nr. 1 første ledd, ytes sykepenger etter lovens § 3-18 og tilhørende forskrifter. Det er et vilkår at sjømannen kan anses som yrkesaktiv og har vært ute av arbeid i mindre enn tre måneder. Likt med arbeid anses tidsrom hvori den yrkesaktive har mottatt sykepenger, fødselspenger, omsorgspenger ved adopsjon eller dagpenger under arbeidsløyse. Det samme gjelder tidsrom hvori sjømannen avspaserer opparbeidet fritid eller avvikler lovbestemt ferie.</article><article class="legalP" data-absoluteaddress="/paragraf/7/ledd/1/punkt/1/ledd/2/" id="paragraf-7-ledd-1-punkt-1-ledd-2">Sykepengegrunnlaget fastsettes på samme måte som for selvstendig næringsdrivende, jf. lovens § 3-4 bokstav b. Sykepengene utgjør 100 prosent av inntektsgrunnlaget. Det ytes ikke sykepenger for de første 14 dager etter at arbeidsuførheten er inntrådt.</article><article class="legalP" data-absoluteaddress="/paragraf/7/ledd/1/punkt/1/ledd/3/" id="paragraf-7-ledd-1-punkt-1-ledd-3">Lovens § 3-18 kommer likevel ikke til anvendelse for sjømenn som har rett til sykepenger fra første dag etter lovens § 3-16 som arbeidsløs her i riket.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Trygdet som i utlandet er godtatt som hyresøkende på norsk konsulat, jf. lovens § 2-8 nr. 1, og som oppebærer dagpenger etter lovens § 4-7, har rett til sykepenger ved arbeidsuførhet som inntrer innen tre måneder etter fratredelsen av tjenesten om bord.</article><article class="legalP" data-absoluteaddress="/paragraf/7/ledd/1/punkt/2/ledd/2/" id="paragraf-7-ledd-1-punkt-2-ledd-2">Sykepengegrunnlaget fastsettes til tre ganger folketrygdens grunnbeløp, jf. lovens § 6-2. Sykepengene utgjør 100 prosent av sykepengegrunnlaget. Sykepenger ytes fra og med den dag arbeidsuførheten inntrer.</article></article></li></ul></article></article><article class="legalArticle" data-lovdata-URL="LTI/forskrift/1988-06-22-495/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Rett til å få fødselspenger etter lovens § 3-21 nr. 1 har den trygdede ved nedkomst innen 6 måneder etter fratredelsen av tjenesten om bord.</article></article><article class="legalArticle" data-lovdata-URL="LTI/forskrift/1988-06-22-495/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/punkt/1/" id="paragraf-9-punkt-1"><span class="data-originalId">1.</span><article class="legalP" data-absoluteaddress="/paragraf/9/punkt/1/ledd/1/" id="paragraf-9-punkt-1-ledd-1">Antatt årlig arbeidsinntekt fastsettes på grunnlag av gjennomsnittet av den trygdedes siste tre pensjonspoengtall. Poengtallet omregnes til årsinntekt på grunnlag av folketrygdens grunnbeløp på det tidspunkt arbeidsuførheten inntrer. For sjømenn som ikke er godskrevet pensjonspoengtall, fastsettes antatt årlig inntekt ved skjønn.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/punkt/2/" id="paragraf-9-punkt-2"><span class="data-originalId">2.</span><article class="legalP" data-absoluteaddress="/paragraf/9/punkt/2/ledd/1/" id="paragraf-9-punkt-2-ledd-1">Dersom den trygdede har startet opp sin yrkesaktivitet eller hatt avbrudd i yrkesaktiviteten på grunn av militærtjeneste eller lignende, slik at den inntekt som framkommer etter nr. 1 ikke er representativ for den antatte årlige arbeidsinntekt, fastsettes inntekten ved skjønn.</article><article class="legalP" data-absoluteaddress="/paragraf/9/punkt/2/ledd/2/" id="paragraf-9-punkt-2-ledd-2">Dersom den trygdedes ervervssituasjon har endret seg vesentlig og dette medfører at den antatte årlige arbeidsinntekt avviker mer enn 25 prosent fra den inntekt som framkommer etter nr. 1, skal antatt arbeidsinntekt i den endrede ervervssituasjon legges til grunn.</article></article></li></ul></article><article class="legalArticle" data-lovdata-URL="LTI/forskrift/1988-06-22-495/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Det ytes ikke sykepenger for den delen av inntektsgrunnlaget som overstiger seks ganger grunnbeløpet etter folketrygdlovens § 6-2.</article></article><article class="legalArticle" data-lovdata-URL="LTI/forskrift/1988-06-22-495/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Departementet kan endre prosentsatsene i § 2 nr.1 annet ledd når nytt statistisk materiale eller endrede lønns- og tariffavtaler gir grunnlag for det.</article></article><article class="legalArticle" data-lovdata-URL="LTI/forskrift/1988-06-22-495/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Disse forskrifter trer i kraft 1. september 1988.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Samtidig oppheves fra 1. september 1988:<p class="leddfortsettelse">Forskrifter av 16. april 1975 om i hvilke utstrekning den trygdede skal ha rett til stønad etter bestemmelsene i lov om folketrygd § 3-8 etter tjenesteforholdets opphør, fastsatt med hjemmel i folketrygdlovens dagjeldene § 3-8, någjeldende § 3-14 nr. 3.</p><p class="leddfortsettelse">Forskrifter om normert arbeidsinntekt for sjømenn på norske skip i utenriks fart, fastsatt ved kgl.res. av 18. desember 1970 med hjemmel i folketrygdlovens dagjeldene § 3-8 nr. 2, någjeldende § 3-14 nr. 2, som endret ved Kronprinsregentens res. av 14. juli 1978.</p><p class="leddfortsettelse">Forskrifter av 22. november 1978 om trygd etter folketrygdloven for norsk statsborger som er ansatt på utenlandsk skip bare-boat befraktet av norsk reder, gitt i medhold av folketrygdlovens § 3-14 nr. 3.</p></article></article></main></body></html>