<!DOCTYPE html><html lang="no"><head><title>Forskrift om regulering av loddefisket i Barentshavet, det nordøstlige Atlanterhav, i Islandsk sone (ICES-områdene I, II, V, XIV) og i NAFO-området i 1988 og 1989.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-1988-12-02-1002</dd><dt class="dokid">DokumentID</dt><dd class="dokid">LTI/forskrift/1988-12-02-1002</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 22</dd><dt class="dateInForce">I kraft fra</dt><dd class="dateInForce">1988-12-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">1988-12-23</dd><dt class="title">Tittel</dt><dd class="title">Forskrift om regulering av loddefisket i Barentshavet, det nordøstlige Atlanterhav, i Islandsk sone (ICES-områdene I, II, V, XIV) og i NAFO-området i 1988 og 1989.</dd><dt class="refid">RefID</dt><dd class="refid">forskrift/1988-12-02-1002</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av loddefisket i Barentshavet, det nordøstlige Atlanterhav, i Islandsk sone (ICES-områdene I, II, V, XIV) og i NAFO-området i 1988 og 1989.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1988-12-02-1002" id="dokument"><h1>Forskrift om regulering av loddefisket i Barentshavet, det nordøstlige Atlanterhav, i Islandsk sone (ICES-områdene I, II, V, XIV) og i NAFO-området i 1988 og 1989.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 2. desember 1988, i medhold av lov av 3. juni 1983 nr. 40 om saltvannsfiske m.v. §§ 4 og 5 fastsatt følgende forskrift:</article><article class="legalArticle" data-lovdata-URL="LTI/forskrift/1988-12-02-1002/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for norske fartøy å fiske lodde i Barentshavet, det nordøstlige Atlanterhav, i islandsk sone (ICES-områdene I, II, V, XIV) og NAFO-området i 1988 og 1989.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hinder av forbudet i første ledd kan norske ringnotfartøy fra 5. desember 1988 til 15. februar 1989 fiske inntil 54.000 tonn lodde i islandsk sone. Det er likevel forbudt for norske fartøy å fiske lodde i området sør for 64° 30'N, vest for 13° 00'V.</article></article><article class="legalArticle" data-lovdata-URL="LTI/forskrift/1988-12-02-1002/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Hvert fartøy kan fiske inntil fastsatte konsesjonskapasitet for vedkommende fartøy, likevel slik at fartøy med konsesjonskapasitet under 10.000 hl kan utnytte faktisk lastekapasitet inntil 10.000 hl.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det enkelte fartøys oppfiskede kvantum i området i § 1, vil bli trukket fra ved beregningen av fartøyets kvote i sommerloddefisket i fiskerisonen ved Jan Mayen i 1989.</article></article><article class="legalArticle" data-lovdata-URL="LTI/forskrift/1988-12-02-1002/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som vil delta i nevnte fiske må snarest ha meldt seg til Feitsildfiskernes Salgslag, Harstad eller Noregs Sildesalslag, Haugesund.</article></article><article class="legalArticle" data-lovdata-URL="LTI/forskrift/1988-12-02-1002/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan stoppe fisket når kvoten nevnt i § 1 er beregnet oppfisket. Fiskeridirektøren kan fastsette utseilingsstopp.</article></article><article class="legalArticle" data-lovdata-URL="LTI/forskrift/1988-12-02-1002/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ingen fartøy kan gå mer enn 1 tur uten særskilt tillatelse fra fiskeridirektøren.</article></article><article class="legalArticle" data-lovdata-URL="LTI/forskrift/1988-12-02-1002/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det enkelte fartøys kvote kan ikke overføres til annet fartøy, men må fiskes og leveres av det fartøy som er tildelt kvoten. Det er ikke tillatt å benytte leid fartøy.</article></article><article class="legalArticle" data-lovdata-URL="LTI/forskrift/1988-12-02-1002/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren kan gi nærmere forskrift om gjennomføring og utfylling av denne forskrift.</article></article><article class="legalArticle" data-lovdata-URL="LTI/forskrift/1988-12-02-1002/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Uaktsom eller forsettlig overtredelse av denne forskrift eller forskrift gitt i medhold av den, straffes i henhold til lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTI/forskrift/1988-12-02-1002/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer ikraft straks og gjelder til og med 31. desember 1989.</article></article></main></body></html>