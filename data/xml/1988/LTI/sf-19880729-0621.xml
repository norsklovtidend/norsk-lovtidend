<!DOCTYPE html><html lang="no"><head><title>Utfyllende forskrift for statskontrollert produksjon og godkjenning av formeringsmateriale av grøntanleggsplanter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1988-07-29-621</dd><dt class="dokid">DokumentID</dt><dd class="dokid">LTI/forskrift/1988-07-29-621</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 14</dd><dt class="dateInForce">I kraft fra</dt><dd class="dateInForce">1988-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1981-01-01-3004/§16</li></ul></dd><dt class="dateOfPublication">Kunngjort</dt><dd class="dateOfPublication">1988-08-23</dd><dt class="title">Tittel</dt><dd class="title">Utfyllende forskrift for statskontrollert produksjon og godkjenning av formeringsmateriale av grøntanleggsplanter.</dd><dt class="refid">RefID</dt><dd class="refid">forskrift/1988-07-29-621</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Utfyllende forskrift for statskontrollert produksjon og godkjenning av formeringsmateriale av grøntanleggsplanter.</li></ul></dd></dl></header><main class="documentBody" data-lovdata-URL="LTI/forskrift/1988-07-29-621" id="dokument"><h1>Utfyllende forskrift for statskontrollert produksjon og godkjenning av formeringsmateriale av grøntanleggsplanter.</h1><article class="legalP" data-absoluteaddress="/ledd/1/" id="ledd-1">Fastsatt av Statens planteavlsråd 28. juni 1988 i medhold av § 16 i forskrifter for statskontrollert produksjon og omsetning av såvare, planter og plantedeler av 1. januar 1981. Godkjent av Landbruksdepartementet 29. juli 1988.</article><article class="marginIdArticle" data-partID="a1" data-absoluteaddress="/punkt/1/" id="punkt-1"><span class="data-marginOriginalId">1.</span><span class="miscHeadline"><i>Gyldighetsområde</i></span><article class="legalP" data-absoluteaddress="/punkt/1/ledd/1/" id="punkt-1-ledd-1">Forskriften gjelder produksjon av frø og kjerne-, elite- og stamplanter av grøntanleggsplanter. Sortene (med sorter menes her også kultivar, klon og frøkilder) som brukes må være godkjent av Statens planteavlsråd.</article></article><article class="marginIdArticle" data-partID="a2" data-absoluteaddress="/punkt/2/" id="punkt-2"><span class="data-marginOriginalId">2.</span><span class="miscHeadline"><i>Kontrollorgan</i></span><article class="legalP" data-absoluteaddress="/punkt/2/ledd/1/" id="punkt-2-ledd-1">Statens tilsynsinstitusjoner i landbruket (STIL) er tillagt oppgaver med kontroll og godkjenning av produksjonen.</article></article><article class="marginIdArticle" data-partID="a3" data-absoluteaddress="/punkt/3/" id="punkt-3"><span class="data-marginOriginalId">3.</span><span class="miscHeadline"><i>Utgangsmateriale – Kjerneplanter</i></span></article><article class="marginIdArticle" data-partID="a3.1" data-absoluteaddress="/punkt/4/" id="punkt-4"><span class="data-marginOriginalId">3.1</span><article class="legalP" data-absoluteaddress="/punkt/4/ledd/1/" id="punkt-4-ledd-1">På grunnlag av verdiprøving eller kåring godkjenner Statens planteavlsråd sorter for statskontrollert avl. Institusjonen som er ansvarlig for verdiprøvingen eller kåringen, plikter å fremskaffe eliteplanter, eventuelt frø av de godkjente sortene og å holde vedlike kjerneplantene.</article></article><article class="marginIdArticle" data-partID="a4" data-absoluteaddress="/punkt/5/" id="punkt-5"><span class="data-marginOriginalId">4.</span><span class="miscHeadline"><i>Elite- og stamplanter</i></span></article><article class="marginIdArticle" data-partID="a4.1" data-absoluteaddress="/punkt/6/" id="punkt-6"><span class="data-marginOriginalId">4.1</span><article class="legalP" data-absoluteaddress="/punkt/6/ledd/1/" id="punkt-6-ledd-1">Frøkilder og eliteplanter for produksjon av stamplanter kan bare etableres ved spesielle stasjoner etter direkte avtale med Statens planteavlsråd. For kårede frøkilder vil etableringsstedet bli vurdert i forbindelse med godkjennelsen. Frøproduksjon og stamplanteproduksjon skal foregå på grunnlag av materiale som er under løpende tilsyn og testing og dyrkes under tilfredsstillende plantehygieniske forhold. Elite- og stamplantestasjonene skal i samråd med Statens planteavlsråd og vedkommende kontrollorgan iverksette de tiltak som er nødvendige for å produsere formeringsmateriale av tilfredsstillende kvalitet.</article></article><article class="marginIdArticle" data-partID="a5" data-absoluteaddress="/punkt/7/" id="punkt-7"><span class="data-marginOriginalId">5.</span><span class="miscHeadline"><i>Merking og journalføring</i></span></article><article class="marginIdArticle" data-partID="a5.1" data-absoluteaddress="/punkt/8/" id="punkt-8"><span class="data-marginOriginalId">5.1</span><article class="legalP" data-absoluteaddress="/punkt/8/ledd/1/" id="punkt-8-ledd-1">Institusjonene som er involvert i produksjonen av frø og kjerne-, elite- og stamplanter, skal merke hvert felt, plantegruppe eller ved karkultur – enkeltplanter, med etiketter som angir slekts- og artsnavn, godkjent sortsnavn og godkjenningsår. Dette siste angis med N- og dekadetallet for året, f.eks. N-85. Det skal også angis hvorvidt det er frøkilde, kjerne-, elite- eller stamplanter. Etikettene må utformes med varig skrift slik at de er leselige til enhver tid.</article><article class="legalP" data-absoluteaddress="/punkt/8/ledd/2/" id="punkt-8-ledd-2">Ved leveranse av stamplanter til produsentene/planteskolene skal materialet være merket med opplysningene som nevnt over og i tillegg skal angis leverandørens navn.</article><article class="legalP" data-absoluteaddress="/punkt/8/ledd/3/" id="punkt-8-ledd-3">Ved leveranse av frø skal hvert enkelt parti vedlegges et stambrev med alle relevante opplysninger om frøet. Statens planteavlsråd avgjør hvilke kvalitetskrav som til enhver tid gjelder for frø av de ulike grøntanleggsplanter i statskontrollert avl.</article></article><article class="marginIdArticle" data-partID="a5.2" data-absoluteaddress="/punkt/9/" id="punkt-9"><span class="data-marginOriginalId">5.2</span><article class="legalP" data-absoluteaddress="/punkt/9/ledd/1/" id="punkt-9-ledd-1">Det skal føres en journal som viser det aktuelle antall av frøkilder, kjerne-, elite- og stamplanter av ulike sorter ved institusjonen. Alle plantinger skal kartlegges.</article></article><article class="marginIdArticle" data-partID="a6" data-absoluteaddress="/punkt/10/" id="punkt-10"><span class="data-marginOriginalId">6.</span><span class="miscHeadline"><i>Kontroll</i></span></article><article class="marginIdArticle" data-partID="a6.1" data-absoluteaddress="/punkt/11/" id="punkt-11"><span class="data-marginOriginalId">6.1</span><article class="legalP" data-absoluteaddress="/punkt/11/ledd/1/" id="punkt-11-ledd-1">Kontrolløren har anledning til å foreta inspeksjon av frøkilder, kjerne-, elite- og stamplanter når han finner det nødvendig.</article></article><article class="marginIdArticle" data-partID="a6.2" data-absoluteaddress="/punkt/12/" id="punkt-12"><span class="data-marginOriginalId">6.2</span><article class="legalP" data-absoluteaddress="/punkt/12/ledd/1/" id="punkt-12-ledd-1">Kontrollen av plantene skal omfatte sortsekthet, kryssingsfare og sunnhetstilstand. Kontrolløren skal dessuten forvisse seg om at reglene forøvrig blir fulgt, og at det blir ført journal. Kontrolløren kan pålegge institusjonene å utføre spesielle tiltak for å sikre en fytosanitær tilfredsstillende produksjon. Kontrollinstitusjonen sender kopi av kontrollrapportene til Statens planteavlsråd.</article></article><article class="marginIdArticle" data-partID="a7" data-absoluteaddress="/punkt/13/" id="punkt-13"><span class="data-marginOriginalId">7.</span><span class="miscHeadline"><i>Godkjenning</i></span></article><article class="marginIdArticle" data-partID="a7.1" data-absoluteaddress="/punkt/14/" id="punkt-14"><span class="data-marginOriginalId">7.1</span><article class="legalP" data-absoluteaddress="/punkt/14/ledd/1/" id="punkt-14-ledd-1">Godkjenning av plantematerialet tilligger kontrollorganet. Godkjenning gis for sortsekte materiale som har vært dyrket etter denne utfyllende forskrift og som har en tilfredsstillende sunnhetstilstand.</article><article class="legalP" data-absoluteaddress="/punkt/14/ledd/2/" id="punkt-14-ledd-2">Plantematerialet må således være fri for skadegjørere som er nevnt i forskrift for innførsel av planter og plantedeler m.v. til Norge av 12. september 1983 nr. 1602, vedlegg 1 A og bare i ubetydelig grad være angrepet av de skadegjørere som er nevnt i vedlegg 1 B.</article><article class="legalP" data-absoluteaddress="/punkt/14/ledd/3/" id="punkt-14-ledd-3">Stamplanter som skal selges til produsentene, skal forøvrig oppfylle de krav til kvalitet som fremgår av § 3 i forskrifter for omsetning av planteskoleprodukter av 11. mai 1973.</article></article><article class="marginIdArticle" data-partID="a8" data-absoluteaddress="/punkt/15/" id="punkt-15"><span class="data-marginOriginalId">8.</span><span class="miscHeadline"><i>Dispensasjon</i></span><article class="legalP" data-absoluteaddress="/punkt/15/ledd/1/" id="punkt-15-ledd-1">Statens planteavlsråd kan gi dispensasjon fra denne utfyllende forskrift.</article></article><article class="marginIdArticle" data-partID="a9" data-absoluteaddress="/punkt/16/" id="punkt-16"><span class="data-marginOriginalId">9.</span><span class="miscHeadline"><i>Ikrafttreden</i></span></article><article class="legalP" data-absoluteaddress="/ledd/2/" id="ledd-2">Denne forskrift trer i kraft 1. juli 1988.</article></main></body></html>