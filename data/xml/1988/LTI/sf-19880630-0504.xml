<!DOCTYPE html><html lang="no"><head><title>Forskrift om endring av emisjonsforskrift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1988-06-30-504</dd><dt class="dokid">DokumentID</dt><dd class="dokid">LTI/forskrift/1988-06-30-504</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1988 Nr. 12</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-06-26-553</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-1/§15</li></ul></dd><dt class="dateOfPublication">Kunngjort</dt><dd class="dateOfPublication">1988-07-13</dd><dt class="title">Tittel</dt><dd class="title">Forskrift om endring av emisjonsforskrift</dd><dt class="refid">RefID</dt><dd class="refid">forskrift/1988-06-30-504</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av emisjonsforskrift</li></ul></dd></dl></header><main class="documentBody" data-lovdata-URL="LTI/forskrift/1988-06-30-504" id="dokument"><h1>Forskrift om endring av emisjonsforskrift</h1><article class="legalP" data-absoluteaddress="/ledd/1/" id="ledd-1">Finansdepartementet har 30. juni 1988 i medhold av § 15 i lov av 25. juni 1965 nr. 1 om adgang til regulering av penge- og kredittforholdene fastsatt følgende endringer av emisjonsforskrift av 26. juni 1987 nr. 553.<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">-</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Tidligere § 5.1 utgår</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">-</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Tidligere § 5.2 blir § 5.1.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">-</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Tidligere § 5.3 blir § 5.2.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">-</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Tidligere § 5.4 blir § 5.3.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">-</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Tidligere § 5.5 utgår.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">-</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Tidligere § 5.6 blir § 5.4 og endres slik at reguleringen ikke omfatter finansiering av kraftverk.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">-</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">Nåværende § 5.7 blir § 5.5.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/8/" id="ledd-1-punkt-8"><span class="data-originalId">-</span><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">Endringer av §§ 6 og 10 som følge av ovenstående endringer.</article></article></li></ul></article> <article class="defaultP" margin-top="true">§ 5 i emisjonsforskriften skal etter dette lyde:</article><article class="legalP" data-absoluteaddress="/ledd/2/" id="ledd-2">Lån som nevnt i §§ 1 og 3, kan likevel ikke tas opp uten samtykke når:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">1.</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Lånet skal nyttes til finansiering av bygg eller andre prosjekter som var ferdig før 1. januar 1980. Denne begrensningen gjelder ikke industribygg, rene lagerbygg i detaljhandelen og bygg generelt innen engros-handelen. Bygget anses å være ferdig den dato det foreligger ferdigattest eller skriftlig brukstillatelse fra bygningskontrollen i den kommunen der bygget er oppført.</article><article class="legalP" data-absoluteaddress="/ledd/2/punkt/1/ledd/2/" id="ledd-2-punkt-1-ledd-2">Ved vesentlige ombygginger/rehabiliteringer kan investeringskostnadene delfinansieres over obligasjonsmarkedet selv om det bygg som ombygges/rehabiliteres, er ferdigbygget før 1. januar 1980.</article><article class="legalP" data-absoluteaddress="/ledd/2/punkt/1/ledd/3/" id="ledd-2-punkt-1-ledd-3">Tilsvarende gjelder for øvrig kapitalgjenstander som finansieres ved opptak av ihendehaverobligasjonslån eller ved utlån fra kredittforetak.</article></article></li><li data-li-identifier="2." data-name="2."><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">2.</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">Lånet skal nyttes til finansiering av oljeleting eller oljeproduksjon eller virksomhet som har sammenheng med dette.</article></article></li><li data-li-identifier="3." data-name="3."><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">3.</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Lånet skal nyttes til finansiering av skip, herunder fiskebåter (dvs. båter som omfattes av Statens Fiskarbanks lovbestemte formålsparagraf) eller borerigger.</article></article></li><li data-li-identifier="4." data-name="4."><article class="listArticle" data-absoluteaddress="/ledd/2/punkt/4/" id="ledd-2-punkt-4"><span class="data-originalId">4.</span><article class="legalP" data-absoluteaddress="/ledd/2/punkt/4/ledd/1/" id="ledd-2-punkt-4-ledd-1">Lånet skal nyttes av en kommune, fylkeskommune, en kommunal eller fylkeskommunal bedrift eller et foretak med kommunale eller fylkeskommunale eierinteresser.</article><article class="legalP" data-absoluteaddress="/ledd/2/punkt/4/ledd/2/" id="ledd-2-punkt-4-ledd-2">Det samme gjelder dersom<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/2/punkt/4/ledd/2/punkt/1/" id="ledd-2-punkt-4-ledd-2-punkt-1"><span class="data-originalId">-</span><article class="legalP" data-absoluteaddress="/ledd/2/punkt/4/ledd/2/punkt/1/ledd/1/" id="ledd-2-punkt-4-ledd-2-punkt-1-ledd-1">opptaket av ihendehaverobligasjonslån eller utlån fra kredittforetak som nevnt i § 3, er helt eller delvis garantert av institusjoner nevnt i forrige avsnitt eller av staten.</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/4/ledd/2/punkt/2/" id="ledd-2-punkt-4-ledd-2-punkt-2"><span class="data-originalId">-</span><article class="legalP" data-absoluteaddress="/ledd/2/punkt/4/ledd/2/punkt/2/ledd/1/" id="ledd-2-punkt-4-ledd-2-punkt-2-ledd-1">låntaker driver virksomhet som helt eller delvis er garantert av slike institusjoner eller av staten.</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/4/ledd/2/punkt/3/" id="ledd-2-punkt-4-ledd-2-punkt-3"><span class="data-originalId">-</span><article class="legalP" data-absoluteaddress="/ledd/2/punkt/4/ledd/2/punkt/3/ledd/1/" id="ledd-2-punkt-4-ledd-2-punkt-3-ledd-1">låntaker mottar støtte fra slike institusjoner eller fra staten i en slik form at støttens størrelse kan eller vil avhenge av innlånsvilkårene.</article></article></li></ul></article><article class="legalP" data-absoluteaddress="/ledd/2/punkt/4/ledd/3/" id="ledd-2-punkt-4-ledd-3">Lån til finansiering av kraftverk krever ikke samtykke.</article><article class="legalP" data-absoluteaddress="/ledd/2/punkt/4/ledd/4/" id="ledd-2-punkt-4-ledd-4">Lån til fylkeskommunalt industriutleiebygg krever ikke samtykke. Industriutleiebygg er fylkeskommunalt når fylkeskommunen har 50 pst. eller mer av eierinteressene i bygget. Er fylkeskommunens eierinteresser mindre enn 50 pst. kreves det således samtykke på vanlig måte.</article></article></li></ul></article><article class="legalP" data-absoluteaddress="/ledd/3/" id="ledd-3">Lån til vernede bedrifter og ideelle organisasjoner er unntatt fra begrensningene i dette pkt. når deres låneopptak ikke medfører en hel eller delvis konvertering av kommunale eller fylkeskommunale låneopptak.<ul class="defaultList"><li data-li-identifier="5." data-name="5."><article class="listArticle" data-absoluteaddress="/ledd/3/punkt/1/" id="ledd-3-punkt-1"><span class="data-originalId">5.</span><article class="legalP" data-absoluteaddress="/ledd/3/punkt/1/ledd/1/" id="ledd-3-punkt-1-ledd-1">Lånet skal nyttes til byggelån eller til finansiering av løpende konsum- og driftsformål.</article></article></li></ul></article> <article class="defaultP" margin-top="true">§ 6 skal etter dette lyde:</article><article class="legalP" data-absoluteaddress="/ledd/4/" id="ledd-4">Søknad om samtykke til å ta opp lån som krever forhåndssamtykke, skal sendes Finansdepartementet med gjenpart til Norges Bank. Søknad om samtykke til å ta opp slike lån som beskrives i punkt 4 i § 5 skal sendes Kommunaldepartementet med gjenpart til Finansdepartementet og Norges Bank.</article><article class="legalP" data-absoluteaddress="/ledd/5/" id="ledd-5">Hvis det er tvil om det kreves samtykke, sendes søknaden til Norges Bank med gjenpart til Finansdepartementet. I søknaden må det gis utførlige opplysninger om hva som er formålet med låneopptaket. I de tilfelle slike søknader avgjøres i Finansdepartementet, skal Norges Bank ha hatt anledning til å uttale seg. Finansdepartementet eller Norges Bank kan be låntakeren om ytterligere opplysninger en trenger for å kunne behandle søknaden.</article> <article class="defaultP" margin-top="true">§ 10 skal etter dette lyde:</article><article class="legalP" data-absoluteaddress="/ledd/6/" id="ledd-6">Til de formål som er nevnt i § 5, pkt. 1-3, kan det ikke legges ut lån i form av omsettelige sertifikater. Lånesertifikat til formål som faller inn under § 5 pkt. 4, kan søkes opptatt etter søknad på samme måte som for obligasjonslån til slike formål, jf. § 6. Begrensningene i denne paragraf gjelder ikke for omsettelige sertifikater og obligasjoner utstedt av forretningsbanker, sparebanker og finansieringsselskaper.</article><article class="legalP" data-absoluteaddress="/ledd/7/" id="ledd-7">Forskriftsendringene trer i kraft for lån som klareres i Norges Bank eller Finansdepartementet for opptak fra og med 1. juli 1988.</article></main></body></html>