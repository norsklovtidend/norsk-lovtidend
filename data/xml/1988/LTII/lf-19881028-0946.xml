<!DOCTYPE html><html lang="no"><head><title>Forskrift om endringer i forskrift om vern av Nordre Øyeren naturreservat, Enebakk, Fet og Rælingen kommuner, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1988-10-28-946</dd><dt class="dokid">DokumentID</dt><dd class="dokid">LTII/forskrift/1988-10-28-946</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 15</dd><dt class="dateInForce">I kraft fra</dt><dd class="dateInForce">1988-10-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1975-12-05-11</li></ul></dd><dt class="appliesTo">Gjelder for</dt><dd class="appliesTo">Enebakk, Fet og Rælingen kommuner, Akershus.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63</li><li>lov/1970-06-19-63/§8</li><li>lov/1970-06-19-63/§10</li><li>lov/1970-06-19-63/§21</li><li>lov/1970-06-19-63/§22</li><li>lov/1970-06-19-63/§23</li><li>forskrift/1987-07-03-572</li></ul></dd><dt class="dateOfPublication">Kunngjort</dt><dd class="dateOfPublication">1988-12-21</dd><dt class="titleShort">Korttittel</dt><dd class="titleShort">Endr. i forskrift om vern av Nordre Øyere</dd><dt class="title">Tittel</dt><dd class="title">Forskrift om endringer i forskrift om vern av Nordre Øyeren naturreservat, Enebakk, Fet og Rælingen kommuner, Akershus.</dd><dt class="refid">RefID</dt><dd class="refid">forskrift/1988-10-28-946</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om vern av Nordre Øyeren naturreservat, Enebakk, Fet og Rælingen kommuner, Akershus.</li></ul></dd></dl></header><main class="documentBody" data-lovdata-URL="LTII/forskrift/1988-10-28-946" id="dokument"><h1>Forskrift om endringer i forskrift om vern av Nordre Øyeren naturreservat, Enebakk, Fet og Rælingen kommuner, Akershus.</h1><article class="legalP" data-absoluteaddress="/ledd/1/" id="ledd-1">Miljøverndepartementet har 28. oktober 1988 i medhold av lov om naturvern av 19. juli 1970 nr. 63 §§ 8, 10, 21, 22 og 23 og kgl.res. av 3. juli 1987 nr. 572 om delegering av myndighet, endret forskrift av 5. desember 1975 om vern av Nordre Øyeren naturreservat, Enebakk, Fet og Rælingen kommuner, Akershus fylke.</article> <article class="defaultP" margin-top="true">Pkt. IV skal lyde:</article><article class="legalP" data-absoluteaddress="/ledd/2/" id="ledd-2">For reservatet gjelder følgende bestemmelser:</article><article class="marginIdArticle" data-partID="a1" data-absoluteaddress="/punkt/1/" id="punkt-1"><span class="data-marginOriginalId">1.</span><span class="miscHeadline"><i>Plante- og dyrelivet</i></span></article><article class="marginIdArticle" data-partID="a1.1" data-absoluteaddress="/punkt/2/" id="punkt-2"><span class="data-marginOriginalId">1.1.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Vegetasjon på land og i vann er fredet mot all skade og ødeleggelse som ikke følger av tillatt ferdsel eller annen virksomhet nevnt under punktene 4.7-8 og 5 nedenfor.</article></article><article class="marginIdArticle" data-partID="a1.2" data-absoluteaddress="/punkt/3/" id="punkt-3"><span class="data-marginOriginalId">1.2.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Ville pattedyr og fugler, herunder deres hi, reir, egg og unger, er fredet mot skade og ødeleggelse av enhver art. Departementet kan fastsette nærmere bestemmelser for jakt, herunder forby all jakt.</article></article><article class="marginIdArticle" data-partID="a1.3" data-absoluteaddress="/punkt/4/" id="punkt-4"><span class="data-marginOriginalId">1.3.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Nye plante- og dyrearter må ikke utsettes i området.</article></article><article class="marginIdArticle" data-partID="a2" data-absoluteaddress="/punkt/5/" id="punkt-5"><span class="data-marginOriginalId">2.</span><span class="miscHeadline"><i>Anleggsvirksomhet m.v.</i></span></article><article class="marginIdArticle" data-partID="a2.1" data-absoluteaddress="/punkt/6/" id="punkt-6"><span class="data-marginOriginalId">2.1.</span><article class="legalP" data-absoluteaddress="/punkt/6/ledd/1/" id="punkt-6-ledd-1">Oppføring av bygninger og anlegg, herunder veier og faste innretninger, samt legging av jordkabler er ikke tillatt. Nye luftledninger må ikke framføres over området.</article></article><article class="marginIdArticle" data-partID="a2.2" data-absoluteaddress="/punkt/7/" id="punkt-7"><span class="data-marginOriginalId">2.2.</span><article class="legalP" data-absoluteaddress="/punkt/7/ledd/1/" id="punkt-7-ledd-1">Inngrep i grunnen, herunder uttak av masse, oppfylling og tørrlegging er forbudt. Henlegging av avfall er ikke tillatt.</article></article><article class="marginIdArticle" data-partID="a3" data-absoluteaddress="/punkt/8/" id="punkt-8"><span class="data-marginOriginalId">3.</span><span class="miscHeadline"><i>Forurensninger</i></span></article><article class="marginIdArticle" data-partID="a3.1" data-absoluteaddress="/punkt/9/" id="punkt-9"><span class="data-marginOriginalId">3.1.</span><article class="legalP" data-absoluteaddress="/punkt/9/ledd/1/" id="punkt-9-ledd-1">Forsøpling, ny utføring av kloakk, utslipp av giftstoffer, oljeholdige væsker, bruk av kjemiske bekjempningsmidler og lignende er ikke tillatt.</article></article><article class="marginIdArticle" data-partID="a3.2" data-absoluteaddress="/punkt/10/" id="punkt-10"><span class="data-marginOriginalId">3.2.</span><article class="legalP" data-absoluteaddress="/punkt/10/ledd/1/" id="punkt-10-ledd-1">Gjødsling er bare tillatt på dyrket mark, slåtteland og kulturbeite.</article></article><article class="marginIdArticle" data-partID="a4" data-absoluteaddress="/punkt/11/" id="punkt-11"><span class="data-marginOriginalId">4.</span><span class="miscHeadline"><i>Ferdsel – Fiske</i></span></article><article class="marginIdArticle" data-partID="a4.1" data-absoluteaddress="/punkt/12/" id="punkt-12"><span class="data-marginOriginalId">4.1.</span><article class="legalP" data-absoluteaddress="/punkt/12/ledd/1/" id="punkt-12-ledd-1">Motorisert ferdsel til lands er forbudt.</article></article><article class="marginIdArticle" data-partID="a4.2" data-absoluteaddress="/punkt/13/" id="punkt-13"><span class="data-marginOriginalId">4.2.</span><article class="legalP" data-absoluteaddress="/punkt/13/ledd/1/" id="punkt-13-ledd-1">Nord for grenselinjen Gjellebekkvika Rundsand-Karte er høyest tillatt hastighet for motordrevne fartøyer til vanns 5 knop.</article></article><article class="marginIdArticle" data-partID="a4.3" data-absoluteaddress="/punkt/14/" id="punkt-14"><span class="data-marginOriginalId">4.3.</span><article class="legalP" data-absoluteaddress="/punkt/14/ledd/1/" id="punkt-14-ledd-1">Landing med luftfartøy og lavtflyging under 800 fot er forbudt i den isfrie del av året.</article></article><article class="marginIdArticle" data-partID="a4.4" data-absoluteaddress="/punkt/15/" id="punkt-15"><span class="data-marginOriginalId">4.4.</span><article class="legalP" data-absoluteaddress="/punkt/15/ledd/1/" id="punkt-15-ledd-1">Bruk av motoriserte modellfly i den isfrie del av året og bruk av motoriserte modellbåter er ikke tillatt.</article></article><article class="marginIdArticle" data-partID="a4.5" data-absoluteaddress="/punkt/16/" id="punkt-16"><span class="data-marginOriginalId">4.5.</span><article class="legalP" data-absoluteaddress="/punkt/16/ledd/1/" id="punkt-16-ledd-1">Det er båndtvang for hund hele året.</article></article> <article class="defaultP" margin-top="true">Pkt. 5.3. skal lyde:</article><article class="legalP" data-absoluteaddress="/ledd/3/" id="ledd-3"><i>Skjøtsel – Generelle unntak</i></article><article class="marginIdArticle" data-partID="a5.3.1" data-absoluteaddress="/punkt/17/" id="punkt-17"><span class="data-marginOriginalId">5.3.1.</span><article class="legalP" data-absoluteaddress="/punkt/17/ledd/1/" id="punkt-17-ledd-1">Skjøtsel som er nødvendig for å oppfylle formålet med fredningen skal utføres av forvaltningsmyndigheten eller av den forvaltningsmyndigheten bestemmer. Skjødselen skal skje etter plan godkjent av forvaltningsmyndighetene.</article></article><article class="marginIdArticle" data-partID="a5.3.2" data-absoluteaddress="/punkt/18/" id="punkt-18"><span class="data-marginOriginalId">5.3.2.</span><article class="legalP" data-absoluteaddress="/punkt/18/ledd/1/" id="punkt-18-ledd-1">Forvaltningsmyndighetene kan gjøre unntak fra fredningsbestemmelsene for vitenskapelige undersøkelser og arbeider av vesentlig samfunnsmessig betydning og i spesielle tilfeller, dersom det ikke strir mot formålet med fredningen.</article></article><article class="legalP" data-absoluteaddress="/ledd/4/" id="ledd-4">Disse endringer trer i kraft straks.</article></main></body></html>