<!DOCTYPE html><html lang="no"><head><title>Forskrift om freda sone i sjøen ved utlaupet av Strynselva, Stryn kommune, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:18</dd><dt class="legacyID">Datokode</dt><dd class="legacyID">FOR-1988-10-10-799</dd><dt class="dokid">DokumentID</dt><dd class="dokid">LTII/forskrift/1988-10-10-799</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 12</dd><dt class="dateInForce">I kraft fra</dt><dd class="dateInForce">1988-12-02 nr. 12</dd><dt class="appliesTo">Gjelder for</dt><dd class="appliesTo">Strynselva, Stryn kommune, Sogn og Fjordane.</dd><dt class="dateOfPublication">Kunngjort</dt><dd class="dateOfPublication">1988-11-02</dd><dt class="titleShort">Korttittel</dt><dd class="titleShort">Forskrift om freda sone i sjøen ved utlau</dd><dt class="title">Tittel</dt><dd class="title">Forskrift om freda sone i sjøen ved utlaupet av Strynselva, Stryn kommune, Sogn og Fjordane.</dd><dt class="refid">RefID</dt><dd class="refid">forskrift/1988-10-10-799</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om freda sone i sjøen ved utlaupet av Strynselva, Stryn kommune, Sogn og Fjordane.<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-10-10-799" id="dokument"><h1>Forskrift om freda sone i sjøen ved utlaupet av Strynselva, Stryn kommune, Sogn og Fjordane.</h1><article class="legalP" data-absoluteaddress="/ledd/1/" id="ledd-1">I medhald av lov om laksefisket og innlandsfisket av 6. mars 1964 § 68, jfr. kgl.res. 24. september 1965, har Direktoratet for naturforvaltning 10. oktober 1988 fastsett desse forskrifter for fisket utanfor munningen av Strynselva, Stryn kommune, Sogn og Fjordane fylke:</article><article class="legalArticle" data-lovdata-URL="LTII/forskrift/1988-10-10-799/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I tida frå og med 15. april til og med 30. september er alt fiske med kastenot, setjegarn og liknande reiskap, krokgarn, kilenot, lakseverp og liknande innretningar forbode i det området utanfor Strynselva, Stryn kommune, Sogn og Fjordane fylke, som går frå grensa mellom elv og sjø og ut til ei line dregen frå eit lite nes like innanfor Nedrebergkastet på nordvestsida av fjorden til Statens Havnevesen sin ring på Auseberget på søraustsida av fjorden. Fredningssona er merka.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Dette forbodet gjeld likevel ikkje fiske med kastenot med større moskevidde enn 5,8 cm, kilenot, lakseverp og liknande reiskapar i tida frå tysdag klokka 18 til fredag klokka 18, når slike reiskapar vart nytta før matrikkelrevisjonen etter lov frå 6. juni 1863, og det kan provast at det er teke omsyn til dette fisket ved auke i matrikkelskylda.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forbodet gjeld heller ikkje for fangst av sild og brisling med vanlege sild- og brislingsnøter som er minst 150 meter lange og 18 meter djupe, og som overalt har den vanlege moskevidda for slike nøter.</article></article><article class="legalArticle" data-lovdata-URL="LTII/forskrift/1988-10-10-799/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Brot på desse forskrifter er straffbart.</article></article><article class="legalArticle" data-lovdata-URL="LTII/forskrift/1988-10-10-799/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Denne forskrifta tek til å gjelde straks. Frå same tid blir Direktoratvedtak om det same frå 28. april 1966 sett ut or kraft.</article></article></main></body></html>