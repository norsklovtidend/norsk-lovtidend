<!DOCTYPE html><html lang="no"><head><title>Forskrift om frikommunevedtekter vedrørende kommunal miljøforvaltning, Steinkjer kommune, Nord-Trøndelag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:52</dd><dt class="legacyID">Datokode</dt><dd class="legacyID">FOR-1988-07-27-603</dd><dt class="dokid">DokumentID</dt><dd class="dokid">LTII/forskrift/1988-07-27-603</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 8</dd><dt class="dateInForce">I kraft fra</dt><dd class="dateInForce">1988-09-01</dd><dt class="appliesTo">Gjelder for</dt><dd class="appliesTo">Steinkjer kommune, Nord-Trøndelag</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li></ul></dd><dt class="dateOfPublication">Kunngjort</dt><dd class="dateOfPublication">1988-08-19</dd><dt class="titleShort">Korttittel</dt><dd class="titleShort">Forskrift om frikommunevedtekter vedrøren</dd><dt class="title">Tittel</dt><dd class="title">Forskrift om frikommunevedtekter vedrørende kommunal miljøforvaltning, Steinkjer kommune, Nord-Trøndelag</dd><dt class="refid">RefID</dt><dd class="refid">forskrift/1988-07-27-603</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter vedrørende kommunal miljøforvaltning, Steinkjer kommune, Nord-Trøndelag<ul class="tocSubUl"><li>I Virkeområde<ul class="tocSubUl"><li>§ 1.</li></ul></li><li>II Hovedutvalget for næringssaker, miljøvern og naturforvaltning<ul class="tocSubUl"><li>§ 2. Sammensetning</li><li>§ 3. Oppgaver</li></ul></li><li>III Saksbehandling<ul class="tocSubUl"><li>§ 4. Møterett. Forslagsrett</li><li>§ 5. Delegering</li></ul></li><li>IV Overprøving. Klage<ul class="tocSubUl"><li>§ 6. Formannskapets overprøvingsadgang</li><li>§ 7. Klage</li></ul></li><li>Forskjellige bestemmelser<ul class="tocSubUl"><li>§ 8. Ikrafttredelse</li><li>§ 9. Overgangsbestemmelse</li><li>§ 10. Lover og forskrifter det er gjort unntak fra</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1988-07-27-603" id="dokument"><h1>Forskrift om frikommunevedtekter vedrørende kommunal miljøforvaltning, Steinkjer kommune, Nord-Trøndelag</h1><article class="legalP" data-absoluteaddress="/ledd/1/" id="ledd-1">Godkjent 27. juli 1988 av Kommunal- og arbeidsdepartementet med hjemmel i § 5 i midlertidig lov om utvidet forsøksvirksomhet i kommuner og fylkeskommuner (frikommuner), jfr. kgl.res. av 6. mai 1988 nr. 191.</article><article class="legalP" data-absoluteaddress="/ledd/2/" id="ledd-2">Vedtatt av Steinkjer kommunestyre 23. mars 1988 med hjemmel i samme lov.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1988-07-27-603/KAPITTEL_1" data-partID="k1"><h2>I Virkeområde</h2><article class="legalArticle" data-lovdata-URL="LTII/forskrift/1988-07-27-603/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift om vedtekter gjelder etablering av et hovedutvalg for næringssaker, miljøvern og naturforvaltning i Steinkjer kommune.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1988-07-27-603/KAPITTEL_2" data-partID="k2"><h2>II Hovedutvalget for næringssaker, miljøvern og naturforvaltning</h2><article class="legalArticle" data-lovdata-URL="LTII/forskrift/1988-07-27-603/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Sammensetning</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Utvalget består av 11 medlemmer med varamedlemmer og velges av kommunestyret, fortrinnsvis blant kommunestyrets medlemmer og varamedlemmer. Minst ett av medlemmene bør være medlem av formannskapet.</article></article><article class="legalArticle" data-lovdata-URL="LTII/forskrift/1988-07-27-603/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Oppgaver</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Hovedutvalgets arbeidsområder er næringssaker, miljøvern og naturforvaltning, herunder en samordnet planlegging på disse saksområder.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Utvalget overtar den myndighet som etter lov og forskrift er tillagt følgende nemnder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/1/" id="kapittel-2-paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/1/ledd/1/" id="kapittel-2-paragraf-2-ledd-2-punkt-1-ledd-1">landbruksnemnda etter lov av 8. mars 1955 nr. 2 om tilskiping av jordbruk (jordlova),</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/2/" id="kapittel-2-paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/2/ledd/1/" id="kapittel-2-paragraf-2-ledd-2-punkt-2-ledd-1">viltnemnda etter lov av 29. mai 1981 nr. 38 om viltet,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/3/" id="kapittel-2-paragraf-2-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/3/ledd/1/" id="kapittel-2-paragraf-2-ledd-2-punkt-3-ledd-1">dyrevernsnemnda etter lov av 20. desember 1974 nr. 73 om dyrevern,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/4/" id="kapittel-2-paragraf-2-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/4/ledd/1/" id="kapittel-2-paragraf-2-ledd-2-punkt-4-ledd-1">innlandsfiskenemnda etter lov av 6. mars 1964 om laksefisket og innlandsfisket,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/2/paragraf/2/ledd/2/punkt/5/" id="kapittel-2-paragraf-2-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/2/paragraf/2/ledd/2/punkt/5/ledd/1/" id="kapittel-2-paragraf-2-ledd-2-punkt-5-ledd-1">friluftsnemnda etter lov av 28. juni 1957 nr. 16 om friluftslivet.</article></article></li></ul></article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Utvalget gis videre myndighet til å avgjøre søknad om konsesjon som gjelder boligtomt og tomt til fritidshus med areal ikke over 5 dekar, forretningstomt, industritomt, friarealer, idrettsanlegg og lignende areal når arealet ikke er større enn 15 dekar. Utvalget kan likevel ikke avgjøre saker om konsesjon til utenlandske statsborgere og heller ikke til selskaper, med mindre selskapet har:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/2/ledd/3/punkt/1/" id="kapittel-2-paragraf-2-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/2/ledd/3/punkt/1/ledd/1/" id="kapittel-2-paragraf-2-ledd-3-punkt-1-ledd-1">sete i Norge</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/2/ledd/3/punkt/2/" id="kapittel-2-paragraf-2-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/2/ledd/3/punkt/2/ledd/1/" id="kapittel-2-paragraf-2-ledd-3-punkt-2-ledd-1">helt norsk styre og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/2/ledd/3/punkt/3/" id="kapittel-2-paragraf-2-ledd-3-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/2/ledd/3/punkt/3/ledd/1/" id="kapittel-2-paragraf-2-ledd-3-punkt-3-ledd-1">minst 8/10-deler av grunnkapitalen er norsk.</article></article></li></ul></article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">I saker etter andre og tredje ledd er utvalget bundet av lovgivningen for de respektive områder, samt underlagt de respektive departementers instruksjonsmyndighet.</article><article class="legalP" data-absoluteaddress="/kapittel/2/paragraf/2/ledd/5/" id="kapittel-2-paragraf-2-ledd-5">Kommunen skal gi tilbakemeldinger til fylkeslandbruksstyret og Landbruksdepartementet om praktiseringen av konsesjonssaker. Tilbakemeldingene skal inneholde opplysninger om blant annet antall konsesjonssøknader, bolig/næringseiendom, areal og overdragelsessum.</article><article class="legalP" data-absoluteaddress="/kapittel/2/paragraf/2/ledd/6/" id="kapittel-2-paragraf-2-ledd-6">Etter nærmere avtale med Nord-Trøndelag fylkeskommune stilles til disposisjon for Steinkjer kommune tilsagnsrammer vedrørende distriktspolitiske virkemidler:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/2/ledd/6/punkt/1/" id="kapittel-2-paragraf-2-ledd-6-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/2/ledd/6/punkt/1/ledd/1/" id="kapittel-2-paragraf-2-ledd-6-punkt-1-ledd-1">tilskudd til undersøkelse og planlegging</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/2/ledd/6/punkt/2/" id="kapittel-2-paragraf-2-ledd-6-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/2/ledd/6/punkt/2/ledd/1/" id="kapittel-2-paragraf-2-ledd-6-punkt-2-ledd-1">tilskudd til markedsføring</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/2/ledd/6/punkt/3/" id="kapittel-2-paragraf-2-ledd-6-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/2/ledd/6/punkt/3/ledd/1/" id="kapittel-2-paragraf-2-ledd-6-punkt-3-ledd-1">tilskudd til produktutvikling</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/paragraf/2/ledd/6/punkt/4/" id="kapittel-2-paragraf-2-ledd-6-punkt-4"><span class="data-originalId">d)</span><article class="legalP" data-absoluteaddress="/kapittel/2/paragraf/2/ledd/6/punkt/4/ledd/1/" id="kapittel-2-paragraf-2-ledd-6-punkt-4-ledd-1">etableringsstipend</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/2/paragraf/2/ledd/6/punkt/5/" id="kapittel-2-paragraf-2-ledd-6-punkt-5"><span class="data-originalId">e)</span><article class="legalP" data-absoluteaddress="/kapittel/2/paragraf/2/ledd/6/punkt/5/ledd/1/" id="kapittel-2-paragraf-2-ledd-6-punkt-5-ledd-1">oppstartingstilskudd.</article></article></li></ul></article><article class="legalP" data-absoluteaddress="/kapittel/2/paragraf/2/ledd/7/" id="kapittel-2-paragraf-2-ledd-7">Kommunestyret kan helt eller delvis overdra myndighet og oppgaver vedrørende disponeringen av slike tilsagnsrammer til formannskapet eller hovedutvalget for næringssaker, miljøvern og naturforvaltning.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1988-07-27-603/KAPITTEL_3" data-partID="k3"><h2>III Saksbehandling</h2><article class="legalArticle" data-lovdata-URL="LTII/forskrift/1988-07-27-603/§4" data-name="§4" data-partID="§4" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Møterett. Forslagsrett</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Lederen for avdelingen for næringssaker, miljøvern og naturforvaltning eller dennes stedfortreder har sekretariatsfunksjonen for hovedutvalget, og har møterett og -plikt, samt talerett.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Lederen eller dennes stedfortreder har også forslagsrett for utvalget i saker som nevnt i § 3.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">De statlige landbruksetater i kommunen forbereder og avgir forslag til vedtak for hovedutvalget når dette behandler saker som landbruksnemnd, jf. forskrifter fra fylkeslandbruksstyrene og landbruksnemndene av 12. desember 1980 § 4.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Saksforberedelse og utforming av forslag skjer i samråd med det kommunale sekretariat for hovedutvalget under ledelse av administrativ leder. Den ansatte i landbruksetaten som har ansvaret for å fremme forslaget, jf. forskriftene av 12. desember 1980 § 4, har rett og plikt til å møte i hovedutvalget og foredra saken.</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5">Tilsvarende ordning gjelder når hovedutvalget behandler saker som viltnemnd og dyrevernsnemnd, d.v.s. at veterinær har møterett når hovedutvalget behandler saker etter viltnemnd og dyrevernsnemnd.</article></article><article class="legalArticle" data-lovdata-URL="LTII/forskrift/1988-07-27-603/§5" data-name="§5" data-partID="§5" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Delegering</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Kommunestyrets myndighet etter lov av 31. mai 1974 nr. 19 om konsesjon og om forkjøpsrett for det offentlige ved erverv av fast eiendom (konsesjonsloven) som ikke reguleres av denne forskrift kan overdras til finansrådmannen. Unntatt fra dette er myndighet om kommunal forkjøpsrett.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Utvalget kan delegere sin myndighet etter § 3 til administrasjonen.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1988-07-27-603/KAPITTEL_4" data-partID="k4"><h2>IV Overprøving. Klage</h2><article class="legalArticle" data-lovdata-URL="LTII/forskrift/1988-07-27-603/§6" data-name="§6" data-partID="§6" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Formannskapets overprøvingsadgang</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Utvalgets vedtak i saker etter § 3 kan bringes inn for formannskapet til avgjørelse dersom minst to av medlemmene, ordføreren og finansrådmannen krever det.</article></article><article class="legalArticle" data-lovdata-URL="LTII/forskrift/1988-07-27-603/§7" data-name="§7" data-partID="§7" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Vedtak gjort av utvalget eller formannskapet, jfr. § 6, i medhold av § 3 kan påklages etter bestemmelsene i vedkommende særlov med eventuelle forskrifter og i samsvar med forvaltningslovens bestemmelser så langt disse passer.</article></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1988-07-27-603/KAPITTEL_5" data-partID="k5"><h2>Forskjellige bestemmelser</h2><article class="legalArticle" data-lovdata-URL="LTII/forskrift/1988-07-27-603/§8" data-name="§8" data-partID="§8" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Denne forskrift om vedtekter trer i kraft 1. september 1988 og gjelder til 1. januar 1991.</article></article><article class="legalArticle" data-lovdata-URL="LTII/forskrift/1988-07-27-603/§9" data-name="§9" data-partID="§9" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsbestemmelse</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Denne forskrift om vedtekter får anvendelse også for saker etter § 3 som er til behandling (uttalelse) i kommunen på ikrafttredelsestidspunktet.</article></article><article class="legalArticle" data-lovdata-URL="LTII/forskrift/1988-07-27-603/§10" data-name="§10" data-partID="§10" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Lover og forskrifter det er gjort unntak fra</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Denne forskrift om vedtekter kommer i stedet for følgende bestemmelser:</article> <article class="defaultP" margin-top="true"><i>Vedtektene § 3</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/3/ledd/1/punkt/1/" id="kapittel-5-paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/paragraf/3/ledd/1/punkt/1/ledd/1/" id="kapittel-5-paragraf-3-ledd-1-punkt-1-ledd-1">lov om tilskiping av jordbruk av 18. mars 1955 nr. 2 § 3 første ledd og § 5,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/3/ledd/1/punkt/2/" id="kapittel-5-paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/paragraf/3/ledd/1/punkt/2/ledd/1/" id="kapittel-5-paragraf-3-ledd-1-punkt-2-ledd-1">lov om viltet av 29. mai 1981 nr. 38 § 4 første ledd pkt. 3,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/3/ledd/1/punkt/3/" id="kapittel-5-paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/5/paragraf/3/ledd/1/punkt/3/ledd/1/" id="kapittel-5-paragraf-3-ledd-1-punkt-3-ledd-1">lov om dyrevern av 20. desember 1974 nr. 73 § 23,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/3/ledd/1/punkt/4/" id="kapittel-5-paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/5/paragraf/3/ledd/1/punkt/4/ledd/1/" id="kapittel-5-paragraf-3-ledd-1-punkt-4-ledd-1">lov om laksefisket og innlandsfisket av 6. mars 1964 § 7,</article></article></li></ul></article> <article class="defaultP" margin-top="true"><i>Vedtektene § 3 og 5</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/3/ledd/1/punkt/5/" id="kapittel-5-paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/5/paragraf/3/ledd/1/punkt/5/ledd/1/" id="kapittel-5-paragraf-3-ledd-1-punkt-5-ledd-1">forskrifter av 13. desember 1974 og bestemmelser av 20. januar 1984 om delegering til kommunestyrene og fylkeslandbruksstyrene av myndighet i henhold til konsesjonloven og lov om odelsrett og åsetesretten.</article></article></li></ul></article></article></section></main></body></html>