<!DOCTYPE html><html lang="no"><head><title>Forskrift om frikommunevedtekter vedrørende landbruks- og naturforvaltningsnemnd og visse konsesjonssaker, Dovre kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-1988-08-19-725</dd><dt class="dokid">DokumentID</dt><dd class="dokid">LTII/forskrift/1988-08-19-725</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 11</dd><dt class="dateInForce">I kraft fra</dt><dd class="dateInForce">0000-09-01</dd><dt class="appliesTo">Gjelder for</dt><dd class="appliesTo">Dovre kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li></ul></dd><dt class="dateOfPublication">Kunngjort</dt><dd class="dateOfPublication">1988-10-05</dd><dt class="titleShort">Korttittel</dt><dd class="titleShort">Forskrift om frikommunevedtekter vedrøren</dd><dt class="title">Tittel</dt><dd class="title">Forskrift om frikommunevedtekter vedrørende landbruks- og naturforvaltningsnemnd og visse konsesjonssaker, Dovre kommune, Oppland.</dd><dt class="refid">RefID</dt><dd class="refid">forskrift/1988-08-19-725</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter vedrørende landbruks- og naturforvaltningsnemnd og visse konsesjonssaker, Dovre kommune, Oppland.<ul class="tocSubUl"><li>I. Landbruks- og naturforvaltningsnemnd<ul class="tocSubUl"><li>§ 1. Sammensetning.</li><li>§ 2. Oppgaver</li><li>§ 3. Delegering</li><li>§ 4. Saksbehandling</li><li>§ 5. Godtgjørelse</li><li>§ 6. Klage</li></ul></li><li>II. Behandling og avgjørelse av visse konsesjonssaker<ul class="tocSubUl"><li>§ 7. Virkeområde</li><li>§ 8. Avgjørelsesorgan</li><li>§ 9. Klage</li><li>§ 10. Forholdet til konsesjonsloven</li></ul></li><li>III. Forskjellige bestemmelser<ul class="tocSubUl"><li>§ 11. Instruksjon</li><li>§ 12. Informasjon</li><li>§ 13. Ikrafttredelse</li><li>§ 14. Overgangsbestemmelse</li><li>§ 15. Lover og forskrifter det er gjort unntak fra</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1988-08-19-725" id="dokument"><h1>Forskrift om frikommunevedtekter vedrørende landbruks- og naturforvaltningsnemnd og visse konsesjonssaker, Dovre kommune, Oppland.</h1><article class="legalP" data-absoluteaddress="/ledd/1/" id="ledd-1">Godkjent 19. august 1988 av Kommunal- og arbeidsdepartementet med hjemmel i § 5 i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner), jfr. kgl.res. av 6. mai 1988 nr. 191.</article><article class="legalP" data-absoluteaddress="/ledd/2/" id="ledd-2">Vedtatt av Dovre kommunestyre 21. juni 1988 med hjemmel i samme lov.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1988-08-19-725/KAPITTEL_1" data-partID="k1"><h2>I. Landbruks- og naturforvaltningsnemnd</h2><article class="legalArticle" data-lovdata-URL="LTII/forskrift/1988-08-19-725/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Sammensetning.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Landbruks- og naturforvaltningsnemnda består av syv medlemmer.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Distriktsveterinæren, eller annen veterinær utpekt av Landbruksdepartementet, tiltrer utvalget ved behandling av saker etter dyrevernloven.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Minst tre av medlemmene bør ha praktisk erfaring fra husdyrhold og dyrestell.</article></article><article class="legalArticle" data-lovdata-URL="LTII/forskrift/1988-08-19-725/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Oppgaver</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Nemnda skal ha den myndighet som etter lov og forskrifter er tillagt følgende nemnder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">landbruksnemnda etter lov av 8. mars 1955 nr. 2 om tilskiping av jordbruk (jordlova),</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">innlandsfiskenemnda etter lov av 6.mars 1964 om laksefiske og innlandsfisket,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">dyrevernnemnda etter lov av 20. desember 1974 nr. 73 om dyrevern,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1">viltnemnda etter lov av 29. mai 1981 nr. 38 om viltet.</article></article></li></ul></article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Nemnda gis videre myndighet til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/2/punkt/1/" id="kapittel-1-paragraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/2/punkt/1/ledd/1/" id="kapittel-1-paragraf-2-ledd-2-punkt-1-ledd-1">å ta avgjørelser etter jordloven §§ 54 og 55 samt skogbruksloven § 50 i saker som gjelder tomter inntil to dekar til bolig og fritidshus,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/2/punkt/2/" id="kapittel-1-paragraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/2/punkt/2/ledd/1/" id="kapittel-1-paragraf-2-ledd-2-punkt-2-ledd-1">å avgi endelig uttalelse i saker vedrørende reguleringsplaner når planen er i samsvar med arealbruken fastlagt i stadfestet kommune- eller kommunedelplan, samt avgi endelig uttalelse i saker som gjelder mindre vesentlige reguleringsendringer i reguleringsplanen.</article></article></li></ul></article></article><article class="legalArticle" data-lovdata-URL="LTII/forskrift/1988-08-19-725/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Delegering</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Landbruks- og naturforvaltningsnemnda kan delegere sin myndighet etter annet ledd til herredsagronomen eller herredsskogmesteren.</article></article><article class="legalArticle" data-lovdata-URL="LTII/forskrift/1988-08-19-725/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Saksbehandling</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Sekretariatsfunksjonen i saker etter vilt-, dyrevern- og laksefiske- og innlandsfiskeloven tillegges herredsagronomen og/eller herredsskogmesteren.</article></article><article class="legalArticle" data-lovdata-URL="LTII/forskrift/1988-08-19-725/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Godtgjørelse</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Det gjøres ingen endringer i gjeldende bestemmelser om godtgjørelse etter de lover som er nevnt i § 2.</article></article><article class="legalArticle" data-lovdata-URL="LTII/forskrift/1988-08-19-725/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Vedtak gjort av landbruks- og naturforvaltningsnemnda i medhold av § 2 første ledd kan påklages etter bestemmelsene i vedkommende særlov med eventuelle forskrifter og i samsvar med forvaltningslovens bestemmelser.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Vedtak gjort i medhold av § 2 annet ledd bokstav a) kan påklages til fylkeslandbruksstyret.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1988-08-19-725/KAPITTEL_2" data-partID="k2"><h2>II. Behandling og avgjørelse av visse konsesjonssaker</h2><article class="legalArticle" data-lovdata-URL="LTII/forskrift/1988-08-19-725/§7" data-name="§7" data-partID="§7" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Avgjørelsesmyndigheten i konsesjonssaker etter § 2 første ledd, jfr. §§ 3 og 4 i lov av 31. mai 1974 nr. 19 om konsesjon og om forkjøpsrett for det offentlige ved erverv og fast eiendom (konsesjonsloven) legges til Dovre kommune for søknader vedrørende:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">ubebygd areal inntil 5 dekar,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">bebygd eiendom inntil 15 dekar og som ikke er landbrukseiendom.</article></article></li></ul></article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Det kan likevel ikke avgjøres saker om konsesjon etter første ledd til utenlandske statsborgere og heller ikke til selskaper, med mindre selskapet har:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/2/punkt/1/" id="kapittel-2-paragraf-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/2/punkt/1/ledd/1/" id="kapittel-2-paragraf-1-ledd-2-punkt-1-ledd-1">sete i Norge</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/2/punkt/2/" id="kapittel-2-paragraf-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/2/punkt/2/ledd/1/" id="kapittel-2-paragraf-1-ledd-2-punkt-2-ledd-1">helt norsk styre og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/1/ledd/2/punkt/3/" id="kapittel-2-paragraf-1-ledd-2-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/1/ledd/2/punkt/3/ledd/1/" id="kapittel-2-paragraf-1-ledd-2-punkt-3-ledd-1">minst 8/10-deler av grunnkapitalen er norsk.</article></article></li></ul></article></article><article class="legalArticle" data-lovdata-URL="LTII/forskrift/1988-08-19-725/§8" data-name="§8" data-partID="§8" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Avgjørelsesorgan</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Avgjørelsesmyndigheten for saker nevnt i § 7 legges til kommunestyret med adgang til å overføre denne myndighet til formannskapet.</article></article><article class="legalArticle" data-lovdata-URL="LTII/forskrift/1988-08-19-725/§9" data-name="§9" data-partID="§9" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Kommunens vedtak i konsesjonssaker etter § 7 kan påklages til fylkeslandbruksstyret etter forvaltningslovens bestemmelser.</article></article><article class="legalArticle" data-lovdata-URL="LTII/forskrift/1988-08-19-725/§10" data-name="§10" data-partID="§10" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forholdet til konsesjonsloven</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Konsesjonslovens bestemmelser gjelder for øvrig med de unntak som fremgår av denne forskrift om vedtekter.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1988-08-19-725/KAPITTEL_3" data-partID="k3"><h2>III. Forskjellige bestemmelser</h2><article class="legalArticle" data-lovdata-URL="LTII/forskrift/1988-08-19-725/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Instruksjon</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">I saker etter §§ 2 og 7 er nemnda bundet av lovgivningen for de respektive områder, samt underlagt de respektive departementers instruksjonsmyndighet.</article></article><article class="legalArticle" data-lovdata-URL="LTII/forskrift/1988-08-19-725/§12" data-name="§12" data-partID="§12" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Informasjon</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Kommunen skal gi tilbakemeldinger til fylkeslandbruksstyret og Landbruksdepartementet om praktiseringen av saker etter jord- og konsesjonslovgivningen.</article></article><article class="legalArticle" data-lovdata-URL="LTII/forskrift/1988-08-19-725/§13" data-name="§13" data-partID="§13" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Denne forskrift om vedtekter trer i kraft 1. september og gjelder til 1. januar 1991.</article></article><article class="legalArticle" data-lovdata-URL="LTII/forskrift/1988-08-19-725/§14" data-name="§14" data-partID="§14" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overgangsbestemmelse</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Denne forskrift om vedtekter får ikke anvendelse for saker etter §§ 2 og 7 som er til behandling/uttalelse i kommunen på ikrafttredelsestidspunktet.</article></article><article class="legalArticle" data-lovdata-URL="LTII/forskrift/1988-08-19-725/§15" data-name="§15" data-partID="§15" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Lover og forskrifter det er gjort unntak fra</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Denne forskrift om vedtekter kommer i stedet for følgende bestemmelser:</article> <article class="defaultP" margin-top="true"><i>Vedtektene § 2</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/5/ledd/1/punkt/1/" id="kapittel-3-paragraf-5-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/5/ledd/1/punkt/1/ledd/1/" id="kapittel-3-paragraf-5-ledd-1-punkt-1-ledd-1">lov om tilskiping av jordbruk av 18. mars 1955 nr. 2 § 3 første ledd og § 5,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/5/ledd/1/punkt/2/" id="kapittel-3-paragraf-5-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/5/ledd/1/punkt/2/ledd/1/" id="kapittel-3-paragraf-5-ledd-1-punkt-2-ledd-1">lov om viltet av 29. mai 1981 nr. 38 § 4 første ledd pkt. 3,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/5/ledd/1/punkt/3/" id="kapittel-3-paragraf-5-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/5/ledd/1/punkt/3/ledd/1/" id="kapittel-3-paragraf-5-ledd-1-punkt-3-ledd-1">lov om dyrevern av 20. desember 1974 nr. 73 § 23,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/5/ledd/1/punkt/4/" id="kapittel-3-paragraf-5-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/5/ledd/1/punkt/4/ledd/1/" id="kapittel-3-paragraf-5-ledd-1-punkt-4-ledd-1">lov om laksefisket og innlandsfisket av 6. mars 1964 § 7.</article></article></li></ul></article> <article class="defaultP" margin-top="true"><i>Vedtektene § 7</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/5/ledd/1/punkt/5/" id="kapittel-3-paragraf-5-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/3/paragraf/5/ledd/1/punkt/5/ledd/1/" id="kapittel-3-paragraf-5-ledd-1-punkt-5-ledd-1">lov om konsesjon og om forkjøpsrett for det offentlige ved erverv av fast eiendom (konsesjonsloven) § 2.</article></article></li></ul></article></article></section></main></body></html>