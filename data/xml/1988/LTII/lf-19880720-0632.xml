<!DOCTYPE html><html lang="no"><head><title>Forskrift for offentlige friluftsområder i Kragerøskjærgården, Kragerø kommune, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:49</dd><dt class="legacyID">Datokode</dt><dd class="legacyID">FOR-1988-07-20-632</dd><dt class="dokid">DokumentID</dt><dd class="dokid">LTII/forskrift/1988-07-20-632</dd><dt class="publishedIn">Publisert i</dt><dd class="publishedIn">Avd II 1988 Nr. 9</dd><dt class="dateInForce">I kraft fra</dt><dd class="dateInForce">1988-09-30 nr. 9</dd><dt class="appliesTo">Gjelder for</dt><dd class="appliesTo">Kragerø kommune, Telemark.</dd><dt class="basedOn">Hjemmel</dt><dd class="basedOn"><ul><li>lov/1957-06-28-16/§15</li></ul></dd><dt class="dateOfPublication">Kunngjort</dt><dd class="dateOfPublication">1988-08-30</dd><dt class="titleShort">Korttittel</dt><dd class="titleShort">Forskrift for offentlige friluftsområder</dd><dt class="title">Tittel</dt><dd class="title">Forskrift for offentlige friluftsområder i Kragerøskjærgården, Kragerø kommune, Telemark.</dd><dt class="refid">RefID</dt><dd class="refid">forskrift/1988-07-20-632</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for offentlige friluftsområder i Kragerøskjærgården, Kragerø kommune, Telemark.</li></ul></dd></dl></header><main class="documentBody" data-lovdata-URL="LTII/forskrift/1988-07-20-632" id="dokument"><h1>Forskrift for offentlige friluftsområder i Kragerøskjærgården, Kragerø kommune, Telemark.</h1><article class="legalP" data-absoluteaddress="/ledd/1/" id="ledd-1">Kragerø kommunestyre har 22. mars 1988 i medhold av § 15 i friluftsloven av 28. juni 1957 nr. 16 gitt følgende forskrift for ferdsel og atferd i de offentlige friluftsområdene i Kragerøskjærgården. Stadfestet av fylkesmannen i Telemark av 20. juli 1988.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Enhver som ferdes i områdene skal opptre varsomt og ikke volde skade på naturen.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Områdene skal holdes ryddige og fri for søppel. Avfall legges i de oppsatte søppelstativene. Alle områder bør forlates i en slik stand som man selv ønsker å finne dem.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Motorisert kjøring på land er forbudt. Denne bestemmelsen gjelder ikke nødvendig transport i forbindelse med utrykking, renovasjon og forvaltning av områdene, samt for kjøring med tillatelse fra grunneier eller rettighetshaver. Videre gjelder ikke denne bestemmelsen for transport av funksjonshemmede på opparbeidede veier.</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Parkering av biler, motorsykler og andre motorkjøretøyer er bare tillatt på avsatte plasser for parkering.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Det er ikke tillatt å sette opp telt eller campingvogn på friluftsområdene eller på parkeringsplasser i tilknytning til disse. Havnefogden i Kragerø kan gi tillatelse til telting på anviste plasser.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Bruk av åpen ild og bålbrenning er ikke tillatt utenom på anviste plasser.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Bryggene i områdene er oppsatt for å bedre mulighetene for fortøyning og ilandstigning for dagsturister, og særlig med tanke for eldre og funksjonshemmede brukere av friluftsområdene. Havnefogden kan reservere en del av bryggen for iland- og ombordstigning i forbindelse med forvaltning av friluftsområdene. Havnefogden kan også gi regler for maksimal båtstørrelse og liggetid.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">Hunder skal holdes i bånd fra 1. april – 20. august.</article></article></li><li data-li-identifier="8." data-name="8."><article class="listArticle" data-absoluteaddress="/ledd/1/punkt/8/" id="ledd-1-punkt-8"><span class="data-originalId">8.</span><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">All jakt i områdene er forbudt.</article></article></li><li data-li-identifier="9." data-name="9."><article class="listArticle" data-absoluteaddress="/ledd/1/punkt/9/" id="ledd-1-punkt-9"><span class="data-originalId">9.</span><article class="legalP" data-absoluteaddress="/ledd/1/punkt/9/ledd/1/" id="ledd-1-punkt-9-ledd-1">Dispensasjon fra disse bestemmelsene kan i spesielle tilfelle gis av Havnefogden i Kragerø, med unntak av bestemmelsene i punkt 5, som gis av brannsjefen i Kragerø.</article></article></li><li data-li-identifier="10." data-name="10."><article class="listArticle" data-absoluteaddress="/ledd/1/punkt/10/" id="ledd-1-punkt-10"><span class="data-originalId">10.</span><article class="legalP" data-absoluteaddress="/ledd/1/punkt/10/ledd/1/" id="ledd-1-punkt-10-ledd-1">Brudd på bestemmelsene kan medføre bortvisning eller anmeldelse i samsvar med gjeldende rettsregler for det enkelte tilfellet.</article></article></li></ul></article></main></body></html>