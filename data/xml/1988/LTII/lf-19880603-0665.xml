<!DOCTYPE html><html lang="no"><head><title>Forskrift om konsesjonsbestemmelser for visning og omsetning av film og videogram, Dyrøy kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1988-06-03-665</dd><dt class="dokid">DokumentID</dt><dd class="dokid">LTII/forskrift/1988-06-03-665</dd><dt class="ministry">Departement</dt><dd class="ministry"><ul><li>KD</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 10</dd><dt class="appliesTo">Gjelder for</dt><dd class="appliesTo">Dyrøy kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1988-05-20-34/§2-1</li><li>forskrift/1987-12-07-998</li></ul></dd><dt class="dateOfPublication">Kunngjort</dt><dd class="dateOfPublication">1988-09-09</dd><dt class="titleShort">Korttittel</dt><dd class="titleShort">Forskrift om konsesjonsbestemmelser for v</dd><dt class="title">Tittel</dt><dd class="title">Forskrift om konsesjonsbestemmelser for visning og omsetning av film og videogram, Dyrøy kommune, Troms.</dd><dt class="refid">RefID</dt><dd class="refid">forskrift/1988-06-03-665</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsbestemmelser for visning og omsetning av film og videogram, Dyrøy kommune, Troms.<ul class="tocSubUl"><li>§ 1. Bestemmelsenes virkeområde</li><li>§ 2. Unntak fra konsesjonsplikt</li><li>§ 3. Konsesjonsmyndighet/ankeinstans</li><li>§ 4. Generelle konsesjonsbestemmelser</li><li>§ 5. Spesielle konsesjonsbestemmelser</li><li>§ 6. Konsesjonens gyldighetstid/oppsigelsestid/fornying</li><li>§ 7. Ikrafttredelse av konsesjonsbestemmelser</li></ul></li></ul></dd></dl></header><main class="documentBody" data-lovdata-URL="LTII/forskrift/1988-06-03-665" id="dokument"><h1>Forskrift om konsesjonsbestemmelser for visning og omsetning av film og videogram, Dyrøy kommune, Troms.</h1><article class="legalP" data-absoluteaddress="/ledd/1/" id="ledd-1">Gitt av Dyrøy kommunestyre 3. juni 1988 med hjemmel i lov av 20. mai 1988 nr. 34 og § 2-1 i Kultur- og vitenskapsdepartementets forskrift av 7. desember 1987 nr. 998 om film og videogram.</article><article class="legalArticle" data-lovdata-URL="LTII/forskrift/1988-06-03-665/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Bestemmelsenes virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Konsesjonsbestemmelsene gjelder både privat og kommunal virksomhet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Konsesjon fra Dyrøy kommune trenger den som i næring skal bedrive framvisning eller omsetning av film eller videogram innenfor kommunens grenser.</article></article><article class="legalArticle" data-lovdata-URL="LTII/forskrift/1988-06-03-665/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra konsesjonsplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Unntatt fra bestemmelsene i § 1 er de som utenfor næring driver slik virksomhet, som f.eks. i forbindelse med demonstrasjon av produkt, informasjonsprogram og reklame for varer og tjenester der det ikke kreves særskilt betaling for framvisningen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Konsesjonsfritak betyr ikke at ulovlige filmer kan vises.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Offentlig bibliotek trenger ikke konsesjon.</article></article><article class="legalArticle" data-lovdata-URL="LTII/forskrift/1988-06-03-665/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Konsesjonsmyndighet/ankeinstans</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hovedutvalg for kultur er konsesjonsmyndighet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Avslag på konsesjonssøknad eller vedtak om å inndra konsesjon, jf. denne forskrifts § 5h, kan ankes inn for kommunestyret.</article></article><article class="legalArticle" data-lovdata-URL="LTII/forskrift/1988-06-03-665/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle konsesjonsbestemmelser</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Konsesjonsmyndigheten kan ikke sette generelt forbud mot omsetning av videogram, med mindre kommunen vedtar monopol på slik omsetning i egen regi.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Regulert åpningstid kan ikke pålegges utleier av videogram, med mindre utleie foregår i lokaler der det også foregår virksomhet som er regulert i lov av 26. april 1985 nr. 20 om åpningstider.</article></article></li></ul></article><article class="legalArticle" data-lovdata-URL="LTII/forskrift/1988-06-03-665/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Spesielle konsesjonsbestemmelser</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">a.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Videogramutleie skal kun foregå over disk (f.eks. ikke ved hjelp av automater etc.).</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">b.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Videogram til utleie skal ha påført «tilrådd aldersgrense».</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">c.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Videogram skal ikke utleies til personer som er under den tilrådde alder for vedkommende film.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">d.</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Konsesjon for omsetning/utleie av videogram skal ikke gis til personer under 18 år.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/5/punkt/5/" id="paragraf-5-punkt-5"><span class="data-originalId">e.</span><article class="legalP" data-absoluteaddress="/paragraf/5/punkt/5/ledd/1/" id="paragraf-5-punkt-5-ledd-1">Konsesjonssøker må inneha ren vandel.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/5/punkt/6/" id="paragraf-5-punkt-6"><span class="data-originalId">f.</span><article class="legalP" data-absoluteaddress="/paragraf/5/punkt/6/ledd/1/" id="paragraf-5-punkt-6-ledd-1">Utvalget av film må være godt, og spesielt må det etterstrebes tilbud av barnefilmer og norske filmer.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/5/punkt/7/" id="paragraf-5-punkt-7"><span class="data-originalId">g.</span><article class="legalP" data-absoluteaddress="/paragraf/5/punkt/7/ledd/1/" id="paragraf-5-punkt-7-ledd-1">Konsesjon gis til person, slik at skifter et foretak eier eller leder, må det fremmes ny konsesjonssøknad.</article></article></li><li data-li-identifier="h." data-name="h."><article class="listArticle" data-absoluteaddress="/paragraf/5/punkt/8/" id="paragraf-5-punkt-8"><span class="data-originalId">h.</span><article class="legalP" data-absoluteaddress="/paragraf/5/punkt/8/ledd/1/" id="paragraf-5-punkt-8-ledd-1">Brudd på disse bestemmelsene kan medføre tap av konsesjon.</article></article></li></ul></article><article class="legalArticle" data-lovdata-URL="LTII/forskrift/1988-06-03-665/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Konsesjonens gyldighetstid/oppsigelsestid/fornying</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Konsesjonens gyldighetstid settes til 5 år og konsesjonsinnehaveren må sørge for å sende fornyet søknad innen gyldighetstidens utløp.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Konsesjonsmyndigheten kan tilbakekalle konsesjonen ved misligholdelse av loven, forskrifter til loven eller konsesjonsbestemmelsene.</article></article><article class="legalArticle" data-lovdata-URL="LTII/forskrift/1988-06-03-665/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse av konsesjonsbestemmelser</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft en måned etter at den er kunngjort i Norsk Lovtidend.</article></article></main></body></html>