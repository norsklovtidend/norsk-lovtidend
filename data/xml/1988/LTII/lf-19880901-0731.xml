<!DOCTYPE html><html lang="no"><head><title>Forskrift om dekning av reise- og oppholdsutgifter ved ambulant spesialisttjeneste i Nord-Norge og visse andre distrikter, Nordland, Troms og Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:12</dd><dt class="legacyID">Datokode</dt><dd class="legacyID">FOR-1988-09-01-731</dd><dt class="dokid">DokumentID</dt><dd class="dokid">LTII/forskrift/1988-09-01-731</dd><dt class="ministry">Departement</dt><dd class="ministry"><ul><li>SO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 11</dd><dt class="dateInForce">I kraft fra</dt><dd class="dateInForce">1988-09-01</dd><dt class="appliesTo">Gjelder for</dt><dd class="appliesTo">Nord-Norge og visse andre distrikter</dd><dt class="dateOfPublication">Kunngjort</dt><dd class="dateOfPublication">1988-10-05</dd><dt class="titleShort">Korttittel</dt><dd class="titleShort">Forskrift om dekning av reise- og oppho</dd><dt class="title">Tittel</dt><dd class="title">Forskrift om dekning av reise- og oppholdsutgifter ved ambulant spesialisttjeneste i Nord-Norge og visse andre distrikter, Nordland, Troms og Finnmark.</dd><dt class="refid">RefID</dt><dd class="refid">forskrift/1988-09-01-731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dekning av reise- og oppholdsutgifter ved ambulant spesialisttjeneste i Nord-Norge og visse andre distrikter, Nordland, Troms og Finnmark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-09-01-731" id="dokument"><h1>Forskrift om dekning av reise- og oppholdsutgifter ved ambulant spesialisttjeneste i Nord-Norge og visse andre distrikter, Nordland, Troms og Finnmark.</h1><article class="legalP" data-absoluteaddress="/ledd/1/" id="ledd-1">I medhold av lov 17. juni 1966 nr. 12 om folketrygd § 2-6 nr. 3 siste ledd har Sosialdepartementet 1. september 1988 fastsatt følgende nye forskrifter:</article><article class="legalArticle" data-lovdata-URL="LTII/forskrift/1988-09-01-731/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">I Finnmark, Troms og Nordland fylkeskommuner kan det i særlige tilfelle ytes reise- og oppholdsgodtgjørelse til legespesialist og kjeveortoped ved reise til og fra faste behandlingssteder i distriktene (ambulant spesialisttjeneste).</article><article class="legalP" data-absoluteaddress="/paragraf/1/punkt/1/ledd/2/" id="paragraf-1-punkt-1-ledd-2">Godtgjørelse kan bare ytes dersom den ambulante spesialisttjenesten er godkjent og organisert av fylkeskommunen.</article><article class="legalP" data-absoluteaddress="/paragraf/1/punkt/1/ledd/3/" id="paragraf-1-punkt-1-ledd-3">Godtgjørelse til ambulant spesialisttjeneste i Nord-Norge, ytes vanligvis kun til legespesialist og kjeveortoped bosatt i Nord-Norge eller Trøndelag. Dersom det er mangel på spesialister her, kan Rikstrygdeverket godkjenne at det ytes godtgjørelse til spesialister bosatt annet sted i Norge.</article><article class="legalP" data-absoluteaddress="/paragraf/1/punkt/1/ledd/4/" id="paragraf-1-punkt-1-ledd-4">Det er et vilkår for godtgjørelse fra folketrygden at en ordning med ambulant spesialisttjeneste ikke skal medføre merutgifter for trygden i forhold til pasientenes alternative reiseutgifter til et fjernere sted.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Departementet kan etter søknad i særlige tilfelle gi andre fylkeskommuner utenom Nord-Norge tilsvarende rett til refusjon for reise- og oppholdsutgifter fra folketrygden som nevnt under punkt 1 foran, der dette er hensiktsmessig.</article><article class="legalP" data-absoluteaddress="/paragraf/1/punkt/2/ledd/2/" id="paragraf-1-punkt-2-ledd-2">Godtgjørelse til ambulant spesialisttjeneste i fylkeskommuner utenom Nord-Norge, ytes kun til spesialister bosatt i den aktuelle fylkeskommunen.</article></article></li></ul></article><article class="legalArticle" data-lovdata-URL="LTII/forskrift/1988-09-01-731/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fylkeskommunene i Finnmark, Troms og Nordland, må godtgjøre overfor trygdekontoret der fylkeskommunens administrasjon har kontor, at vilkårene under § 1 nr. 1 er til stede.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fylkeskommuner utenom Nord-Norge må ved søknad til departementet begrunne at det foreligger særlige forhold som gjør det spesielt hensiktsmessig med en ambulant spesialisttjeneste i distriktet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Trygdekontorets eller departementets tilsagn om å yte godtgjørelse som nevnt i § 1 første ledd må være innhentet på forhånd.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Et tilsagn om refusjon kan trekkes tilbake med en måneds varsel.</article></article><article class="legalArticle" data-lovdata-URL="LTII/forskrift/1988-09-01-731/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Reise- og oppholdsutgifter beregnes etter «Regulativ for reiser innenlands for statens regning».</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Godtgjørelse ytes bare for billigste reisemåte.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Har den som foretar undersøkelsen eller behandlingen på grunn av særlige forhold hatt større nødvendige reise- og oppholdsutgifter, godtgjøres utgiftene etter regning.</article></article><article class="legalArticle" data-lovdata-URL="LTII/forskrift/1988-09-01-731/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Utgifter ved reise for behandling av pasient innlagt i helseinstitusjon godtgjøres ikke etter disse forskrifter.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det ytes heller ikke godtgjørelse til annet personell eller til leie av lokaler m.v.</article></article><article class="legalArticle" data-lovdata-URL="LTII/forskrift/1988-09-01-731/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fylkeskommunen plikter å sørge for at legespesialist og kjeveortoped får den stønad som skal ytes etter disse forskrifter mot refusjon av trygden.</article></article><article class="legalArticle" data-lovdata-URL="LTII/forskrift/1988-09-01-731/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Krav om refusjon framsettes for trygdekontoret der fylkeskommunens administrasjon har kontor. Kravet må ledsages av den dokumentasjon som trygdekontoret finner nødvendig.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Krav om refusjon kan ikke gjøres gjeldende hvis det er gått mer enn seks måneder etter at kravet kunne ha vært satt fram.</article></article><article class="legalArticle" data-lovdata-URL="LTII/forskrift/1988-09-01-731/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer i kraft straks og gis virkning fra 1. juli 1988.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">For søknader om tilsagn som er levert innen 1. oktober 1988, kan ordningen likevel gis virkning fra 1. juli 1988.</article></article></main></body></html>