<!DOCTYPE html><html lang="no"><head><title>Fastsetting av grensen mellom Alta og Guovdageaidnu/Kautokeino kommuner, Finnmark fylke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:59</dd><dt class="legacyID">Datokode</dt><dd class="legacyID">FOR-1988-08-26-674</dd><dt class="dokid">DokumentID</dt><dd class="dokid">LTII/forskrift/1988-08-26-674</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 10</dd><dt class="dateInForce">I kraft fra</dt><dd class="dateInForce">1988-10-09 nr. 10</dd><dt class="appliesTo">Gjelder for</dt><dd class="appliesTo">Alta og Guovdageaidnu/Kautokeino kommuner kommuner, Finnmark fylke.</dd><dt class="dateOfPublication">Kunngjort</dt><dd class="dateOfPublication">1988-09-09</dd><dt class="titleShort">Korttittel</dt><dd class="titleShort">Fastsetting av grensen mellom</dd><dt class="title">Tittel</dt><dd class="title">Fastsetting av grensen mellom Alta og Guovdageaidnu/Kautokeino kommuner, Finnmark fylke.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 26. august 1988. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1988-08-26-674</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Fastsetting av grensen mellom Alta og Guovdageaidnu/Kautokeino kommuner, Finnmark fylke.</li></ul></dd></dl></header><main class="documentBody" data-lovdata-URL="LTII/forskrift/1988-08-26-674" id="dokument"><h1>Fastsetting av grensen mellom Alta og Guovdageaidnu/Kautokeino kommuner, Finnmark fylke.</h1><article class="legalP" data-absoluteaddress="/ledd/1/" id="ledd-1">Grensen mellom Alta og Guovdageaidnu/Kautokeino kommuner, begge i Finnmark fylke, tar til i grensen mot Kvænangen kommune i Troms fylke i Statens kartverks trigonometriske punkt med høyde 794 m.o.h. (trig.pkt. 794 m.o.h.), ca. 1,5 km sørøst for bajit Cuor'vonjav'ri, (kfr. kgl.res. av 30. juni 1949 og Innenriksdepartementets bestemmelse av 20. februar 1943). Fra dette punkt går grensen ca. 4,5 km i nordøstlig retning til trig.pkt. 839 m.o.h. på Nuppealas hvor den knekker og går i østlig retning, først ca. 6,8 km til trig.pkt. 672 m.o.h. på raggasoai'vi og videre litt mer sørlig ca. 3,5 km til trig.pkt. 669 m.o.h. på Gar'zanoai'vi. Herfra går grensen først ca. 6,9 km i øst-nordøstlig retning til trig.pkt. 635 m.o.h på Stuoroai'vi og videre ca. 6,4 km i mer østlig retning til trig.pkt. 558 m.o.h., på Gielasvarri hvor den dreier mot øst og går ca. 2,2 km til et punkt som ligger ved bekken fra Hål'gajav'ri ca. 150 m nedenfor utløpsosen. Fra dette punkt går grensen i østlig, litt sørlig retning. Den følger her rettlinjen mot et punkt som ligger 80 m rett sør for trig.pkt. 396 m.o.h. på Lik'canjar'ga inntil den treffer grensa mot Karasjok kommune i Finnmark fylke i Iesjav'ri (kfr. kgl.res. av 29. november 1935 og kgl.res. 13. desember 1935).</article><article class="legalP" data-absoluteaddress="/ledd/2/" id="ledd-2">På denne siste strekningen som er ca. 26,2 km lang passerer grensa Jal'gesgai'dnesvarri ca. 50 m nord for trig.pkt. 531 m.o.h.</article><article class="legalP" data-absoluteaddress="/ledd/3/" id="ledd-3">Grensen går i rette linjer mellom punktene som er nevnt ovenfor.</article><article class="legalP" data-absoluteaddress="/ledd/4/" id="ledd-4">Denne beskrivelsen er utarbeidet på grunnlag av følgende gradteigskart i målestokk 1:50.000: 1834-III Nabar, utgave 1974, 1834-II Nas'sa, utgave 1974, 1934-III Suoluvuobmi, utgave 1975 og 1934-II Iesjav'ri, utgave 1973.</article></main></body></html>