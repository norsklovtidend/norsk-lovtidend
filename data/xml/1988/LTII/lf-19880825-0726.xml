<!DOCTYPE html><html lang="no"><head><title>Forskrift om konsesjonsbestemmelser for visning og omsetning av film og videogram, Øyestad kommune, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1988-08-25-726</dd><dt class="dokid">DokumentID</dt><dd class="dokid">LTII/forskrift/1988-08-25-726</dd><dt class="ministry">Departement</dt><dd class="ministry"><ul><li>KD</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 11</dd><dt class="dateInForce">I kraft fra</dt><dd class="dateInForce">1988-08-25</dd><dt class="appliesTo">Gjelder for</dt><dd class="appliesTo">Øyestad kommune, Aust-Agder.</dd><dt class="basedOn">Hjemmel</dt><dd class="basedOn"><ul><li>lov/1987-05-15-21/§2-1</li><li>forskrift/1987-12-07-998</li></ul></dd><dt class="dateOfPublication">Kunngjort</dt><dd class="dateOfPublication">1988-10-05</dd><dt class="titleShort">Korttittel</dt><dd class="titleShort">Forskrift om konsesjonsbestemmelser for v</dd><dt class="title">Tittel</dt><dd class="title">Forskrift om konsesjonsbestemmelser for visning og omsetning av film og videogram, Øyestad kommune, Aust-Agder.</dd><dt class="refid">RefID</dt><dd class="refid">forskrift/1988-08-25-726</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsbestemmelser for visning og omsetning av film og videogram, Øyestad kommune, Aust-Agder.<ul class="tocSubUl"><li>§ 1. Virkeområde</li><li>§ 2. Kommunal konsesjon – konsesjonsmyndighet</li><li>§ 3. Klage</li><li>§ 4. Konsesjonstidens lengde</li><li>§ 5. Krav til konsesjonshaver m.v.</li><li>§ 6. Aldersgrense</li><li>§ 7. Repertoar</li><li>§ 8. Forbud mot bruk av automat</li><li>§ 9. Nekting av konsesjon</li><li>§ 10. Tilbaketrekking av konsesjon</li><li>§ 11. Kommunal kontroll</li><li>§ 12. Andre vilkår</li><li>§ 13. Straff</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1988-08-25-726" id="dokument"><h1>Forskrift om konsesjonsbestemmelser for visning og omsetning av film og videogram, Øyestad kommune, Aust-Agder.</h1><article class="legalP" data-absoluteaddress="/ledd/1/" id="ledd-1">Gitt av Øyestad kommunestyre 25. august 1988 med hjemmel i lov av 15. mai 1987 nr. 21 og § 2-1 i Kultur- og vitenskapsdepartementets forskrift av 7. desember 1987 nr. 998 om film og videogram.</article><article class="legalArticle" data-lovdata-URL="LTII/forskrift/1988-08-25-726/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskriftene gjelder framvisning, utleie, salg eller annen form for omsetning av film eller videogram i næring i Øyestad kommune.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriftene gjelder likevel ikke omsetning av film eller videogram for videresalg, eller framvisning av film eller videogram med demonstrasjon av produkt, informasjonsprogram og reklame for varer og tjenester der det ikke kreves særskilt betaling for framvisningen.</article></article><article class="legalArticle" data-lovdata-URL="LTII/forskrift/1988-08-25-726/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommunal konsesjon – konsesjonsmyndighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den som vil framvise, utleie, selge eller drive annen form for omsetning av film eller videogram i næring må ha konsesjon fra kommunen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Konsesjon gis av Hovedutvalget for kultur som også behandler de øvrige gjøremål som i loven er tillagt kommunestyret.</article></article><article class="legalArticle" data-lovdata-URL="LTII/forskrift/1988-08-25-726/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Klage</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Part eller annen med rettslig klageinteresse kan klage vedtak av konsesjonsmyndigheten inn for formannskapet. For slik klage gjelder reglene om klage i forvaltningsloven av 10. februar 1967.</article></article><article class="legalArticle" data-lovdata-URL="LTII/forskrift/1988-08-25-726/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Konsesjonstidens lengde</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Konsesjon kan gis for perioder opptil 4 år.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Første konsesjonsperiode avgrenses til 1. januar 1991.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Samtlige konsesjoner i kommunen utløper på samme tid. Virksomheter som ønsker å etablere seg i konsesjonsperioden, gis konsesjon fram til den generelle konsesjonstidens utløp.</article></article><article class="legalArticle" data-lovdata-URL="LTII/forskrift/1988-08-25-726/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til konsesjonshaver m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Konsesjon kan bare gis til person over 18 år som kan antas ikke å ville misbruke retten.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Før konsesjon gis skal politiet ha uttalt seg om søkeren og om eventuelle ordensmessige forhold.</article></article><article class="legalArticle" data-lovdata-URL="LTII/forskrift/1988-08-25-726/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Aldersgrense</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Salg, utleie eller annen form for omsetning av film eller videogram må ikke skje til personer under 13 år. Likevel må film eller videogram ikke utleies eller omsettes til person yngre enn filmens eller videogrammets godkjente eller tilrådde aldersgrense.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fullmakt fra foreldre/foresatte gir ikke anledning til å leie/kjøpe uten hinder av aldersbestemmelsene.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Framvisning av film eller videogram må ikke skje til personer yngre enn filmens eller videogrammets godkjente aldersgruppe.</article></article><article class="legalArticle" data-lovdata-URL="LTII/forskrift/1988-08-25-726/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Repertoar</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er et vilkår at den som leier ut eller omsetter film eller videogram skal sikre et brukbart tilbud på norsk og for barn. En andel på minst 30 % bør tilstrebes.</article></article><article class="legalArticle" data-lovdata-URL="LTII/forskrift/1988-08-25-726/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forbud mot bruk av automat</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bruk av automat i utleie eller omsetning av film eller videogram er ikke tillatt.</article></article><article class="legalArticle" data-lovdata-URL="LTII/forskrift/1988-08-25-726/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Nekting av konsesjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Konsesjon skal som hovedregel nektes dersom søkeren eller den daglige leder har handlet i strid med bestemmelsene i lov, forskrifter eller vilkår for framvisning eller omsetning av film eller videogram.</article></article><article class="legalArticle" data-lovdata-URL="LTII/forskrift/1988-08-25-726/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilbaketrekking av konsesjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Konsesjon kan trekkes tilbake uavhengig av den innvilgede konsesjonstid dersom konsesjonshaver eller daglig leder bryter noen lovbestemmelse, forskrift eller vilkår om framvisning eller omsetning av film eller videogram.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Når konsesjon trekkes tilbake, kan det gis en frist på inntil 6 måneder til avvikling av virksomheten. Frist for avvikling gis ikke dersom overtredelsen gjelder straffelovens §§ 211 og 382.</article></article><article class="legalArticle" data-lovdata-URL="LTII/forskrift/1988-08-25-726/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kommunal kontroll</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Konsesjonshaver plikter å gi kontrollør oppnevnt av konsesjonsmyndigheten adgang til virksomheten for kontroll av at lov, forskrifter og konsesjonsvilkår overholdes.</article></article><article class="legalArticle" data-lovdata-URL="LTII/forskrift/1988-08-25-726/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Andre vilkår</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Konsesjonsmyndigheten kan i det enkelte tilfelle sette andre vilkår enn det som framgår av disse forskrifter.</article></article><article class="legalArticle" data-lovdata-URL="LTII/forskrift/1988-08-25-726/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Den som forsettlig eller uaktsomt bryter denne forskrift straffes i henhold til § 13 i lov om film og videogram av 15. mai 1987 nr. 21.</article></article><article class="legalArticle" data-lovdata-URL="LTII/forskrift/1988-08-25-726/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Disse forskrifter trer i kraft straks.</article></article></main></body></html>