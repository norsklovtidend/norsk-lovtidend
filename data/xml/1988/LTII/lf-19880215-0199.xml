<!DOCTYPE html><html lang="no"><head><title>Forskrift vedrørende tilskudd på agn i Syd-Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1988-02-15-199</dd><dt class="dokid">DokumentID</dt><dd class="dokid">LTII/forskrift/1988-02-15-199</dd><dt class="ministry">Departement</dt><dd class="ministry"><ul><li>FI</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 3</dd><dt class="dateInForce">I kraft fra</dt><dd class="dateInForce">1988-02-15</dd><dt class="appliesTo">Gjelder for</dt><dd class="appliesTo">Syd-Norge</dd><dt class="dateOfPublication">Kunngjort</dt><dd class="dateOfPublication">1988-03-21</dd><dt class="titleShort">Korttittel</dt><dd class="titleShort">Forskrift vedrørende tilskudd på agn i</dd><dt class="title">Tittel</dt><dd class="title">Forskrift vedrørende tilskudd på agn i Syd-Norge.</dd><dt class="refid">RefID</dt><dd class="refid">forskrift/1988-02-15-199</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift vedrørende tilskudd på agn i Syd-Norge.<ul class="tocSubUl"><li>§ 1. Gyldighetsperiode</li><li>§ 2. Tilskuddsberettigelse</li><li>§ 3. Tilskuddssatser</li><li>§ 4. Fakturering</li><li>§ 5. Krav om tilskuddsutbetaling</li><li>§ 6. Bokføring</li><li>§ 7. Anvendelse</li><li>§ 8. Kjøp av agn i utlandet</li><li>§ 9. Kontroll</li><li>§ 10. Klageinnstans</li><li>§ 11. Tap av rettigheter</li><li>§ 12. Ikrafttreden/opphevelse av tidligere forskrifter</li></ul></li></ul></dd></dl></header><main class="documentBody" data-lovdata-URL="LTII/forskrift/1988-02-15-199" id="dokument"><h1>Forskrift vedrørende tilskudd på agn i Syd-Norge.</h1><article class="legalP" data-absoluteaddress="/ledd/1/" id="ledd-1">Fastsatt av Fiskeridepartementet 15. februar 1988 i medhold av Stortingets vedtak 14. desember 1987, jf. st.prp. nr. 1. tillegg nr. 14 og budsjettinnst. s. nr. 10. tillegg nr. 1. Forskriften gjelder ikke i Nordland, Troms og Finnmark.</article><article class="legalArticle" data-lovdata-URL="LTII/forskrift/1988-02-15-199/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gyldighetsperiode</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder når det er bevilget statlige midler til slikt tilskudd som forskriften omhandler.</article></article><article class="legalArticle" data-lovdata-URL="LTII/forskrift/1988-02-15-199/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsberettigelse</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskuddsberettiget er den som fyller vilkårene etter § 2 i gjeldende fiskeriavtale, samt godkjente lineegnesentraler. Det skal ikke utbetales tilskudd til agn som er fangstet eller benyttet i strid med gjeldende frednings- og reguleringsbestemmelser.</article></article><article class="legalArticle" data-lovdata-URL="LTII/forskrift/1988-02-15-199/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddssatser</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridepartementet gir bestemmelser om tilskuddssatser og hvilke typer agn som skal motta tilskudd dersom dette ikke framgår av den til enhver tid gjeldende fiskeriavtale. Departementet kan om nødvendig endre tilskuddssatsene på kort varsel.</article></article><article class="legalArticle" data-lovdata-URL="LTII/forskrift/1988-02-15-199/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fakturering</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forhandlere (fryserier) som selger agn til forbruker (fiskere/fiskefartøyer/lineegnesentraler) skal fakturere agnet på fakturaer som er fortløpende forhåndsnummerert. Foruten navn og adresse på selgeren (fryseriet) skal fakturaen inneholde følgende opplysninger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Navn og adresse på agnkjøperen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Fartøyets registreringsnr. og navn</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Leveringsdato og/eller faktureringsdato</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Hvilken agntype som er levert samt kvantum</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Hvilken tilskuddssats som er benyttet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">Agnpris – tilskudd, herunder eventuelt pristilskudd for importert akkar + merverdiavgift = pris til agnforbruker</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/7/" id="paragraf-4-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/7/ledd/1/" id="paragraf-4-ledd-1-punkt-7-ledd-1">Høvedsmannen/fartøyeieren skal svare for om han/hun står oppført i fiskermanntallet, svaret skal fremgå av fakturaeksemplaret som sendes Subsidiekontrollen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/8/" id="paragraf-4-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/4/ledd/1/punkt/8/ledd/1/" id="paragraf-4-ledd-1-punkt-8-ledd-1">Agnselgeren skal gjøre fiskeren (kjøperen) kjent med gjeldende bestemmelser for tilskudd på agn, og da særlig § 7 i denne forskrift.</article></article></li></ul></article></article><article class="legalArticle" data-lovdata-URL="LTII/forskrift/1988-02-15-199/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav om tilskuddsutbetaling</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Med utgangspunkt i salgsfakturaene skal forhandlere månedsvis sende krav om tilskudd til Fiskeridirektoratet v/Subsidiekontrollen. Kravet skal sendes senest innen den 15. i påfølgende måned. For sent innsendte krav kan returneres uten at tilskudd blir utbetalt.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kravet skal inneholde følgende opplysninger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">En salgsoppgave som viser det totale tilskuddskrav i perioden</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">Hvilken periode salget knytter seg til</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">Hvilke agntyper som er solgt</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/4/" id="paragraf-5-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/4/ledd/1/" id="paragraf-5-ledd-2-punkt-4-ledd-1">Navnet på fiskeren, fiskefartøyet eller lineegnesentralen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/5/" id="paragraf-5-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/5/ledd/1/" id="paragraf-5-ledd-2-punkt-5-ledd-1">Oppgaven skal vedlegges kopier av alle salgsfakturaer der det er fratrukket tilskudd</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/6/" id="paragraf-5-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/6/ledd/1/" id="paragraf-5-ledd-2-punkt-6-ledd-1">Eventuell retur av subsidiert agn skal fratrekkes tilskuddskravet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/7/" id="paragraf-5-ledd-2-punkt-7"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/7/ledd/1/" id="paragraf-5-ledd-2-punkt-7-ledd-1">Oppgaven skal undertegnes av firmaets leder.</article></article></li></ul></article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Subsidiekontrollen skal utbetale tilskuddet til fryseriene (agnforhandlere).</article></article><article class="legalArticle" data-lovdata-URL="LTII/forskrift/1988-02-15-199/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bokføring</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Agnforhandlere skal føre egen tilskuddskonto, og om mulig også innkjøpskonto og salgskonto for agn. Ved utgangen av året skal det foretas en nøyaktig opptelling av agnbeholdningen. Denne beholdningen skal oppgis til Subsidiekontrollen i forbindelse med innsendelsen av krav for desember eller i egen ekspedisjon.</article></article><article class="legalArticle" data-lovdata-URL="LTII/forskrift/1988-02-15-199/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Anvendelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Subsidiert agn skal kun benyttes til ruse, teine eller lineagn. Fisker har ikke anledning til å videreselge subsidiert agn til andre enn yrkesfiskere. Subsidiert agn skal ikke benyttes til fòr, eksport e.l.</article></article><article class="legalArticle" data-lovdata-URL="LTII/forskrift/1988-02-15-199/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kjøp av agn i utlandet</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Når norske fartøyer kjøper agn i utlandet, kan det i særlige tilfeller utbetales tilskudd også for dette agnet. Søknad om dette sendes Fiskeridirektøren.</article></article><article class="legalArticle" data-lovdata-URL="LTII/forskrift/1988-02-15-199/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Riksrevisjonen eller Fiskeridirektøren v/Subsidiekontrollen kan foreta kontroll der det produseres, transporteres, lagres, omsettes eller forbrukes agn.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Kontrolløren kan kreve å få granske regnskaper, forretningskorrespondanse av enhver art, og for øvrig kreve de opplysninger som han anser påkrevd. Alle bilag vedrørende agnomsetning skal oppbevares lett tilgjengelig for kontroll.</article></article><article class="legalArticle" data-lovdata-URL="LTII/forskrift/1988-02-15-199/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klageinnstans</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fortolkningsspørsmål og tvister som måtte oppstå i forbindelse med tilskudd til agn forlegges Fiskeridirektøren. Klager på avgjørelser forberedes av Fiskeridirektøren og forelegges Fiskeridepartementet til avgjørelse.</article></article><article class="legalArticle" data-lovdata-URL="LTII/forskrift/1988-02-15-199/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tap av rettigheter</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Uriktige opplysninger kan føre til at rett til agntilskudd helt eller delvis bortfaller, og er forbundet med straffeansvar.</article></article><article class="legalArticle" data-lovdata-URL="LTII/forskrift/1988-02-15-199/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden/opphevelse av tidligere forskrifter</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft straks.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Samtidig oppheves forskrifter vedrørende tilskudd på agn i Syd-Norge, fastsatt av Fiskeridepartementet 22. desember 1983 nr. 2049.</article></article></main></body></html>