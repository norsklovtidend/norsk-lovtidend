<!DOCTYPE html><html lang="no"><head><title>Forskrift for torghandel på Osøyro, Os kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1988-11-24-954</dd><dt class="dokid">DokumentID</dt><dd class="dokid">LTII/forskrift/1988-11-24-954</dd><dt class="publishedIn">Publisert i</dt><dd class="publishedIn">Avd II 1988 Nr. 15</dd><dt class="appliesTo">Gjelder for</dt><dd class="appliesTo">Os kommune, Hordaland.</dd><dt class="dateOfPublication">Kunngjort</dt><dd class="dateOfPublication">1988-12-21</dd><dt class="titleShort">Korttittel</dt><dd class="titleShort">Forskrift for torghandel på Osøyro</dd><dt class="title">Tittel</dt><dd class="title">Forskrift for torghandel på Osøyro, Os kommune, Hordaland.</dd><dt class="refid">RefID</dt><dd class="refid">forskrift/1988-11-24-954</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for torghandel på Osøyro, Os kommune, Hordaland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11. Straff:</li></ul></li></ul></dd></dl></header><main class="documentBody" data-lovdata-URL="LTII/forskrift/1988-11-24-954" id="dokument"><h1>Forskrift for torghandel på Osøyro, Os kommune, Hordaland.</h1><article class="legalP" data-absoluteaddress="/ledd/1/" id="ledd-1">I medhald av handelslova av 6. juni 1980 nr. 21 § 3-2, 5. ledd stadfester fylkesmannen i Hordaland 24. november 1988 forskrift for torghandel på Osøyro i Os kommune slik dei er vedtekne av Os kommunestyre 8. november 1988.</article> <article class="defaultP" margin-top="true">Dei stadfesta forskriftene lyder slik:</article><article class="legalArticle" data-lovdata-URL="LTII/forskrift/1988-11-24-954/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Etter fråsegn frå lensmannen (politiet) og helse- og sosialutvalet fastset formannskapet kva for offentlege stader som kan nyttast til torghandel.</article></article><article class="legalArticle" data-lovdata-URL="LTII/forskrift/1988-11-24-954/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I samsvar med avtale mellom Os kommune og Osøyro A/S vert torghandelen administrert av styret i Osøyro A/S (seinare kalla torgstyret).</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Teknisk sjef, kommunelege I og lensmannen deltok i handsaminga av saker som vedkjem bruken av torgareala og vert kalla inn som konsultative medlemer.</article></article><article class="legalArticle" data-lovdata-URL="LTII/forskrift/1988-11-24-954/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Torgstyret tek nærare avgjerd om plasseringa av dei ymse handlande innafor dei stader der handel er tillete etter § 1. Dei handlande pliktar å rette seg etter tilvisingar og pålegg frå torgstyret. Born under 16 år får ikkje driva handel utan som hjelp for vaksne. Dei handlande kan ikkje disponera meir enn ein plass utan godkjenning frå torgstyret.</article></article><article class="legalArticle" data-lovdata-URL="LTII/forskrift/1988-11-24-954/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Torghandel kan berre gå føre seg kvardagar mellom kl. 07.00 og kl. 20.00. På laurdagar og andre dagar før helgedagar til kl. 15.00.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Påske-, pinse-, jul- og nyttårsaften kan torghandel gå føre seg til kl. 12.00.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved særskilde høve kan torgstyret gje løyve til å følgja andre avtalte åpningstider. Desse må likevel ikkje gå ut over lukningsvedtektene.</article></article><article class="legalArticle" data-lovdata-URL="LTII/forskrift/1988-11-24-954/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tildeling av plass vert avgjort etter søknad. Det skal betalast leige for bruk av torgplassen etter nærare fastsette reglar som vert godkjende i avtale mellom A/S Osøyro og formannskapet.</article></article><article class="legalArticle" data-lovdata-URL="LTII/forskrift/1988-11-24-954/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">A/S Osøyro har ansvaret for oppsyn med torget (torgoppsynet). Selskapet fører den daglege kontrollen med torghandelen og syner handlande kor dei skal stå etter det torgstyret har vedteke. Ingen må selja frå andre plassar enn den han er tilvist. Dersom det ikkje er nok plass til alle som søkjer, skal produsentar ha førerett. Dersom ein tilvist plass ikkje er teken i bruk av rette vedkomande innan kl. 10.00 ein dag, kan torgoppsynet overlata plassen til ein annan for den dagen.</article></article><article class="legalArticle" data-lovdata-URL="LTII/forskrift/1988-11-24-954/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Alle matvarer som vert sette fram for sal skal stå i ei høgd minst 60 cm over bakken. Alle matvarer som skal omsetjast må torgførast i rein emballasje.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Torghandel med frisk frukt, bær, grønnsaker, poteter, egg og honning kan drivast utan spesialgodkjenning.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Ved torghandel med fisk og fiskeprodukt skal både vareutval, utstyr og rutinar godkjennast.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Lett bedervelege matvarer kan berre torgførast etter nærare godkjenning, og må oppbevarast kjøleg, evt. i frys.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Avfall må på forsvarleg vis takast hand om og fjernast av den handlande.</article></article><article class="legalArticle" data-lovdata-URL="LTII/forskrift/1988-11-24-954/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ingen kan ta plass på torget med varene sine tidlegare enn ein time før den fastsette salstida. Utstyr til bruk under torghandelen skal godkjennast av torgoppsynet. Seinast ein halv time etter at torgtida er slutt skal alle varer, køyregreier, bord, korger m.v. og alt av avfall vera fjerna. I salstida skal dei handlande halda rimeleg god orden og syna god reinsemd.</article></article><article class="legalArticle" data-lovdata-URL="LTII/forskrift/1988-11-24-954/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Frå torget er tillete sal av<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">visse produkt frå jord-, skog- og hagebruk.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/2/" id="paragraf-9-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/2/ledd/1/" id="paragraf-9-ledd-1-punkt-2-ledd-1">produkt frå husflid og handverk dersom det er frå eigen produksjon eller sal direkte frå produsent eller sal i kommisjon frå produsent.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/3/" id="paragraf-9-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/3/ledd/1/" id="paragraf-9-ledd-1-punkt-3-ledd-1">etter spesielt løyve: fisk og visse fiskeprodukt, ferske eller frosne reker, levande krabbe og hummar og visse produkt av desse.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/4/" id="paragraf-9-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/4/ledd/1/" id="paragraf-9-ledd-1-punkt-4-ledd-1">andre varer dersom seljaren har næringsbrev for omførslehandel.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/9/ledd/1/punkt/5/" id="paragraf-9-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/9/ledd/1/punkt/5/ledd/1/" id="paragraf-9-ledd-1-punkt-5-ledd-1">anna verksemd etter særskilt løyve.</article></article></li></ul></article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Dei handlande er sjølv ansvarlege for å retta seg etter gjeldande lover og forskrifter for omsetning av dei aktuelle produkta.</article></article><article class="legalArticle" data-lovdata-URL="LTII/forskrift/1988-11-24-954/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ingen må ta med seg til torget andre varer enn slike som er tilletne etter §§ 7 og 9. Dei som bryt vedtektene eller ikkje retter seg etter tilvisingar og påbod gjevne av torgstyret kan verta bortviste med ein gong.</article></article><article class="legalArticle" data-lovdata-URL="LTII/forskrift/1988-11-24-954/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff:</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Brot på denne forskrifta vert straffa etter lov om handelsverksemd § 5-1.</article> <article class="defaultP" margin-top="true"><i>Ikraftsetjing:</i></article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Denne forskrifta vert sett i kraft ein månad frå den dag forskrifta er teken inn i Norsk Lovtidend.</article></article></main></body></html>