<!DOCTYPE html><html lang="no"><head><title>Forskrift om regulering av fiske og taretråling, Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:09</dd><dt class="legacyID">Datokode</dt><dd class="legacyID">FOR-1988-10-06-855</dd><dt class="dokid">DokumentID</dt><dd class="dokid">LTII/forskrift/1988-10-06-855</dd><dt class="ministry">Departement</dt><dd class="ministry"><ul><li>FI</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 13</dd><dt class="dateInForce">I kraft fra</dt><dd class="dateInForce">1988-10-06</dd><dt class="appliesTo">Gjelder for</dt><dd class="appliesTo">Møre og Romsdal</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li></ul></dd><dt class="dateOfPublication">Kunngjort</dt><dd class="dateOfPublication">1988-11-23</dd><dt class="titleShort">Korttittel</dt><dd class="titleShort">Forskrift om regulering av fiske og taret</dd><dt class="title">Tittel</dt><dd class="title">Forskrift om regulering av fiske og taretråling, Møre og Romsdal.</dd><dt class="refid">RefID</dt><dd class="refid">forskrift/1988-10-06-855</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske og taretråling, Møre og Romsdal.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-10-06-855" id="dokument"><h1>Forskrift om regulering av fiske og taretråling, Møre og Romsdal.</h1><article class="legalP" data-absoluteaddress="/ledd/1/" id="ledd-1">Fiskeridirektøren har 6. oktober 1988 i medhold av lov om saltvannsfiske m.v. av 3. juni 1983 nr. 40 § 4 bokstav 1) og Fiskeridepartementets forskrift av 4. mars 1988, bestemt:</article><article class="legalArticle" data-lovdata-URL="LTII/forskrift/1988-10-06-855/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder de taretrålingsfelt i Møre og Romsdal som er angitt på kartblader.</article></article><article class="legalArticle" data-lovdata-URL="LTII/forskrift/1988-10-06-855/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å drive taretråling på dypere vann enn 20 meter.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Et tarefelt som har vært trålt ett år, skal være fredet mot taretråling de neste tre årene.</article></article><article class="legalArticle" data-lovdata-URL="LTII/forskrift/1988-10-06-855/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Når taretråling foregår på et felt skal trålingen så vidt mulig drives kontinuerlig til feltet er ferdigtrålt.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiske skal kunne drives innenfor de utlagte felter for taretråling i den utstrekning det ikke kommer til fortrengsel for trålerne.</article></article><article class="legalArticle" data-lovdata-URL="LTII/forskrift/1988-10-06-855/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Følgende fiskerier skal kunne drives uhindret på tarefelt som er utlagt for tråling:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Notfiske etter sei og makrell.</article><article class="legalP" data-absoluteaddress="/paragraf/4/ledd/1/punkt/1/ledd/2/" id="paragraf-4-ledd-1-punkt-1-ledd-2">Taretrålerne må vike på steder hvor det skal kastes eller hvor det foregår kasting.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Krabbefiske og rusefiske etter torsk, samt hummerfiske.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Garnfiske etter lyr og torsk.</article><article class="legalP" data-absoluteaddress="/paragraf/4/ledd/1/punkt/3/ledd/2/" id="paragraf-4-ledd-1-punkt-3-ledd-2">Taretrålerne må innrette seg etter dette og tråle på steder hvor disse fiskeriene ikke drives.</article></article></li></ul></article></article><article class="legalArticle" data-lovdata-URL="LTII/forskrift/1988-10-06-855/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Taretrålerne skal sende melding til Fiskerisjefen i Møre og Romsdal i god tid før taretrålingen tar til.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det skal månedlig gis melding til fiskerisjefen om hvilke felt som skal tråles og tidsrommet for trålingen. Dessuten skal det gis melding om hvilke felt som er ferdigtrålt.</article></article><article class="legalArticle" data-lovdata-URL="LTII/forskrift/1988-10-06-855/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I årene 1989–1992 er følgende felt utlagt for taretråling, jfr. kartbladene:<ul class="defaultList"><li><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">1/10-88 – 30/9-89, feltene merket B</article></article></li><li><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">1/10-89 – 30/9-90, feltene merket C</article></article></li><li><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">1/10-90 – 30/9-91, feltene merket D</article></article></li><li><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">1/10-91 – 30/9-92, feltene merket A</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">I områdene 37B, 38A, 39D og 40C nord for Smøla er det forbudt å tråle etter tare.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Taretråling utenfor de utlagte felt for det angjeldende år er ikke tillatt.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Skifte av felt skjer 1. oktober hvert år.</article></article><article class="legalArticle" data-lovdata-URL="LTII/forskrift/1988-10-06-855/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsettlig eller uaktsom overtredelse av denne forskrift straffes i medhold av lov om saltvannsfiske m.v. av 3. juni 1983 nr. 40 § 53.</article></article><article class="legalArticle" data-lovdata-URL="LTII/forskrift/1988-10-06-855/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 6. oktober 1988 og gjelder til og med 30. september 1992. Samtidig oppheves forskrift om regulering av fiske og taretråling i Møre og Romsdal fylke fastsatt 1. mars 1988 nr. 261.</article></article></main></body></html>