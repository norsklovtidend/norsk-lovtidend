<!DOCTYPE html><html lang="no"><head><title>Forskrift om fredet sone i sjøen ved utløpet av Åseelva, Andøy kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1988-01-26-126</dd><dt class="dokid">DokumentID</dt><dd class="dokid">LTII/forskrift/1988-01-26-126</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 2</dd><dt class="dateInForce">I kraft fra</dt><dd class="dateInForce">1988-01-26</dd><dt class="appliesTo">Gjelder for</dt><dd class="appliesTo">Andøy kommune, Nordland.</dd><dt class="dateOfPublication">Kunngjort</dt><dd class="dateOfPublication">1988-02-24</dd><dt class="titleShort">Korttittel</dt><dd class="titleShort">Forskrift om fredet sone i sjøen ved utlø</dd><dt class="title">Tittel</dt><dd class="title">Forskrift om fredet sone i sjøen ved utløpet av Åseelva, Andøy kommune, Nordland.</dd><dt class="refid">RefID</dt><dd class="refid">forskrift/1988-01-26-126</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fredet sone i sjøen ved utløpet av Åseelva, Andøy kommune, Nordland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-01-26-126" id="dokument"><h1>Forskrift om fredet sone i sjøen ved utløpet av Åseelva, Andøy kommune, Nordland.</h1><article class="legalP" data-absoluteaddress="/ledd/1/" id="ledd-1">I medhold av lov av 6. mars 1964 § 68, jf. kgl.res. av 24. september 1965, har Direktoratet for naturforvaltning 26. januar 1988 fastsatt følgende forskrift for fisket ved utløpet av Åseelva i Andøy kommune, Nordland fylke.</article><article class="legalArticle" data-lovdata-URL="LTII/forskrift/1988-01-26-126/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I tiden fra og med 1. juni til om med 31. oktober er det innenfor en rett linje trukket fra et fast punkt på Finnlokneset til et fast punkt på nordsiden av hamna på Lilandsholmen, forbudt å bruke kastenot, snurpenot, drivgarn, settegarn og liknende redskap, kilenot, krokgarn, bunngarn, lakseverp og liknende innretning til fangst av fisk.</article></article><article class="legalArticle" data-lovdata-URL="LTII/forskrift/1988-01-26-126/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Grensen for den fredete sone merkes med nedsatte bolter eller rør.</article></article><article class="legalArticle" data-lovdata-URL="LTII/forskrift/1988-01-26-126/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forbudet i § 1 gjelder ikke for fisket med kastenot med maskevidde på 5,8 cm eller mer, lakseverp og liknende redskaper i tiden fra og med onsdag kl. 1800 til fredag kl. 1800 når slikt redskap ble benyttet før matrikkelrevisjonen etter lov av 6. juni 1863 og fisket da beviselig er medregnet til økning av vedkommende eiendoms matrikkelskyld. Unntak gjelder bare i den tiden slikt fiske er tillatt etter loven.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Forbudet gjelder heller ikke fangst av sild og brisling med vanlig sild- og brislingnøter som er minst 30 m dyp og 150 m lange.</article></article><article class="legalArticle" data-lovdata-URL="LTII/forskrift/1988-01-26-126/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Brudd på forskriftene er straffbart.</article></article><article class="legalArticle" data-lovdata-URL="LTII/forskrift/1988-01-26-126/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriftene trer i kraft straks.</article></article></main></body></html>