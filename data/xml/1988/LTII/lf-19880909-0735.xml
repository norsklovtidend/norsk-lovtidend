<!DOCTYPE html><html lang="no"><head><title>Forskrift om jaktreglar for Indrehus sameige, Bremanger kommune, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-1988-09-09-735</dd><dt class="dokid">DokumentID</dt><dd class="dokid">LTII/forskrift/1988-09-09-735</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 11</dd><dt class="dateInForce">I kraft fra</dt><dd class="dateInForce">1988-09-10</dd><dt class="appliesTo">Gjelder for</dt><dd class="appliesTo">Bremanger kommune, Sogn og Fjordane.</dd><dt class="dateOfPublication">Kunngjort</dt><dd class="dateOfPublication">1988-10-05</dd><dt class="titleShort">Korttittel</dt><dd class="titleShort">Forskrift om jaktreglar for Indrehus sameige</dd><dt class="title">Tittel</dt><dd class="title">Forskrift om jaktreglar for Indrehus sameige, Bremanger kommune, Sogn og Fjordane.</dd><dt class="refid">RefID</dt><dd class="refid">forskrift/1988-09-09-735</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jaktreglar for Indrehus sameige, Bremanger kommune, Sogn og Fjordane.<ul class="tocSubUl"><li>§ 1. (omfang, område)</li><li>§ 2. (formål, målsetting)</li><li>§ 3. (årsmøtet)</li><li>§ 4. (ekstraordinært årsmøte)</li><li>§ 5. (årsmøtet sine oppgåver)</li><li>§ 6. (jaktstyret)</li><li>§ 7. (jaktstyret sine oppgåver)</li><li>§ 8. (jakt og fangst av småvilt)</li><li>§ 9. (gjennomføring av hjorteviltjakt)</li><li>§ 10. (utleige av hjorteviltjakta)</li><li>§ 11. (utbyttedeling av hjorteviltjakt)</li><li>§ 12. (iverksetjing, og straffereglar)</li></ul></li></ul></dd></dl></header><main class="documentBody" data-lovdata-URL="LTII/forskrift/1988-09-09-735" id="dokument"><h1>Forskrift om jaktreglar for Indrehus sameige, Bremanger kommune, Sogn og Fjordane.</h1><article class="legalP" data-absoluteaddress="/ledd/1/" id="ledd-1">Med heimel i lov av 29. mai 1981, nr. 38 om viltet (viltlova), jamfør § 29, har Direktoratet for naturforvaltning 9. september 1988 ved forskrift fastsett fylgjande jaktreglar for Indrehus sameige i Bremanger kommune, Sogn og Fjordane fylke.</article><article class="legalArticle" data-lovdata-URL="LTII/forskrift/1988-09-09-735/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(omfang, område)</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Jaktreglane gjeld alle jakt- og fangstrettar i Indrehus sameige tilhøyrande gnr. 44 i Bremanger kommune.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Når denne forskrifta trer i kraft, er gnr. 44 delt i 4 bruk, bnr. 1, 2, 3 og 4, med like store jaktrettar.</article></article><article class="legalArticle" data-lovdata-URL="LTII/forskrift/1988-09-09-735/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(formål, målsetting)</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forvaltninga av jakt- og fangstrettane i sameiga skal ha fylgjande målsetting:</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Gjennomføre planmessige vilttiltak for å auke jaktutbyttet og den økonomiske avkastninga av jakt- og fangstrettane i sameiga.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Jakta skal være ei sportsleg oppleving og det skal leggjast vekt på å få til eit godt sosialt miljø ved hjortejakta i samla jaktlag.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Utøve jakt og fangst på ein måte som tek rimelege omsyn til viltbestanden og som er i samsvar med god jegerskikk, humane jaktformer og dyrevernmessige omsyn.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Arbeide for at jaktreglane og viltlova vert respektert og syte for at brot på reglar og lovverk vert påtala og eventuelt meldt.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Arbeide for at jaktpotensialet i sameige vert rimeleg utnytta.</article></article><article class="legalArticle" data-lovdata-URL="LTII/forskrift/1988-09-09-735/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(årsmøtet)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Årsmøtet er sett saman av heimelshavarane med jakt- og fangstrettar i sameiga med ei stemme for kvart bruk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Leiaren for jaktstyret skal med minst 2 vekers varsel kalle inn heimelshavarane til årsmøte. Innkallinga skal vere skriftleg og innehalde tid, stad og forslag til sakliste for årsmøtet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Årsmøtet avgjer om leiaren av jaktstyret skal vere møteleiar eller om denne skal veljast.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Vedtak i saker på saklista krev 3/4 fleirtal ved fyrste gongs handsaming. Vedtak i saker som ikkje er på saklista krev full semje ved fyrste gongs handsaming.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Ved andre gongs handsaming på saklista er ved like røystpartar møteleiarens stemme avgjerande.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Heimelshavarar med jakt- og fangstrettar i sameiga kan la seg representere med fullmektig. Eventuell fullmakt skal være skriftleg og gje opplysning om det skal haldast årsmøte kvart år eller annakvart år.</article></article><article class="legalArticle" data-lovdata-URL="LTII/forskrift/1988-09-09-735/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(ekstraordinært årsmøte)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Leiaren for jaktstyret skal innkalle til ekstraordinært årsmøte når jaktstyret eller minst 2 av heimelshavarane krev det.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Jaktstyret fastset tid, stad og sakliste for ekstraordinært årsmøte. Innkallinga inkludert sakslista, skal vere skriftleg og med 2 vekers varsel. Berre saker på sakslista kan handsamast.</article></article><article class="legalArticle" data-lovdata-URL="LTII/forskrift/1988-09-09-735/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(årsmøtet sine oppgåver)</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Årsmøtet avgjer kven som skal vere møteleiar, jamfør § 3, 3. ledd. Forhandlingar og vedtak skal innførast i jaktstyret si møtebok. Årsmøtet skal:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Handsame innkalling, sakliste og skriftlege fullmakter.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Velje referent til møteboka. Møteboka skal underskrivast av alle brukseigarane.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Handsame dokument frå jaktstyret.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Fastsetja jaktstyre. Kvar av heimelshavarane peikar på årsmøtet ut eit medlem med personleg varamedlem.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">Ta standpunkt til om årsmøtet skal velja leiar og nestleiar i jaktstyret, og eventuelt velje desse.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/5/ledd/1/punkt/6/" id="paragraf-5-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/5/ledd/1/punkt/6/ledd/1/" id="paragraf-5-ledd-1-punkt-6-ledd-1">Handsame forslag til pålegg og fullmakter til jaktstyret.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/5/ledd/1/punkt/7/" id="paragraf-5-ledd-1-punkt-7"><span class="data-originalId">7.</span><article class="legalP" data-absoluteaddress="/paragraf/5/ledd/1/punkt/7/ledd/1/" id="paragraf-5-ledd-1-punkt-7-ledd-1">Handsame andre saker som jaktstyret eller årsmøtedeltakarane ynskjer å ta opp.</article></article></li></ul></article></article><article class="legalArticle" data-lovdata-URL="LTII/forskrift/1988-09-09-735/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(jaktstyret)</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Jakt- og fangstrettane i sameiga skal forvaltast av eit jaktstyre på 4 medlemmer samansett av årsmøtet, jamfør § 5 pkt. 4 og 5.</article></article><article class="legalArticle" data-lovdata-URL="LTII/forskrift/1988-09-09-735/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(jaktstyret sine oppgåver)</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Jaktstyret skal føre møtebok over forhandlingar og vedtak i styret.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Jaktstyret sine vedtak må ha tilslutning frå minst tre styremedlemmer for å vere gyldige.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Jaktstyret skal konstituere seg snarast etter årsmøtet og sjølv velge leiar og nestleiar for eit år om gongen dersom desse ikkje er valde av årsmøtet.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Jaktstyret skal innkallast når ein av medlemmene krev det.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Jaktstyret skal forvalte jakt- og fangstrettane i samsvar med viltlova, jaktreglane og fullmakter eller pålegg av årsmøtet.</article><article class="legalP" data-absoluteaddress="/paragraf/7/ledd/6/" id="paragraf-7-ledd-6">Om det skulle oppstå usemje i jakta, skal styret snarast råd taka opp saka, og på beste måte prøve å kome til ei løysing.</article><article class="legalP" data-absoluteaddress="/paragraf/7/ledd/7/" id="paragraf-7-ledd-7">Jaktstyret fører årleg statistikk over jaktutbyttet etter oppgåver frå dei som jaktar i sameiga.</article><article class="legalP" data-absoluteaddress="/paragraf/7/ledd/8/" id="paragraf-7-ledd-8">Jaktstyret sitt arbeidsår er kalenderåret.</article></article><article class="legalArticle" data-lovdata-URL="LTII/forskrift/1988-09-09-735/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(jakt og fangst av småvilt)</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Så lenge det er full semje mellom heimelshavarane til jakt- og fangstrettar i sameiga, kan jakt og fangst av småvilt utførast av inntil to personar av gongen for kvart bruksnummer som har jaktrett i sameiga.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Dersom ein eller fleire av heimelshavarane krav det – og det ikkje er innført ei ordning med avgift eller sal av jaktkort for småvilt i sameiga – skal jakt og fangst berre kunne utførast av ein person om gongen for kvart bruksnummer med jakt- og fangstrett i sameiga, jamfør § 29, 5. ledd i viltlova.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Heimelshavarar som vil la personar utanom huslyden nytte sine rettar til jakt og fangst av småvilt, kan berre gje løyve til ein person om gongen. Løyvet skal vere skriftleg og lyde på namn.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Det er ikkje høve til å la personar utanom huslyden drive småviltjakt i den tida storviltjakta pågår.</article><article class="legalP" data-absoluteaddress="/paragraf/8/ledd/5/" id="paragraf-8-ledd-5">Dersom det for sameiga vert innført ei ordning med årleg avgift eller jaktkortsal – og det eventuelt vert innført ei avgrensing – skal kvart bruksnummer med jakt- og fangstrettar ha høve til å kjøpe minst eit årskort som heimelshavaren sjølv kan disponere eller overdra til andre.</article><article class="legalP" data-absoluteaddress="/paragraf/8/ledd/6/" id="paragraf-8-ledd-6">Dersom nokon av heimelshavarane lar personar utanom huslyden nytte sine rettar til jakt og fangst av småvilt slik at den totale utnytting av jakta for vedkommande bruk blir mykje større enn på dei andre bruka, kan jaktstyret fastsetja nærare reglar for småviltjakta, til dømes ved at løyve/utleige skal organiserast av jaktstyret.</article><article class="legalP" data-absoluteaddress="/paragraf/8/ledd/7/" id="paragraf-8-ledd-7">Alle som driv jakt og fangst i sameiga skal gje oppgåve til jaktstyret over felt og fanga vilt og melde frå til jaktstyret om eventuell ulovleg jakt i sameiga.</article></article><article class="legalArticle" data-lovdata-URL="LTII/forskrift/1988-09-09-735/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(gjennomføring av hjorteviltjakt)</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Heimelshavar kan, forutan seg sjølv, la sine næraste som foreldre, born, syskjen og svigerborn vere med i jakta. Om andre jegerar skal med i jakta, må det fyrst godtakast av eit fleirtal i styret. Det kan ikkje stadig sendast nye og ukjende jegerar på jaktlaget.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Kvart bruk har rett til å sende 2 jegerar i jaktlaget kvar gong det vert jakta. Jaktstyret kan til ei kvar tid ta avgjer om nokon av bruka kan delta med fleire jegerar.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Ein brukseigar eller ein i huslyden som brukseigaren gjev løyve til, har høve til å jakte åleine på vest- og nordsida av Storelva, dei dagane det ikkje er gjort semje om jakting i jaktlaget.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Berre brukseigar, eller dei i jaktlaget som brukseigar gjev løyve til, kan felle dyr på eiga slåttemark.</article><article class="legalP" data-absoluteaddress="/paragraf/9/ledd/5/" id="paragraf-9-ledd-5">Det skal leggjast vekt på å jakta i eit samla jaktlag.</article><article class="legalP" data-absoluteaddress="/paragraf/9/ledd/6/" id="paragraf-9-ledd-6">Det skal leggjast vekt på å skyte skadedyr som beitar på slåttemark og kulturbeite.</article><article class="legalP" data-absoluteaddress="/paragraf/9/ledd/7/" id="paragraf-9-ledd-7">Formannen i jaktstyret syter for betaling av fellingsløyve når kvar brukseigar har innbetalt til formannen sin part, seinast 1 månad før jakta tek til.</article></article><article class="legalArticle" data-lovdata-URL="LTII/forskrift/1988-09-09-735/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(utleige av hjorteviltjakta)</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Årsmøtet kan gjere vedtak om utleige av hjorteviltjakta.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Den enkelte brukseigar har rett til å leige ut sin rett til hjorteviltjakt med dei rettar og plikter som reglane medfører. Brukseigar har ved utleige av sin rett ikkje sjølv rett til hjorteviltjakt i sameiga. Slike leigeavtaler bør vere på minst 5 år. Ein slik leigeavtale skal leggjast fram for jaktstyret til uttaling.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Utleigeavtaler som ikke er i samsvar med leddet framfor, må fyrst godtakast av eit fleirtal i styret.</article></article><article class="legalArticle" data-lovdata-URL="LTII/forskrift/1988-09-09-735/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">(utbyttedeling av hjorteviltjakt)</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Eigarane av dei 4 bruka har rett til halve dyret. Den andre halva skal delast på jegerane som er med den dagen dyret vert felt.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Om ein jeger på jakt åleine feller dyr, jamfør § 9, 3. ledd, skal dyret delast likt på dei fire bruka.</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Om ein jeger åleine skyt dyr på slåttemark, jamfør § 9, 4. ledd, har jegeren rett til 1/6 av dyret. Resten av dyret skal delast likt på dei fire bruka.</article><article class="legalP" data-absoluteaddress="/paragraf/11/ledd/4/" id="paragraf-11-ledd-4">Den som feller dyret har rett til skinn, horn og hovud.</article><article class="legalP" data-absoluteaddress="/paragraf/11/ledd/5/" id="paragraf-11-ledd-5">Dersom det er full semje i årsmøtet kan utbyttet delast annleis.</article><article class="legalP" data-absoluteaddress="/paragraf/11/ledd/6/" id="paragraf-11-ledd-6">Jaktstyret kan ved full semje dele jegerparten på annan måte.</article></article><article class="legalArticle" data-lovdata-URL="LTII/forskrift/1988-09-09-735/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">(iverksetjing, og straffereglar)</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrifta trer i kraft 10. september 1988.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Det kan medføre straff, inndraging og nekting av å drive jakt og fangst i sameiga dersom § 56 i jaktlova vert broten.</article></article></main></body></html>