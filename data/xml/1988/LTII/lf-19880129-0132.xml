<!DOCTYPE html><html lang="no"><head><title>Forskrift om vedtekter om samlet oppvekstmiljø som frikommune, Rindal kommune, Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1988-01-29-132</dd><dt class="dokid">DokumentID</dt><dd class="dokid">LTII/forskrift/1988-01-29-132</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 2</dd><dt class="dateInForce">I kraft fra</dt><dd class="dateInForce">1988-01-25</dd><dt class="appliesTo">Gjelder for</dt><dd class="appliesTo">Rindal kommune, Møre og Romsdal.</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li></ul></dd><dt class="dateOfPublication">Kunngjort</dt><dd class="dateOfPublication">1988-02-24</dd><dt class="titleShort">Korttittel</dt><dd class="titleShort">Forskrift om vedtekter om samlet oppvekst</dd><dt class="title">Tittel</dt><dd class="title">Forskrift om vedtekter om samlet oppvekstmiljø som frikommune, Rindal kommune, Møre og Romsdal.</dd><dt class="miscInformation">Annet om dokumentet</dt><dd class="miscInformation">Godkjent ved kgl.res. av 29. januar 1988 med hjemmel i § 5 i lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner). Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1988-01-29-132</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter om samlet oppvekstmiljø som frikommune, Rindal kommune, Møre og Romsdal.<ul class="tocSubUl"><li>I virkeområde<ul class="tocSubUl"><li>§ 1. Virkeområde.</li><li>§ 2. Geografisk virkeområde.</li></ul></li><li>II Hovedutvalg for undervisning, kultur og barnehager (oppvekststyret)<ul class="tocSubUl"><li>§ 3. Sammensetning.</li><li>§ 4. Oppgaver.</li><li>§ 5. Saksbehandling.</li><li>§ 6. Administrasjon.</li></ul></li><li>III Kretsvise oppvekstutvalg<ul class="tocSubUl"><li>§ 7. Sammensetning.</li><li>§ 8. Oppgaver.</li><li>§ 9. Administrasjon.</li></ul></li><li>IV Spesielle forhold<ul class="tocSubUl"><li>§ 10. Drift og vedlikehold av bygningene.</li><li>§ 11. Godkjenning av barnehager.</li></ul></li><li>V Forskjellige bestemmelser<ul class="tocSubUl"><li>§ 12.</li><li>§ 13. Bestemmelser som vedtektene erstatter.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1988-01-29-132" id="dokument"><h1>Forskrift om vedtekter om samlet oppvekstmiljø som frikommune, Rindal kommune, Møre og Romsdal.</h1><article class="legalP" data-absoluteaddress="/ledd/1/" id="ledd-1">Vedtatt av Rindal kommunestyre 8. desember 1987 med hjemmel i samme lov.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1988-01-29-132/KAPITTEL_1" data-partID="k1"><h2>I virkeområde</h2><article class="legalArticle" data-lovdata-URL="LTII/forskrift/1988-01-29-132/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift om vedtekter gjelder for Rindal kommunes organisering av et samlet tjenestetilbud overfor barn og unge. Den omfatter følgende lovregulerte områder innenfor kommunen:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">grunnskolevirksomheten</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">barnehagevirksomheten</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">bibliotekvirksomheten</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">voksenopplæringsvirksomheten.</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Dessuten omfatter forskriften følgende ikke-lovregulerte virksomhetsområder:<ul class="defaultList"><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/1/ledd/2/punkt/1/" id="kapittel-1-paragraf-1-ledd-2-punkt-1"><span class="data-originalId">e)</span><article class="legalP" data-absoluteaddress="/kapittel/1/paragraf/1/ledd/2/punkt/1/ledd/1/" id="kapittel-1-paragraf-1-ledd-2-punkt-1-ledd-1">kulturvirksomheten</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/paragraf/1/ledd/2/punkt/2/" id="kapittel-1-paragraf-1-ledd-2-punkt-2"><span class="data-originalId">f)</span><article class="legalP" data-absoluteaddress="/kapittel/1/paragraf/1/ledd/2/punkt/2/ledd/1/" id="kapittel-1-paragraf-1-ledd-2-punkt-2-ledd-1">musikkskolevirksomheten</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/paragraf/1/ledd/2/punkt/3/" id="kapittel-1-paragraf-1-ledd-2-punkt-3"><span class="data-originalId">g)</span><article class="legalP" data-absoluteaddress="/kapittel/1/paragraf/1/ledd/2/punkt/3/ledd/1/" id="kapittel-1-paragraf-1-ledd-2-punkt-3-ledd-1">annen virksomhet som kommunestyret tillegger forvaltningsområdet.</article></article></li></ul></article></article><article class="legalArticle" data-lovdata-URL="LTII/forskrift/1988-01-29-132/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk virkeområde.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Vedtektenes del III iverksettes kretsvis fra det tidspunkt kommunestyret bestemmer.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1988-01-29-132/KAPITTEL_2" data-partID="k2"><h2>II Hovedutvalg for undervisning, kultur og barnehager (oppvekststyret)</h2><article class="legalArticle" data-lovdata-URL="LTII/forskrift/1988-01-29-132/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Sammensetning.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Hovedutvalget for undervisning, kultur og barnehager skal ha inntil 9 medlemmer med varamedlemmer som velges av kommunestyret for kommunestyrevalgperioden.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">I tillegg kan personale som oppvekststyret har tilsettingsmyndighet over oppnevne inntil 2 representanter. Disse skal likevel bare ha stemmerett i administrative saker.</article></article><article class="legalArticle" data-lovdata-URL="LTII/forskrift/1988-01-29-132/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Oppgaver.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Hovedutvalget er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">skolestyre etter lov av 13. juni 1969 nr. 24 om grunnskolen,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">barnehagenemnd etter lov av 6. juni 1975 nr. 30 om barnehager m.v.,</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">kommunalt styringsorgan etter lov av 28. mai 1976 nr. 35 om voksenopplæring,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/2/paragraf/2/ledd/1/punkt/4/" id="kapittel-2-paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/2/paragraf/2/ledd/1/punkt/4/ledd/1/" id="kapittel-2-paragraf-2-ledd-1-punkt-4-ledd-1">kommunalt styringsorgan etter lov av 20. desember 1985 nr. 108 om folkebibliotek.</article></article></li></ul></article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Dessuten skal hovedutvalget ivareta følgende oppgaver:<ul class="defaultList"><li data-li-identifier="e)" data-name="e)"><article class="listArticle" data-absoluteaddress="/kapittel/2/paragraf/2/ledd/2/punkt/1/" id="kapittel-2-paragraf-2-ledd-2-punkt-1"><span class="data-originalId">e)</span><article class="legalP" data-absoluteaddress="/kapittel/2/paragraf/2/ledd/2/punkt/1/ledd/1/" id="kapittel-2-paragraf-2-ledd-2-punkt-1-ledd-1">legge vekt på å utvikle barn og unges totale oppvekstmiljø gjennom sambruk og samordning av ressurser og innsats innenfor virksomhetsområder som retter seg mot barn og unge,</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/2/paragraf/2/ledd/2/punkt/2/" id="kapittel-2-paragraf-2-ledd-2-punkt-2"><span class="data-originalId">f)</span><article class="legalP" data-absoluteaddress="/kapittel/2/paragraf/2/ledd/2/punkt/2/ledd/1/" id="kapittel-2-paragraf-2-ledd-2-punkt-2-ledd-1">ivareta kommunens plan- og forvaltningsoppgaver innenfor kulturområdet,</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/2/paragraf/2/ledd/2/punkt/3/" id="kapittel-2-paragraf-2-ledd-2-punkt-3"><span class="data-originalId">g)</span><article class="legalP" data-absoluteaddress="/kapittel/2/paragraf/2/ledd/2/punkt/3/ledd/1/" id="kapittel-2-paragraf-2-ledd-2-punkt-3-ledd-1">utføre de arbeidsoppgaver som ellers pålegges av kommunestyret.</article></article></li></ul></article></article><article class="legalArticle" data-lovdata-URL="LTII/forskrift/1988-01-29-132/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Saksbehandling.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Oppvekststyrets møter skal holdes for åpne dører med mindre det gjelder saker som er belagt med taushetsplikt.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">For saksbehandlingen forøvrig gjelder kommunelovens bestemmelser.</article></article><article class="legalArticle" data-lovdata-URL="LTII/forskrift/1988-01-29-132/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Administrasjon.</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Til å bistå hovedutvalget med løsning av sine oppgaver opprettes en felles skole-, barnehage- og kulturadministrasjon med en oppvekstsjef som administrativ leder.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Oppvekstsjefen tilsettes av kommunestyret.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1988-01-29-132/KAPITTEL_3" data-partID="k3"><h2>III Kretsvise oppvekstutvalg</h2><article class="legalArticle" data-lovdata-URL="LTII/forskrift/1988-01-29-132/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Sammensetning.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Ved hver enkelt skolekrets kan det opprettes egne oppvekstutvalg som skal bestå av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">representant(er) fra foreldrene med barn i skolen og barnehagen,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">representant(er) fra barn/unge i aldersgruppa inntil 19 år som bor i kretsen,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/3/" id="kapittel-3-paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/3/ledd/1/" id="kapittel-3-paragraf-1-ledd-1-punkt-3-ledd-1">representant(er) fra de ansatte i skole/barnehage,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/paragraf/1/ledd/1/punkt/4/" id="kapittel-3-paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/paragraf/1/ledd/1/punkt/4/ledd/1/" id="kapittel-3-paragraf-1-ledd-1-punkt-4-ledd-1">andre etter kommunestyrets nærmere bestemmelse.</article></article></li></ul></article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Hver deltakergruppe utpeker selv sine representanter.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Kommunestyret fastsetter nærmere antall representanter, arbeidsform og andre regler for utvalgets arbeid. Utvalget selv avgjør om andre skal gis møte- og talerett i utvalgets møter.</article></article><article class="legalArticle" data-lovdata-URL="LTII/forskrift/1988-01-29-132/§8" data-name="§8" data-partID="§8" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Oppgaver.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">De kretsvise oppvekstutvalg er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">rådsorgan ved skolen etter lov av 13. juni 1969 nr. 24 om grunnskolen §§ 30 og 32,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">styre i kretsens barnehage etter lov av 6. juni 1975 nr. 30 om barnehager.</article></article></li></ul></article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Dessuten skal utvalget legge vekt på å utvikle barn og unges totale oppvekstmiljø gjennom sambruk av ressurser og innsats innenfor de virksomhetsområder i kretsen som retter seg mot barn og unge.</article></article><article class="legalArticle" data-lovdata-URL="LTII/forskrift/1988-01-29-132/§9" data-name="§9" data-partID="§9" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Administrasjon.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">I hver skolekrets kan det tilsettes en oppvekstleder blant det fagpersonell som i hovedsak har sitt arbeid i kretsen. Tilsettingen skjer av kommunestyret eller den som får fullmakt.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1988-01-29-132/KAPITTEL_4" data-partID="k4"><h2>IV Spesielle forhold</h2><article class="legalArticle" data-lovdata-URL="LTII/forskrift/1988-01-29-132/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Drift og vedlikehold av bygningene.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Skolestyrets myndighet og ansvar når det gjelder forvaltningen av skolebygg etter lov av 13. juni 1969 nr. 24 om grunnskolen overføres til kommunestyret.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Kommunestyret kan delegere sin myndighet etter første ledd til et kommunalt utvalg.</article></article><article class="legalArticle" data-lovdata-URL="LTII/forskrift/1988-01-29-132/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Godkjenning av barnehager.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Fylkesmannens godkjenningsmyndighet etter barnehageloven § 3 oppheves for barnehager der kommunen er eier og byggherre.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Kommunestyret eller det organ som gis myndighet, skal godkjenne private og andre ikke-kommunale barnehager.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Et mindretall i det organ som vedtar igangsettelse av kommunale barnehager etter første ledd eller godkjenner private barnehager etter annet ledd, kan innen møtets slutt klage avgjørelser som omfattes av fylkesmannens godkjenningskompetanse etter barnehageloven § 3 til fylkesmannen som tar endelig avgjørelse.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1988-01-29-132/KAPITTEL_5" data-partID="k5"><h2>V Forskjellige bestemmelser</h2><article class="legalArticle" data-lovdata-URL="LTII/forskrift/1988-01-29-132/§12" data-name="§12" data-partID="§12" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Denne forskrift om vedtekter trer i kraft 25. januar 1988 og gjelder til 1. januar 1991.</article></article><article class="legalArticle" data-lovdata-URL="LTII/forskrift/1988-01-29-132/§13" data-name="§13" data-partID="§13" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Bestemmelser som vedtektene erstatter.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Denne forskrift om vedtekten kommer i stedet for følgende bestemmelser:<p class="leddfortsettelse">Vedtektene § 3</p><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/1/" id="kapittel-5-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/1/ledd/1/" id="kapittel-5-paragraf-2-ledd-1-punkt-1-ledd-1">lov om grunnskolen av 13. juni 1969 nr. 24 § 26 unntatt pkt.4,</article></article></li></ul><p class="leddfortsettelse">Vedtektene § 5</p><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/2/" id="kapittel-5-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/2/ledd/1/" id="kapittel-5-paragraf-2-ledd-1-punkt-2-ledd-1">lov om grunnskolen av 13. juni 1969 nr. 24 § 28 pkt. 1 og 2, første og andre setning,</article></article></li></ul><p class="leddfortsettelse">Vedtektene §§ 7 og 8</p><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/3/" id="kapittel-5-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/3/ledd/1/" id="kapittel-5-paragraf-2-ledd-1-punkt-3-ledd-1">lov om grunnskolen av 13. juni 1969 nr. 24 §§ 30 og 32,</article></article></li></ul><p class="leddfortsettelse">Vedtektene § 10</p><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/4/" id="kapittel-5-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/4/ledd/1/" id="kapittel-5-paragraf-2-ledd-1-punkt-4-ledd-1">lov om grunnskolen av 13. juni 1969 nr. 24 § 10, pkt. 4,</article></article></li></ul><p class="leddfortsettelse">Vedtektene § 11</p><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/5/" id="kapittel-5-paragraf-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/5/ledd/1/" id="kapittel-5-paragraf-2-ledd-1-punkt-5-ledd-1">lov om barnehager m.v. av 6. juni 1975 nr. 30 § 3, første ledd.</article></article></li></ul></article></article></section></main></body></html>