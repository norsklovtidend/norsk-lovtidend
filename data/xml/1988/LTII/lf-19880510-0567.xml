<!DOCTYPE html><html lang="no"><head><title>Forskrift om konsesjonsvilkår for omsetjing av film og videogram, Tysvær kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:49</dd><dt class="legacyID">Datokode</dt><dd class="legacyID">FOR-1988-05-10-567</dd><dt class="dokid">DokumentID</dt><dd class="dokid">LTII/forskrift/1988-05-10-567</dd><dt class="publishedIn">Publisert i</dt><dd class="publishedIn">Avd II 1988 Nr. 8</dd><dt class="dateInForce">I kraft fra</dt><dd class="dateInForce">1988-09-19 nr. 8</dd><dt class="appliesTo">Gjelder for</dt><dd class="appliesTo">Tysvær kommune, Rogaland.</dd><dt class="dateOfPublication">Kunngjort</dt><dd class="dateOfPublication">1988-08-19</dd><dt class="titleShort">Korttittel</dt><dd class="titleShort">Forskrift om konsesjonsvilkår for omsetji</dd><dt class="title">Tittel</dt><dd class="title">Forskrift om konsesjonsvilkår for omsetjing av film og videogram, Tysvær kommune, Rogaland.</dd><dt class="refid">RefID</dt><dd class="refid">forskrift/1988-05-10-567</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsvilkår for omsetjing av film og videogram, Tysvær kommune, Rogaland.<ul class="tocSubUl"><li>1. Verkeområde</li><li>2. Konsesjonsplikt</li><li>3. Konsesjonsgjevar</li><li>4. Generelle konsesjonsvilkår</li><li>5. Særskilde konsesjonsvilkår</li><li>6. Kontroll</li><li>7. Konsesjonslengde, oppseiing, m.v.</li><li>8. Iverksetjing</li></ul></li></ul></dd></dl></header><main class="documentBody" data-lovdata-URL="LTII/forskrift/1988-05-10-567" id="dokument"><h1>Forskrift om konsesjonsvilkår for omsetjing av film og videogram, Tysvær kommune, Rogaland.</h1><article class="legalP" data-absoluteaddress="/ledd/1/" id="ledd-1">Vedtekne av Tysvær kommunestyre 10. mai 1988 med heimel i lov om film og videogram av 15. mai 1987 nr. 21.</article><article class="legalArticle" data-lovdata-URL="LTII/forskrift/1988-05-10-567/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Verkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Desse vilkåra gjeld for alle som skal driva omsetjing av film og videogram i Tysvær kommune, eller postordreomsetjing av same, med forretningsadresse i Tysvær.</article></article><article class="legalArticle" data-lovdata-URL="LTII/forskrift/1988-05-10-567/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Konsesjonsplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alle som vil driva framsyning eller utleige, sal eller anna omsetjing av film og videogram som del av næring, skal ha kommunal konsesjon.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Unnateke frå dette er sal og/eller utleige til vidare omsetjing (grossistverksemd).</article></article><article class="legalArticle" data-lovdata-URL="LTII/forskrift/1988-05-10-567/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Konsesjonsgjevar</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I samsvar med § 2 i lov om film og videogram og etter vedtak i Tysvær kommunestyre 10. mai 1988 er det kulturstyret som tildelar konsesjon.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Konsesjonssøkjarar som vert nekta konsesjon, kan anka kulturstyret si avgjerd til formannskapet.</article></article><article class="legalArticle" data-lovdata-URL="LTII/forskrift/1988-05-10-567/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Generelle konsesjonsvilkår</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som får kommunal konsesjon til å omsetje film eller videogram pliktar å setje seg nøye inn i lov om film og videogram av 15. mai 1987 nr. 21 og forskriftene til denne. Vidare pliktar vedkomande å retta seg etter dei føresegner som finst i denne lova og desse forskriftene.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kulturadministrasjonen pliktar å ha lova og forskriftene tilgjengelege, slik at konsesjonssøkjaren kan få desse utlevert.</article></article><article class="legalArticle" data-lovdata-URL="LTII/forskrift/1988-05-10-567/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Særskilde konsesjonsvilkår</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I Tysvær kommune gjeld følgjande vilkår i tillegg til dei som følgjer direkte av lova:<ul class="defaultList"><li data-li-identifier="A:" data-name="A:"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">A:</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Ingen kan få konsesjon til omsetjing av film og videogram når ein tidlegare er bøtelagt eller straffa for tilhøve som har med slik omsetjing å gjera, eller på ulovleg måte har drive slik omsetjing utan å vera registrert i Videogramregisteret. I særskilde tilfelle kan det gjerast unntak frå dette.</article></article></li><li data-li-identifier="B:" data-name="B:"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">B:</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Konsesjon for omsetjing av film og videogram kan gjevast til eigar av firma som driv med dette. Ved skifte i eigartilhøve må det søkjast om ny konsesjon.</article></article></li><li data-li-identifier="C:" data-name="C:"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">C:</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">All omsetjing av film og videogram skal skje over disk, og personale som tek seg av dette skal ha fylt 18 år. Utleigeautomatar vert ikkje tillatne.</article></article></li><li data-li-identifier="D:" data-name="D:"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">D:</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Utleige av film og videogram direkte til barn kan berre skje når dette er merka med «tilrådd aldersgrense», eller godkjent for ei nærare bestemt aldersgruppe, som samsvarar med den alderen barnet har.</article></article></li><li data-li-identifier="E:" data-name="E:"><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">E:</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">Utleige av film og videogram som ikkje er merka i samsvar med § 7 i forskriftene, vert ikkje tillate.</article></article></li><li data-li-identifier="F:" data-name="F:"><article class="listArticle" data-absoluteaddress="/paragraf/5/ledd/1/punkt/6/" id="paragraf-5-ledd-1-punkt-6"><span class="data-originalId">F:</span><article class="legalP" data-absoluteaddress="/paragraf/5/ledd/1/punkt/6/ledd/1/" id="paragraf-5-ledd-1-punkt-6-ledd-1">Den som har konsesjon pliktar å ha tilgjengeleg eit rimeleg utval av det som finst på marknaden av aktuelle norskproduserte filmar, samt barnefilmar.</article><article class="legalP" data-absoluteaddress="/paragraf/5/ledd/1/punkt/6/ledd/2/" id="paragraf-5-ledd-1-punkt-6-ledd-2">Dersom det vert reist tvil om dette vilkåret er overhalde, kan konsesjonsgjevar utføra ei konkret vurdering av filmutvalet, og eventuelt kome med pålegg om eit breiare utval som konsesjonshavar då pliktar å retta seg etter.</article></article></li></ul></article></article><article class="legalArticle" data-lovdata-URL="LTII/forskrift/1988-05-10-567/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunen ved kulturstyret kan føreta inspeksjon og kontroll om konsesjonshavar held seg til lov, forskrifter og dei kommunale konsesjonsvilkår.</article></article><article class="legalArticle" data-lovdata-URL="LTII/forskrift/1988-05-10-567/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Konsesjonslengde, oppseiing, m.v.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Konsesjon kan gjevast for inntil 4 år. Samtlege konsesjonar i kommunen går ut samstundes. Konsesjonshavar pliktar sjølv å sørga for å sende inn ny søknad om fornying, seinast 4 månader før konsesjonen går ut. Dersom fornya søknad kjem seinare, har søkjaren ikkje krav på å få konsesjonen fornya innan utløp.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Kulturstyret kan når som helst trekkja konsesjonen tilbake, dersom konsesjonshavar set seg ut over dei reglar som følgjer av lov, forskrifter eller dei kommunale konsesjonsvilkåra. Slik avgjerd kan ankast til formannskapet.</article></article><article class="legalArticle" data-lovdata-URL="LTII/forskrift/1988-05-10-567/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Iverksetjing</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Desse konsesjonsvilkåra for omsetjing av film og videogram i Tysvær kommune, gjeld frå 1. juli 1988.</article></article></main></body></html>