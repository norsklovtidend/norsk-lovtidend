<!DOCTYPE html><html lang="no"><head><title>Forskrift om innføring av ekstraordinær båndtvang, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-1988-02-20-203</dd><dt class="dokid">DokumentID</dt><dd class="dokid">LTII/forskrift/1988-02-20-203</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 3</dd><dt class="dateInForce">I kraft fra</dt><dd class="dateInForce">1988-04-21 nr. 3</dd><dt class="appliesTo">Gjelder for</dt><dd class="appliesTo">Hedmark</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§52</li></ul></dd><dt class="dateOfPublication">Kunngjort</dt><dd class="dateOfPublication">1988-03-21</dd><dt class="titleShort">Korttittel</dt><dd class="titleShort">Forskrift om innføring av ekstraordinær b</dd><dt class="title">Tittel</dt><dd class="title">Forskrift om innføring av ekstraordinær båndtvang, Hedmark.</dd><dt class="refid">RefID</dt><dd class="refid">forskrift/1988-02-20-203</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innføring av ekstraordinær båndtvang, Hedmark.</li></ul></dd></dl></header><main class="documentBody" data-lovdata-URL="LTII/forskrift/1988-02-20-203" id="dokument"><h1>Forskrift om innføring av ekstraordinær båndtvang, Hedmark.</h1><article class="legalP" data-absoluteaddress="/ledd/1/" id="ledd-1">Med hjemmel i lov om viltet 29. mai 1981 nr. 38 § 52, tredje ledd, jfr. delegeringsskriv fra Direktoratet for vilt og ferskvannsfisk av 21. juli 1983, har fylkesmannen i Hedmark 20. februar 1988 fastsatt forskrift om innføring av ekstraordinær båndtvang i Hedmark fylke unntatt kommunene Hamar by, Alvdal, Folldal, Tynset, Tolga og Os fra 20. februar 1988 og inntil videre, likevel ikke ut over 31. mars 1988.</article><article class="legalP" data-absoluteaddress="/ledd/2/" id="ledd-2">Forskriften gjelder alle hunder med unntak for hund som brukes i reindrift, dressert bufehund når den brukes til å vokte bufe, politihund og lavinehund når de er i tjeneste eller under trening. Politiet kan for særlige formål gi dispensasjon for gjeldende båndtvangsregler.</article><article class="legalP" data-absoluteaddress="/ledd/3/" id="ledd-3">Hund som løper løs i ekstraordinær båndtvangstid eller som i båndtvangstid påtreffes jagende etter hjortevilt, kan, dersom den ikke lar seg oppta, avlives på stedet av grunneier og jakt- eller fangstberettiget eller noen som opptrer på vegne av disse, eller av politiet. Når hunden er avlivet, skal melding straks gis til politiet.</article><article class="legalP" data-absoluteaddress="/ledd/4/" id="ledd-4">Overtredelse av forskriften kan straffes med bøter eller fengsel, jfr. viltlovens § 56.</article></main></body></html>