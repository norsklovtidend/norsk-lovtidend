<!DOCTYPE html><html lang="no"><head><title>Forskrift om frikommunevedtekter til plan- og bygningsloven, Bærum kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:19</dd><dt class="legacyID">Datokode</dt><dd class="legacyID">FOR-1988-09-06-733</dd><dt class="dokid">DokumentID</dt><dd class="dokid">LTII/forskrift/1988-09-06-733</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 11</dd><dt class="dateInForce">I kraft fra</dt><dd class="dateInForce">1988-09-21</dd><dt class="appliesTo">Gjelder for</dt><dd class="appliesTo">Bærum kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li></ul></dd><dt class="dateOfPublication">Kunngjort</dt><dd class="dateOfPublication">1988-10-05</dd><dt class="titleShort">Korttittel</dt><dd class="titleShort">Forskrift om frikommunevedtekter til plan</dd><dt class="title">Tittel</dt><dd class="title">Forskrift om frikommunevedtekter til plan- og bygningsloven, Bærum kommune, Akershus.</dd><dt class="refid">RefID</dt><dd class="refid">forskrift/1988-09-06-733</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter til plan- og bygningsloven, Bærum kommune, Akershus.<ul class="tocSubUl"><li>§ 1. Tillegg til plan-og bygningsloven § 28-2.</li><li>§ 2. Tillegg til plan- og bygningsloven § 63 nr. 2.</li><li>§ 3. Tillegg til plan- og bygningsloven § 63 nr. 3</li><li>§ 4. Tillegg til plan- og bygningsloven § 65.</li><li>§ 5. Ikrafttredelse.</li><li>§ 6. Lover og forskrifter det er gjort unntak fra.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-09-06-733" id="dokument"><h1>Forskrift om frikommunevedtekter til plan- og bygningsloven, Bærum kommune, Akershus.</h1><article class="legalP" data-absoluteaddress="/ledd/1/" id="ledd-1">Godkjent 6. september 1988 av Kommunal- og arbeidsdepartementet med hjemmel i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner) § 5, jfr. kgl.res. av 6. mai 1988 nr. 191.</article><article class="legalArticle" data-lovdata-URL="LTII/forskrift/1988-09-06-733/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tillegg til plan-og bygningsloven § 28-2.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Bebyggelsesplan som utarbeides på grunnlag av reguleringsplan etter § 24 behandles som bestemt i § 28-1 nr. 2 forutsatt at betingelsene nevnt der for slik behandling er oppfylt.</article></article><article class="legalArticle" data-lovdata-URL="LTII/forskrift/1988-09-06-733/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tillegg til plan- og bygningsloven § 63 nr. 2.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">De som er nevnt i § 3-1 tredje ledd bokstavene a til h i lov om kartlegging, deling og registrering av grunneiendom (delingsloven) kan søke om tillatelse til deling av eiendom. Søkeren plikter å angi hvordan delingen ønskes utført ved grenseforløp inntegnet på kartet. Forslaget skal vise hvordan delingen på hensiktsmessig måte kan gå inn i en fremtidig utnytting av området, herunder også hvordan de krav som er nevnt i § 69 nr. 1 med vedtekt kan oppfylles både for hovedbølet og den fradelte tomt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Bygningsrådet kan i slike tilfeller i forbindelse med gjennomføring av delingen stille vilkår om at kravene sikres og stille vilkår om opparbeidelse.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Bestemmelsene i § 94 nr. 3 om varsel til naboer og gjenboere m.v. gjelder tilsvarende så langt de passer.</article></article><article class="legalArticle" data-lovdata-URL="LTII/forskrift/1988-09-06-733/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tillegg til plan- og bygningsloven § 63 nr. 3</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Eiendom må ikke deles på en slik måte at det ved delingen oppstår forhold som strider mot denne lov, forskrift eller vedtekt. Heller ikke må eiendom deles slik at det dannes tomter som etter bygningsrådets skjønn er mindre vel skikket til bebyggelse på grunn av sin størrelse eller form.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Bygningsrådet kan sette som vilkår for å gi delingstillatelse at eiendommer som har samme eier og som skal nyttes under ett, blir sammenføyd i grunnboka, jfr. lov om kartlegging, deling og registrering av grunneiendom (delingsloven) § 4-3. før tillatelse gis, skal bygningsrådet dessuten påse at det foreligger nødvendig samtykke til deling etter annen lovgivning, jfr. § 95 som gis tilsvarende anvendelse så langt som det passer.</article></article><article class="legalArticle" data-lovdata-URL="LTII/forskrift/1988-09-06-733/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tillegg til plan- og bygningsloven § 65.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tomt for bebyggelse må ikke fradeles, bygning må ikke føres opp eller tas i bruk til opphold for mennesker eller dyr med mindre det er tilfredsstillende adgang til hygienisk betryggende og tilstrekkelig drikkevann og tilstrekkelig vann til brannslukking.</article></article><article class="legalArticle" data-lovdata-URL="LTII/forskrift/1988-09-06-733/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift om vedtekter trer i kraft 21. september 1988 og gjelder til 1. januar 1991.</article></article><article class="legalArticle" data-lovdata-URL="LTII/forskrift/1988-09-06-733/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lover og forskrifter det er gjort unntak fra.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift om vedtekter kommer i stedet for følgende bestemmelser:</article> <article class="defaultP" margin-top="true"><i>Vedtektene § 1</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">plan- og bygningsloven § 28-2,</article></article></li></ul></article> <article class="defaultP" margin-top="true"><i>Vedtektene §§ 2 og 3</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">plan- og bygningsloven § 63 nr. 2 og 3,</article></article></li></ul></article> <article class="defaultP" margin-top="true"><i>Vedtektene § 4</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">plan- og bygningsloven § 65.</article></article></li></ul></article></article></main></body></html>