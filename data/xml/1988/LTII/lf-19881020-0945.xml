<!DOCTYPE html><html lang="no"><head><title>Forskrift om konsesjonsordning for omsetning og visning av film og videogram i næring, Askøy kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1988-10-20-945</dd><dt class="dokid">DokumentID</dt><dd class="dokid">LTII/forskrift/1988-10-20-945</dd><dt class="publishedIn">Publisert i</dt><dd class="publishedIn">Avd II 1988 Nr. 15</dd><dt class="dateInForce">I kraft fra</dt><dd class="dateInForce">1989-01-01</dd><dt class="appliesTo">Gjelder for</dt><dd class="appliesTo">Askøy kommune, Hordaland.</dd><dt class="basedOn">Hjemmel</dt><dd class="basedOn"><ul><li>lov/1987-05-15-21</li></ul></dd><dt class="dateOfPublication">Kunngjort</dt><dd class="dateOfPublication">1988-12-21</dd><dt class="titleShort">Korttittel</dt><dd class="titleShort">Forskrift om konsesjonsordning for omsetn</dd><dt class="title">Tittel</dt><dd class="title">Forskrift om konsesjonsordning for omsetning og visning av film og videogram i næring, Askøy kommune, Hordaland.</dd><dt class="refid">RefID</dt><dd class="refid">forskrift/1988-10-20-945</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsordning for omsetning og visning av film og videogram i næring, Askøy kommune, Hordaland.<ul class="tocSubUl"><li>1. Formål</li><li>2. Konsesjonspliktig virksomhet</li><li>3. Konsesjonsmyndighet</li><li>4. Særskilte konsesjonsvilkår</li><li>5. Endringer av konsesjonsvilkår</li><li>6. Kontroll</li><li>7. Overgangsbestemmelser</li><li>8. Iverksettelse</li></ul></li></ul></dd></dl></header><main class="documentBody" data-lovdata-URL="LTII/forskrift/1988-10-20-945" id="dokument"><h1>Forskrift om konsesjonsordning for omsetning og visning av film og videogram i næring, Askøy kommune, Hordaland.</h1><article class="legalP" data-absoluteaddress="/ledd/1/" id="ledd-1">Vedtatt av Askøy kommunestyre 20. oktober 1988 med hjemmel i lov av 15. mai 1987 nr. 21 om film og videogram.</article><article class="legalArticle" data-lovdata-URL="LTII/forskrift/1988-10-20-945/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Askøy kommune har som mål å sikre et bredest mulig tilbud av programmer på film og videogram til kommunens befolkning. Det legges vekt på sikring av kvalitet og dekning av ulike behov ut fra bl.a. kulturell tilhørighet, livssyn og alder.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For å nå dette mål vil Askøy kommune ta sikte på å kunne gi et tilfredstillende kinotilbud til hele befolkningen.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Likeledes vil Askøy kommune gjennom praktisering av disse forskrifter legge vekt på bredde i programtilbudet og geografisk spredning av omsetningen av film og videogram.</article></article><article class="legalArticle" data-lovdata-URL="LTII/forskrift/1988-10-20-945/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Konsesjonspliktig virksomhet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ingen kan vise eller omsette film eller videogram i næring i Askøy kommune uten konsesjon fra kommunen. Det vises til lov om film og videogram av 15. mai 1987 nr. 21 og lovens forskrifter.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Visning eller omsetning utenfor næring er unntatt fra konsesjonsordningen, likeledes salg eller utleie for videogramomsetning. For nærmere presisering av foranstående vises det til loven og dens forskrifter, samt disse forskrifters utredning.</article></article><article class="legalArticle" data-lovdata-URL="LTII/forskrift/1988-10-20-945/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Konsesjonsmyndighet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kommunestyrets myndighet etter denne lov er delegert til hovedutvalg for kultur, med hjemmel i lovens § 2.</article></article><article class="legalArticle" data-lovdata-URL="LTII/forskrift/1988-10-20-945/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Særskilte konsesjonsvilkår</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I Askøy kommune gjelder i tillegg disse konsesjonsvilkår:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Konsesjon gis for inntil 4 år av gangen. Konsesjonshaver må selv sørge for søknad om fornying av konsesjonen senest 4 måneder før konsesjonen utløper.</article><article class="legalP" data-absoluteaddress="/paragraf/4/ledd/1/punkt/1/ledd/2/" id="paragraf-4-ledd-1-punkt-1-ledd-2">Ved opphør av aktivitet eller virksomhet må konsesjonshaveren uten opphold melde fra til kommunen om dette.</article></article></li><li data-li-identifier="B." data-name="B."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Kommunen kan, ved særskilt vedtak, i kommunestyret, innføre bestemmelser som regulerer eller prioriterer antall konsesjoner i de ulike deler av kommunen.</article></article></li><li data-li-identifier="C." data-name="C."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Konsesjon gis til enkeltperson som ansvarlig konsesjonshaver. Ved personskifte, f.eks. eierskifte, bestyrerskifte o.s.v., må det søkes om ny konsesjon.</article><article class="legalP" data-absoluteaddress="/paragraf/4/ledd/1/punkt/3/ledd/2/" id="paragraf-4-ledd-1-punkt-3-ledd-2">En person må ha fylt 18 år for å kunne omsette eller vise film eller videogram i næring.</article><article class="legalP" data-absoluteaddress="/paragraf/4/ledd/1/punkt/3/ledd/3/" id="paragraf-4-ledd-1-punkt-3-ledd-3">Videogramforhandlere skal henge opp kvitteringsdokument fra Videogramregistret på en godt synlig plass på omsetningsstedet.</article><article class="legalP" data-absoluteaddress="/paragraf/4/ledd/1/punkt/3/ledd/4/" id="paragraf-4-ledd-1-punkt-3-ledd-4">Det kan ikke settes i gang virksomhet før en konsesjon er gitt.</article></article></li><li data-li-identifier="D." data-name="D."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">D.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Samtlige konsesjonshavere skal sende kopi til kommunen av rapportskjema til Norsk kino- og filmfond.</article></article></li><li data-li-identifier="E." data-name="E."><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">E.</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Konsesjonshaver plikter å etterleve tilrådde aldersgrenser eller aldersgrenser fastsatt av Statens filmkontroll. Fullmakt fra foreldre eller foresatte gir ikke anledning til å leie eller kjøpe i strid med aldersgrensene.</article><article class="legalP" data-absoluteaddress="/paragraf/4/ledd/1/punkt/5/ledd/2/" id="paragraf-4-ledd-1-punkt-5-ledd-2">Ved omsetning via automater eller postordre må det kunne godtgjøres at aldersbestemmelsene kan overholdes.</article></article></li><li data-li-identifier="F." data-name="F."><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">F.</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">Konsesjonshaver skal sørge for et tilfredstillende utvalg av barneprogram og norskproduserte programmer med bakgrunn i det tilbud som fins i markedet. Forøvrig skal tilbudet dekke et tilfredstillende bredt antall programkategorier. Dersom dette vilkåret ikke er oppfyllt kan konsesjonsgiveren pålegge konsesjonshaveren å supplere tilbudet.</article></article></li><li data-li-identifier="G." data-name="G."><article class="listArticle" data-absoluteaddress="/paragraf/4/ledd/1/punkt/7/" id="paragraf-4-ledd-1-punkt-7"><span class="data-originalId">G.</span><article class="legalP" data-absoluteaddress="/paragraf/4/ledd/1/punkt/7/ledd/1/" id="paragraf-4-ledd-1-punkt-7-ledd-1">Visning av film eller videogram i næring må bare finne sted i lokale som er godkjent av branntilsynet for formålet.</article></article></li><li data-li-identifier="H." data-name="H."><article class="listArticle" data-absoluteaddress="/paragraf/4/ledd/1/punkt/8/" id="paragraf-4-ledd-1-punkt-8"><span class="data-originalId">H.</span><article class="legalP" data-absoluteaddress="/paragraf/4/ledd/1/punkt/8/ledd/1/" id="paragraf-4-ledd-1-punkt-8-ledd-1">Hovedutvalg for kultur skal ved vurderinger av søknader legge vekt på søkers vandel. Også uttalelser fra andre instanser kan innhentes.</article></article></li><li data-li-identifier="I." data-name="I."><article class="listArticle" data-absoluteaddress="/paragraf/4/ledd/1/punkt/9/" id="paragraf-4-ledd-1-punkt-9"><span class="data-originalId">I.</span><article class="legalP" data-absoluteaddress="/paragraf/4/ledd/1/punkt/9/ledd/1/" id="paragraf-4-ledd-1-punkt-9-ledd-1">Begrunnelser som kan eller bør gi grunnlag for avslag på søknad om konsesjon eller inndragning av gitt konsesjon:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/9/ledd/1/punkt/1/" id="paragraf-4-ledd-1-punkt-9-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/9/ledd/1/punkt/1/ledd/1/" id="paragraf-4-ledd-1-punkt-9-ledd-1-punkt-1-ledd-1">Dersom søker har vært dømt eller bøtelagt i forbindelse med ulovlig omsetning eller visning av film eller videogram.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/9/ledd/1/punkt/2/" id="paragraf-4-ledd-1-punkt-9-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/9/ledd/1/punkt/2/ledd/1/" id="paragraf-4-ledd-1-punkt-9-ledd-1-punkt-2-ledd-1">Påvist omsetning av umerket film eller videogram selv om påtale ikke er reist.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/1/punkt/9/ledd/1/punkt/3/" id="paragraf-4-ledd-1-punkt-9-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/1/punkt/9/ledd/1/punkt/3/ledd/1/" id="paragraf-4-ledd-1-punkt-9-ledd-1-punkt-3-ledd-1">Ensidig programtilbud.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/4/ledd/1/punkt/9/ledd/1/punkt/4/" id="paragraf-4-ledd-1-punkt-9-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/4/ledd/1/punkt/9/ledd/1/punkt/4/ledd/1/" id="paragraf-4-ledd-1-punkt-9-ledd-1-punkt-4-ledd-1">Manglende tilbakerapportering til kommunen.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/4/ledd/1/punkt/9/ledd/1/punkt/5/" id="paragraf-4-ledd-1-punkt-9-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/4/ledd/1/punkt/9/ledd/1/punkt/5/ledd/1/" id="paragraf-4-ledd-1-punkt-9-ledd-1-punkt-5-ledd-1">Manglende innbetaling av avgift til Norsk kino- og filmfond.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/4/ledd/1/punkt/9/ledd/1/punkt/6/" id="paragraf-4-ledd-1-punkt-9-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/4/ledd/1/punkt/9/ledd/1/punkt/6/ledd/1/" id="paragraf-4-ledd-1-punkt-9-ledd-1-punkt-6-ledd-1">Påvisning og praktisering av visning eller omsetning i strid med aldersbestemmelsene.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/4/ledd/1/punkt/9/ledd/1/punkt/7/" id="paragraf-4-ledd-1-punkt-9-ledd-1-punkt-7"><span class="data-originalId">g.</span><article class="legalP" data-absoluteaddress="/paragraf/4/ledd/1/punkt/9/ledd/1/punkt/7/ledd/1/" id="paragraf-4-ledd-1-punkt-9-ledd-1-punkt-7-ledd-1">Andre brudd på lov eller forskrifter.</article></article></li></ul></article></article></li><li data-li-identifier="J." data-name="J."><article class="listArticle" data-absoluteaddress="/paragraf/4/ledd/1/punkt/10/" id="paragraf-4-ledd-1-punkt-10"><span class="data-originalId">J.</span><article class="legalP" data-absoluteaddress="/paragraf/4/ledd/1/punkt/10/ledd/1/" id="paragraf-4-ledd-1-punkt-10-ledd-1">Ved førstegangssøknad gis avslag også på følgende grunnlag:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/10/ledd/1/punkt/1/" id="paragraf-4-ledd-1-punkt-10-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/10/ledd/1/punkt/1/ledd/1/" id="paragraf-4-ledd-1-punkt-10-ledd-1-punkt-1-ledd-1">Ved påvisning av drift uten konsesjon tidligere.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/10/ledd/1/punkt/2/" id="paragraf-4-ledd-1-punkt-10-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/10/ledd/1/punkt/2/ledd/1/" id="paragraf-4-ledd-1-punkt-10-ledd-1-punkt-2-ledd-1">Ved manglende registrering i Videogramregistret for drift før 1. januar 1988.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/1/punkt/10/ledd/1/punkt/3/" id="paragraf-4-ledd-1-punkt-10-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/1/punkt/10/ledd/1/punkt/3/ledd/1/" id="paragraf-4-ledd-1-punkt-10-ledd-1-punkt-3-ledd-1">Hensynet til geografisk spredning dersom nærmere vedtak om dette i kommunestyret gir hjemmel.</article></article></li></ul></article></article></li></ul></article></article><article class="legalArticle" data-lovdata-URL="LTII/forskrift/1988-10-20-945/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Endringer av konsesjonsvilkår</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dette reglement endres ved vedtak i kommunestyret etter forutgående behandling i hovedutvalg for kultur. Det kan ikke gjøres endringer eller særvedtak med tilbakevirkende kraft.</article></article><article class="legalArticle" data-lovdata-URL="LTII/forskrift/1988-10-20-945/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunen har rett til å kontrollere/inspisere virksomheten til de som har eller søker om konsesjon.</article></article><article class="legalArticle" data-lovdata-URL="LTII/forskrift/1988-10-20-945/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Overgangsbestemmelser</span></h2><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">a.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Ved virksomhet for omsetning av film eller video før 1. januar 1988 er registrering i Videogramregistret pr. 31. desember 1987 en betingelse for innvilgelse av konsesjon.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">b.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Ved virksomhet startet i tiden etter 1. januar 1988 søkes konsesjon snarest. Etter 1. januar 1989 kan virksomhet ikke drives uten konsesjon.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/7/punkt/3/" id="paragraf-7-punkt-3"><span class="data-originalId">c.</span><article class="legalP" data-absoluteaddress="/paragraf/7/punkt/3/ledd/1/" id="paragraf-7-punkt-3-ledd-1">Innehavere av konsesjon etter den tidligere lov om offentlig forevisning av kinematografbilder har fortsatt konsesjon inntil denne løper ut. De nye bestemmelsene gjelder.</article></article></li></ul></article><article class="legalArticle" data-lovdata-URL="LTII/forskrift/1988-10-20-945/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Iverksettelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriftene trer i kraft 1. januar 1989. Prøveordning på to år.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Gjeldende kinematograf-vedtekt for Askøy herad av 27. september 1949 oppheves med virkning fra 1. januar 1989.</article></article></main></body></html>