<!DOCTYPE html><html lang="no"><head><title>Forskrift om torghandel, Lund kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:23</dd><dt class="legacyID">Datokode</dt><dd class="legacyID">FOR-1988-06-17-532</dd><dt class="dokid">DokumentID</dt><dd class="dokid">LTII/forskrift/1988-06-17-532</dd><dt class="publishedIn">Publisert i</dt><dd class="publishedIn">Avd II 1988 Nr. 7</dd><dt class="dateInForce">I kraft fra</dt><dd class="dateInForce">1988-08-18 nr. 7</dd><dt class="appliesTo">Gjelder for</dt><dd class="appliesTo">Lund kommune, Rogaland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21</li></ul></dd><dt class="dateOfPublication">Kunngjort</dt><dd class="dateOfPublication">1988-07-18</dd><dt class="titleShort">Korttittel</dt><dd class="titleShort">Forskrift om torghandel</dd><dt class="title">Tittel</dt><dd class="title">Forskrift om torghandel, Lund kommune, Rogaland.</dd><dt class="refid">RefID</dt><dd class="refid">forskrift/1988-06-17-532</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torghandel, Lund kommune, Rogaland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-06-17-532" id="dokument"><h1>Forskrift om torghandel, Lund kommune, Rogaland.</h1><article class="legalP" data-absoluteaddress="/ledd/1/" id="ledd-1">Fastsatt av Lund kommunestyre 15. desember 1987 i medhold av lov av 6. juni 1980 med endringer av 3. juni 1983 om handelsvirksomhet, § 3-2, stadfestet av Fylkesmannen i Rogaland 17. juni 1988:</article><article class="legalArticle" data-lovdata-URL="LTII/forskrift/1988-06-17-532/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Torghandel er handel som foregår fra torg og offentlige plasser, gater og veger.</article></article><article class="legalArticle" data-lovdata-URL="LTII/forskrift/1988-06-17-532/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Torghandelen på Moi i Lund kommune administreres av formannskapet. Den daglige ledelse utøves av kontorsjefen.</article></article><article class="legalArticle" data-lovdata-URL="LTII/forskrift/1988-06-17-532/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">All torghandel skal inntil videre foregå fra kommunens parkeringsplass på Voilaaseiendommen. Formannskapet kan gi nærmere bestemmelser om plassering av salgsboder/salgsbiler. Handelsvirksomheten må for øvrig rette seg etter de anvisninger som måtte bli gitt av politiet av hensyn til orden og trafikkavvikling.</article></article><article class="legalArticle" data-lovdata-URL="LTII/forskrift/1988-06-17-532/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Torghandel kan foregå på fredager innenfor de åpningstider som gjelder for faste utsalgssteder.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Formannskapet eller lensmannen kan under særlige omstendigheter forby torghandel på en bestemt dag.</article></article><article class="legalArticle" data-lovdata-URL="LTII/forskrift/1988-06-17-532/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknad om tildeling av torgplass avgjøres av kontorsjefen. Avgjørelsen kan påklages til formannskapet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Er plassen utilstrekkelig for alle som ønsker torgplass, skal selgere som omsetter varer av egen produksjon, gis fortrinnsrett. For øvrig prioriteres de først innkomne søknader.</article></article><article class="legalArticle" data-lovdata-URL="LTII/forskrift/1988-06-17-532/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Adgang til å drive torghandel har den som selger ville blomster og bær, produkter av hage- og gartnerivirksomhet, landbruk, skogbruk og fiske, og for øvrig varer som etter handelslovens § 3-2 kan omsettes utenom fast utsalgssted.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Personer under 16 år må ikke utøve torghandel uten som hjelp for voksne.</article></article><article class="legalArticle" data-lovdata-URL="LTII/forskrift/1988-06-17-532/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">I torgtida skal plassen omkring salgstedene holdes ren og ryddig. Ved utløpet av torgtida skal alle varer, emballasje, utstillingsmateriell, avfall o.a. fjernes og plassen ryddes.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Selgerne skal for øvrig ordne sine utsalg på den måten som formannskapet eller lensmannen bestemmer. Pålegg fra helserådet må etterkommes. Den som ikke retter seg etter gitte påbud, kan bortvises og ved gjentatte overtredelser nektes torgplass.</article></article><article class="legalArticle" data-lovdata-URL="LTII/forskrift/1988-06-17-532/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Torghandlere skal betale et vederlag til kommunen for bruk av torgplassen. Vederlaget inkluderer rett til uttak av strøm fra oppsatte kontakter.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Vederlaget betales forskottsvis pr. dag eller pr. måned til kommunekassereren. Kvittering må kunne forevises ved kontroll.</article></article><article class="legalArticle" data-lovdata-URL="LTII/forskrift/1988-06-17-532/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av bestemmelsene i denne forskrift eller av påbud gitt med hjemmel i forskriften, straffes etter lov om handelsvirksomhet av 6. juni 1980 § 5-1.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Gjelder fra: Kunngjøringsdato.</article></article></main></body></html>