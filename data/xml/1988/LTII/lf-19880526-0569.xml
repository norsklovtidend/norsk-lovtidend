<!DOCTYPE html><html lang="no"><head><title>Forskrift om konsesjon vedrørende film og videogram, Lenvik kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:52</dd><dt class="legacyID">Datokode</dt><dd class="legacyID">FOR-1988-05-26-569</dd><dt class="dokid">DokumentID</dt><dd class="dokid">LTII/forskrift/1988-05-26-569</dd><dt class="publishedIn">Publisert i</dt><dd class="publishedIn">Avd II 1988 Nr. 8</dd><dt class="dateInForce">I kraft fra</dt><dd class="dateInForce">1988-05-26</dd><dt class="appliesTo">Gjelder for</dt><dd class="appliesTo">Lenvik kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1987-05-15-21/§2</li></ul></dd><dt class="dateOfPublication">Kunngjort</dt><dd class="dateOfPublication">1988-08-19</dd><dt class="titleShort">Korttittel</dt><dd class="titleShort">Forskrift om konsesjon vedrørende film og</dd><dt class="title">Tittel</dt><dd class="title">Forskrift om konsesjon vedrørende film og videogram, Lenvik kommune, Troms.</dd><dt class="refid">RefID</dt><dd class="refid">forskrift/1988-05-26-569</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjon vedrørende film og videogram, Lenvik kommune, Troms.<ul class="tocSubUl"><li>1. Konsesjonens virkeområde</li><li>2. Konsesjonsplikt, unntak fra konsesjon</li><li>3. Konsesjonsmyndighet, klageadgang, saksbehandling</li><li>4. Bestemmelser etter loven</li><li>5. Lenvik kommunes lokale konsesjonsbetingelser</li><li>6. Konsesjonens gyldighetstid. Fornyelse og tilbaketrekking av konsesjon.</li><li>7. Ikraftsettelse</li></ul></li></ul></dd></dl></header><main class="documentBody" data-lovdata-URL="LTII/forskrift/1988-05-26-569" id="dokument"><h1>Forskrift om konsesjon vedrørende film og videogram, Lenvik kommune, Troms.</h1><article class="legalP" data-absoluteaddress="/ledd/1/" id="ledd-1">Fastsatt av Lenvik kommune 26. mai 1988 i medhold av § 2 i lov av 15. mai 1987 nr. 21 om film og videogram.</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1988-05-26-569/KAPITTEL_1" data-partID="k1"><h2>1. Konsesjonens virkeområde</h2><article class="marginIdArticle" data-partID="a1.1" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">1.1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Disse bestemmelsene gjelder i Lenvik kommune.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1988-05-26-569/KAPITTEL_2" data-partID="k2"><h2>2. Konsesjonsplikt, unntak fra konsesjon</h2><article class="marginIdArticle" data-partID="a2.1" data-absoluteaddress="/kapittel/2/punkt/1/" id="kapittel-2-punkt-1"><span class="data-marginOriginalId">2.1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Enhver som vil vise fram levende bilder i næring, eller som ønsker å selge eller leie ut videogrammer eller filmer til forbruker, må ha konsesjon.</article></article><article class="marginIdArticle" data-partID="a2.2" data-absoluteaddress="/kapittel/2/punkt/2/" id="kapittel-2-punkt-2"><span class="data-marginOriginalId">2.2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Film og videogram som vises uten at dette er lagt opp til å være inntektsbringende, eller som del av inntektsbringende virksomhet, er unntatt fra konsesjon.</article><article class="legalP" data-absoluteaddress="/kapittel/2/punkt/2/ledd/2/" id="kapittel-2-punkt-2-ledd-2">Slik unntak gjelder også for den som omsetter film og videogram for videreomsetning (grossist).</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1988-05-26-569/KAPITTEL_3" data-partID="k3"><h2>3. Konsesjonsmyndighet, klageadgang, saksbehandling</h2><article class="marginIdArticle" data-partID="a3.1" data-absoluteaddress="/kapittel/3/punkt/1/" id="kapittel-3-punkt-1"><span class="data-marginOriginalId">3.1.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Hovedutvalg for kultur er konsesjonsmyndighet i Lenvik kommune.</article></article><article class="marginIdArticle" data-partID="a3.2" data-absoluteaddress="/kapittel/3/punkt/2/" id="kapittel-3-punkt-2"><span class="data-marginOriginalId">3.2.</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Lenvik formannskap er klageinstans for vedtak truffet av hovedutvalg for kultur etter pkt. 3.1.</article><article class="legalP" data-absoluteaddress="/kapittel/3/punkt/2/ledd/2/" id="kapittel-3-punkt-2-ledd-2">For slik klage gjelder bestemmelsene i forvaltningsloven.</article></article><article class="marginIdArticle" data-partID="a3.3" data-absoluteaddress="/kapittel/3/punkt/3/" id="kapittel-3-punkt-3"><span class="data-marginOriginalId">3.3.</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">Kulturadministrasjonen er tillagt ansvaret med saksbehandling av saker som vedrører lov om film og videogram.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1988-05-26-569/KAPITTEL_4" data-partID="k4"><h2>4. Bestemmelser etter loven</h2><article class="marginIdArticle" data-partID="a4.1" data-absoluteaddress="/kapittel/4/punkt/1/" id="kapittel-4-punkt-1"><span class="data-marginOriginalId">4.1.</span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">Filmer eller videogram som er i strid med straffelovens §§ 211 og 382 må ikke vises, selges eller leies ut.</article></article><article class="marginIdArticle" data-partID="a4.2" data-absoluteaddress="/kapittel/4/punkt/2/" id="kapittel-4-punkt-2"><span class="data-marginOriginalId">4.2.</span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">Videogram som selges eller leies ut skal være registrert og merket etter Videogramregisterets regler.</article></article><article class="marginIdArticle" data-partID="a4.3" data-absoluteaddress="/kapittel/4/punkt/3/" id="kapittel-4-punkt-3"><span class="data-marginOriginalId">4.3.</span><article class="legalP" data-absoluteaddress="/kapittel/4/punkt/3/ledd/1/" id="kapittel-4-punkt-3-ledd-1">Selgere eller utleiere av videogram som var etablert da loven trådte i kraft, må søke om konsesjon innen 1. juli 1988.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1988-05-26-569/KAPITTEL_5" data-partID="k5"><h2>5. Lenvik kommunes lokale konsesjonsbetingelser</h2><article class="marginIdArticle" data-partID="a5.1" data-absoluteaddress="/kapittel/5/punkt/1/" id="kapittel-5-punkt-1"><span class="data-marginOriginalId">5.1.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Den som søker om konsesjon for salg eller utleie av videogram må fylle de samme kravene til alder som gjelder for etablering av handelsbedrift etter handelsloven.</article><article class="legalP" data-absoluteaddress="/kapittel/5/punkt/1/ledd/2/" id="kapittel-5-punkt-1-ledd-2">Søkeren må bekrefte tilfredsstillende vandel.</article></article><article class="marginIdArticle" data-partID="a5.2" data-absoluteaddress="/kapittel/5/punkt/2/" id="kapittel-5-punkt-2"><span class="data-marginOriginalId">5.2.</span><article class="legalP" data-absoluteaddress="/kapittel/5/punkt/2/ledd/1/" id="kapittel-5-punkt-2-ledd-1">Selgere eller utleiere av videogram bør ha et rimelig utvalg av programmer. Ved forespørsel må publikum kunne få veiledning og informasjon om programmene.</article></article><article class="marginIdArticle" data-partID="a5.3" data-absoluteaddress="/kapittel/5/punkt/3/" id="kapittel-5-punkt-3"><span class="data-marginOriginalId">5.3.</span><article class="legalP" data-absoluteaddress="/kapittel/5/punkt/3/ledd/1/" id="kapittel-5-punkt-3-ledd-1">Salg eller utleie av videogram skal foregå over disk direkte til forbruker.</article></article><article class="marginIdArticle" data-partID="a5.4" data-absoluteaddress="/kapittel/5/punkt/4/" id="kapittel-5-punkt-4"><span class="data-marginOriginalId">5.4.</span><article class="legalP" data-absoluteaddress="/kapittel/5/punkt/4/ledd/1/" id="kapittel-5-punkt-4-ledd-1">Salg eller utleie av videogram må ikke skje til personer som ikke fyller samme krav til alder som det aktuelle videogrammet er tilrådd for.</article></article><article class="marginIdArticle" data-partID="a5.5" data-absoluteaddress="/kapittel/5/punkt/5/" id="kapittel-5-punkt-5"><span class="data-marginOriginalId">5.5.</span><article class="legalP" data-absoluteaddress="/kapittel/5/punkt/5/ledd/1/" id="kapittel-5-punkt-5-ledd-1">Den som har fått konsesjon for visning av film eller videogram i næring, plikter å vise en rimelig andel barnefilmer.</article></article><article class="marginIdArticle" data-partID="a5.6" data-absoluteaddress="/kapittel/5/punkt/6/" id="kapittel-5-punkt-6"><span class="data-marginOriginalId">5.6.</span><article class="legalP" data-absoluteaddress="/kapittel/5/punkt/6/ledd/1/" id="kapittel-5-punkt-6-ledd-1">Billettprisene for offentlig og privat kino skal være tilnærmet like.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1988-05-26-569/KAPITTEL_6" data-partID="k6"><h2>6. Konsesjonens gyldighetstid. Fornyelse og tilbaketrekking av konsesjon.</h2><article class="marginIdArticle" data-partID="a6.1" data-absoluteaddress="/kapittel/6/punkt/1/" id="kapittel-6-punkt-1"><span class="data-marginOriginalId">6.1.</span><article class="legalP" data-absoluteaddress="/kapittel/6/punkt/1/ledd/1/" id="kapittel-6-punkt-1-ledd-1">Konsesjon gis for en periode på 5 år av gangen.</article></article><article class="marginIdArticle" data-partID="a6.2" data-absoluteaddress="/kapittel/6/punkt/2/" id="kapittel-6-punkt-2"><span class="data-marginOriginalId">6.2.</span><article class="legalP" data-absoluteaddress="/kapittel/6/punkt/2/ledd/1/" id="kapittel-6-punkt-2-ledd-1">Konsesjonen blir fornyet automatisk for nye 5 år dersom den ikke er sagt opp av Lenvik kommune innen 3 måneder før utløp.</article></article><article class="marginIdArticle" data-partID="a6.3" data-absoluteaddress="/kapittel/6/punkt/3/" id="kapittel-6-punkt-3"><span class="data-marginOriginalId">6.3.</span><article class="legalP" data-absoluteaddress="/kapittel/6/punkt/3/ledd/1/" id="kapittel-6-punkt-3-ledd-1">Den som har konsesjon skal melde fra til konsesjonsmyndigheten dersom driften opphører.</article></article><article class="marginIdArticle" data-partID="a6.4" data-absoluteaddress="/kapittel/6/punkt/4/" id="kapittel-6-punkt-4"><span class="data-marginOriginalId">6.4.</span><article class="legalP" data-absoluteaddress="/kapittel/6/punkt/4/ledd/1/" id="kapittel-6-punkt-4-ledd-1">Tildelt konsesjon kan trekkes tilbake dersom konsesjonshaveren bryter regler i lov om film og videogram, forskriftene til loven, eller de kommunale konsesjonsbestemmelser gitt i medhold av loven.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1988-05-26-569/KAPITTEL_7" data-partID="k7"><h2>7. Ikraftsettelse</h2><article class="marginIdArticle" data-partID="a7.1" data-absoluteaddress="/kapittel/7/punkt/1/" id="kapittel-7-punkt-1"><span class="data-marginOriginalId">7.1.</span><article class="legalP" data-absoluteaddress="/kapittel/7/punkt/1/ledd/1/" id="kapittel-7-punkt-1-ledd-1">Disse konsesjonsbestemmelsene trer i kraft straks.</article></article></section></main></body></html>