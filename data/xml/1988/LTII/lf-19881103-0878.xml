<!DOCTYPE html><html lang="no"><head><title>Forskrift om vedtekter til plan- og bygningsloven, Askim kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1988-11-03-878</dd><dt class="dokid">DokumentID</dt><dd class="dokid">LTII/forskrift/1988-11-03-878</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 13</dd><dt class="dateInForce">I kraft fra</dt><dd class="dateInForce">1988-11-20</dd><dt class="appliesTo">Gjelder for</dt><dd class="appliesTo">Askim kommune, Østfold.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77</li></ul></dd><dt class="dateOfPublication">Kunngjort</dt><dd class="dateOfPublication">1988-11-23</dd><dt class="titleShort">Korttittel</dt><dd class="titleShort">Forskrift til plan- og bygningsloven</dd><dt class="title">Tittel</dt><dd class="title">Forskrift om vedtekter til plan- og bygningsloven, Askim kommune, Østfold.</dd><dt class="refid">RefID</dt><dd class="refid">forskrift/1988-11-03-878</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningsloven, Askim kommune, Østfold.</li></ul></dd></dl></header><main class="documentBody" data-lovdata-URL="LTII/forskrift/1988-11-03-878" id="dokument"><h1>Forskrift om vedtekter til plan- og bygningsloven, Askim kommune, Østfold.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 3. november med hjemmel i § 4 i plan- og bygningsloven av 14. juni 1985 stadfestet vedtak av Askim kommunestyre i møte 24. mars 1988 om vedtekter til §§ 69 nr. 3, 76 tredje punktum, 78 nr. 1 tredje ledd og 107 første ledd i plan- og bygningsloven for Askim kommune og om oppheving av vedtektene gitt til bygningsloven av 1965.</article> <article class="defaultP" margin-top="true">Vedtektene skal lyde slik:</article><article class="legalP" data-absoluteaddress="/ledd/2/" id="ledd-2">Til § 69 nr. 3:</article><article class="legalP" data-absoluteaddress="/ledd/3/" id="ledd-3">I bebyggelsesplaner, preguleringsplaner og ved søknader om byggetillatelse skal det på tomta vises areal for tilfredstillende oppholdssted i det fri, som f.eks. lekeplass for barn og avkjørsel samt parkering for biler, motorsykler og sykler.</article><article class="legalP" data-absoluteaddress="/ledd/4/" id="ledd-4">I den grad enkelte behov kan dekkes på naboeiendom, må dette dokumenteres. Arealet og anleggene som blir bygd, skal holdes forsvarlig vedlike.</article><article class="legalP" data-absoluteaddress="/ledd/5/" id="ledd-5">Ved planlegging og gjennomføring av utbygging skal følgende regler for parkeringsbehov legges til grunn:<table><tbody><tr><td data-text-align="left" data-vertical-align="top">Bebyggelse</td><td data-text-align="left" data-vertical-align="top">Parkeringsplasser</td></tr><tr><td data-text-align="left" data-vertical-align="top">1-roms leilighet</td><td data-text-align="left" data-vertical-align="top">1 garasje/leilighet</td></tr><tr><td data-text-align="left" data-vertical-align="top">2- og 3-roms leilighet</td><td data-text-align="left" data-vertical-align="top">1,5 p./leilighet (derav 1 garasje)</td></tr><tr><td data-text-align="left" data-vertical-align="top">4-roms leilighet eller større</td><td data-text-align="left" data-vertical-align="top">2 p./leilighet (derav 1 garasje)</td></tr><tr><td data-text-align="left" data-vertical-align="top">Enebolig</td><td data-text-align="left" data-vertical-align="top">3 p./bolig (derav 1 garasje)</td></tr><tr><td data-text-align="left" data-vertical-align="top">Enebolig m/fellesparkering</td><td data-text-align="left" data-vertical-align="top">2 p./bolig (derav 1 garasje)</td></tr><tr><td data-text-align="left" data-vertical-align="top">Enebolig m/tilleggsleilighet</td><td data-text-align="left" data-vertical-align="top">4 p./bolig (derav 2 garasjer)</td></tr><tr><td data-text-align="left" data-vertical-align="top">Trygdeboliger m/fellesparkering</td><td data-text-align="left" data-vertical-align="top">0,5 p./leilighet</td></tr><tr><td data-text-align="left" data-vertical-align="top">Forretningsbebyggelse</td><td data-text-align="left" data-vertical-align="top">3 p./100 m<sup>2</sup> bruksareal</td></tr><tr><td data-text-align="left" data-vertical-align="top">Kontorer</td><td data-text-align="left" data-vertical-align="top">2 p./100 m<sup>2</sup> bruksareal</td></tr><tr><td data-text-align="left" data-vertical-align="top">Bilverksted</td><td data-text-align="left" data-vertical-align="top">3 p./100 m<sup>2</sup> bruksareal</td></tr><tr><td data-text-align="left" data-vertical-align="top">Verksted/produksjonslokale</td><td data-text-align="left" data-vertical-align="top">1,2 p./100 m<sup>2</sup> bruksareal</td></tr><tr><td data-text-align="left" data-vertical-align="top">Lager</td><td data-text-align="left" data-vertical-align="top">0,5 p./100 m<sup>2</sup> bruksareal</td></tr><tr><td data-text-align="left" data-vertical-align="top">Forsamlingslokale, kirke, kino,</td><td data-text-align="left" data-vertical-align="top">0,3 p./sete</td></tr><tr><td data-text-align="left" data-vertical-align="top">restaurant</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Hotell</td><td data-text-align="left" data-vertical-align="top">1 p./rom og 0,5 p./ansatt</td></tr><tr><td data-text-align="left" data-vertical-align="top">Idrettsanlegg</td><td data-text-align="left" data-vertical-align="top">0,3 p./sete</td></tr><tr><td data-text-align="left" data-vertical-align="top">Barneskole</td><td data-text-align="left" data-vertical-align="top">0,6 p./ansatt</td></tr><tr><td data-text-align="left" data-vertical-align="top">Skole m/elever over 18 år</td><td data-text-align="left" data-vertical-align="top">0,4 p./elev over 18 år og 0,6 p./</td></tr><tr><td data-text-align="left" data-vertical-align="top" /><td data-text-align="left" data-vertical-align="top">ansatt</td></tr><tr><td data-text-align="left" data-vertical-align="top">Sykehus</td><td data-text-align="left" data-vertical-align="top">0,2 p./seng og 0,6 p./ansatt</td></tr><tr><td data-text-align="left" data-vertical-align="top">Bensinstasjon</td><td data-text-align="left" data-vertical-align="top">6 – 18 plasser</td></tr></tbody></table></article><article class="legalP" data-absoluteaddress="/ledd/6/" id="ledd-6">Bruksareal defineres i samsvar med NS 3940.</article><article class="legalP" data-absoluteaddress="/ledd/7/" id="ledd-7">I sentrale deler av tettstedet kan det treffes bestemmelser om færre eller flere oppstillingsplasser enn nevnt i det foregående når trafikkforholdene på stedet etter bygningsrådets vurdering tilsier det.</article><article class="legalP" data-absoluteaddress="/ledd/8/" id="ledd-8">Oppstillingsplass for motorsykler og sykler kan kreves etter antatt behov.</article><article class="legalP" data-absoluteaddress="/ledd/9/" id="ledd-9">Ved bruksendring i henhold til § 93 gjøres bestemmelsene også gjeldende bebyggelse, jfr. § 69 nr. 5.</article> <article class="defaultP" margin-top="true">Til § 76 tredje punktum:</article><article class="legalP" data-absoluteaddress="/ledd/10/" id="ledd-10">Bygningsrådet kan kreve at nødvendig garasjeplass skal være sikret for eiendommens behov og at garasjeplasseringen skal være avmerket på situasjonsplanen som følger søknaden om oppføring av bolig, også om garasjen ikke skal bygges samtidig med boligen.</article> <article class="defaultP" margin-top="true">Til § 78 nr. 1 tredje ledd:</article><article class="legalP" data-absoluteaddress="/ledd/11/" id="ledd-11">Bygningsrådet kan forby at bedrifter, anlegg, opplag og lager av farlig eller særlig sjenerende art blir lagt innenfor kommunens område eller del av dette.</article> <article class="defaultP" margin-top="true">Til § 107 første ledd:</article><article class="legalP" data-absoluteaddress="/ledd/12/" id="ledd-12">Skilt, reklameinnretninger o.l. må ikke settes opp uten at bygningsrådet på forhånd har gitt samtykke. Samtykke kan bare gis inntil videre eller for et bestemt tidsrom.</article><article class="legalP" data-absoluteaddress="/ledd/13/" id="ledd-13">Vedtektene trer i kraft 20. november 1988.</article><article class="legalP" data-absoluteaddress="/ledd/14/" id="ledd-14">Samtidig oppheves alle vedtektene gitt til bygningsloven av 1965, stadfestet 17. oktober 1966, 24. desember 1976, 28. november 1979, 2. oktober 1980 og 19. april 1982.</article></main></body></html>