<!DOCTYPE html><html lang="no"><head><title>Forskrift om fredet sone i sjøen ved utløpet av storelva, Sortland kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:48</dd><dt class="legacyID">Datokode</dt><dd class="legacyID">FOR-1988-01-25-124</dd><dt class="dokid">DokumentID</dt><dd class="dokid">LTII/forskrift/1988-01-25-124</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 2</dd><dt class="dateInForce">I kraft fra</dt><dd class="dateInForce">1988-01-25</dd><dt class="appliesTo">Gjelder for</dt><dd class="appliesTo">Sortland kommune, Nordland.</dd><dt class="dateOfPublication">Kunngjort</dt><dd class="dateOfPublication">1988-02-24</dd><dt class="titleShort">Korttittel</dt><dd class="titleShort">Forskrift om fredet sone i sjøen ved utlø</dd><dt class="title">Tittel</dt><dd class="title">Forskrift om fredet sone i sjøen ved utløpet av storelva, Sortland kommune, Nordland.</dd><dt class="refid">RefID</dt><dd class="refid">forskrift/1988-01-25-124</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fredet sone i sjøen ved utløpet av storelva, Sortland kommune, Nordland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-01-25-124" id="dokument"><h1>Forskrift om fredet sone i sjøen ved utløpet av storelva, Sortland kommune, Nordland.</h1><article class="legalP" data-absoluteaddress="/ledd/1/" id="ledd-1">I medhold av lov av 6. mars 1964 § 68, jfr. kgl.res. av 24. september 1965, har Direktoratet for naturforvaltning 25. januar 1988 fastsatt følgende forskrift for fisket ved utløpet av Storelva i Sortland kommune, Nordland fylke.</article><article class="legalArticle" data-lovdata-URL="LTII/forskrift/1988-01-25-124/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I tiden fra og med 1. mai til og med 31. oktober er det innenfor en rett linje trukket fra et fast punkt 100 m nord for elvemunningen til et fast punkt utenfor odde 70 m syd for elvemunningen, forbudt å bruke kastenot, snurpenot, drivgarn, settegarn og liknende redskap, kilenot, krokgarn, bunngarn, lakseverp og liknende innretninger til fangst av fisk.</article></article><article class="legalArticle" data-lovdata-URL="LTII/forskrift/1988-01-25-124/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Grensen for den fredede sonen merkes med nedsatte bolter eller rør.</article></article><article class="legalArticle" data-lovdata-URL="LTII/forskrift/1988-01-25-124/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Forbudet i § 1 gjelder ikke for fiske med kastenot med maskevidde på 5,8 cm eller mer, lakseverp og liknende redskaper i tiden fra om med onsdag kl. 1800 til fredag kl. 1800 når slikt redskap ble benyttet før matrikkelrevisjonen etter lov av 6. juni 1863 og fisket da beviselig er medregnet til økning av vedkommende eiendoms matrikkelskyld. Unntak gjelder bare i den tiden slikt fiske er tillatt etter loven.</article></article><article class="legalArticle" data-lovdata-URL="LTII/forskrift/1988-01-25-124/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Brudd på forskriftene er straffbart.</article></article><article class="legalArticle" data-lovdata-URL="LTII/forskrift/1988-01-25-124/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriftene trer i kraft straks.</article></article></main></body></html>