<!DOCTYPE html><html lang="no"><head><title>Forskrift om endring i forskrift om åpningstid for utsalgssteder, Onsøy kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:49</dd><dt class="legacyID">Datokode</dt><dd class="legacyID">FOR-1988-08-05-719</dd><dt class="dokid">DokumentID</dt><dd class="dokid">LTII/forskrift/1988-08-05-719</dd><dt class="publishedIn">Publisert i</dt><dd class="publishedIn">Avd II 1988 Nr. 11</dd><dt class="dateInForce">I kraft fra</dt><dd class="dateInForce">1988-11-05 nr. 11</dd><dt class="appliesTo">Gjelder for</dt><dd class="appliesTo">Onsøy kommune, Østfold.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20</li><li>lov/1985-04-26-20/§1</li><li>lov/1985-04-26-20/§3</li></ul></dd><dt class="dateOfPublication">Kunngjort</dt><dd class="dateOfPublication">1988-10-05</dd><dt class="titleShort">Korttittel</dt><dd class="titleShort">Endr. i forskrift om åpningstid for utsal</dd><dt class="title">Tittel</dt><dd class="title">Forskrift om endring i forskrift om åpningstid for utsalgssteder, Onsøy kommune, Østfold.</dd><dt class="refid">RefID</dt><dd class="refid">forskrift/1988-08-05-719</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om åpningstid for utsalgssteder, Onsøy kommune, Østfold.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-08-05-719" id="dokument"><h1>Forskrift om endring i forskrift om åpningstid for utsalgssteder, Onsøy kommune, Østfold.</h1><article class="legalP" data-absoluteaddress="/ledd/1/" id="ledd-1">Med hjemmel i §§ 1 og 3 i lov om åpningstid for utsalgssteder av 26. april 1985 nr. 20 vedtok Onsøy kommune 16. juni 1988 å endre § 2 i de kommunale forskrifter til åpningstidsloven. Endringen ble stadfestet av fylkesmannen i Østfold 5. august 1988.</article><article class="legalP" data-absoluteaddress="/ledd/2/" id="ledd-2">Forskriften ble vedtatt første gang 12. september 1985, og stadfestet av fylkesmannen 7. oktober 1985. Denne forskriften er ikke kunngjort tidligere i Norsk Lovtidend, og forskriften med endringen tas derfor nå inn i sin helhet:</article><article class="legalArticle" data-lovdata-URL="LTII/forskrift/1988-08-05-719/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utsalgssteder som omfattes av lov om åpningstid for utsalgssteder skal på ukens fem første hverdager (mandag – fredag) være lukket mellom kl. 2000 og kl 0600.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utsalgssteder skal være lukket fra kl. 1800 på dager før søn- og helligdager og fram til kl. 0600 den nærmeste påfølgende hverdag.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Påske-, pinse-, jul- og nyttårsaften skal utsalgssteder være lukket etter kl. 1500.</article></article><article class="legalArticle" data-lovdata-URL="LTII/forskrift/1988-08-05-719/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utsalgssteder som er unntatt fra lov om åpningstid, men som fører annet vareutvalg enn lovens § 5 omfatter, plikter å holde dette avstengt i lukningstidene som er fastsatt i denne forskrifts § 1.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kiosker som hovedsakelig fører typiske «kioskvarer», jfr. merknadene til lovens § 5, kan selge et begrenset utvalg dagligvarer i hele sin åpningstid.</article></article><article class="legalArticle" data-lovdata-URL="LTII/forskrift/1988-08-05-719/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I lukningstiden skal utsalgssteder holdes avlåst og kunder skal ikke slippes inn.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Kunder som er kommet inn i lovlig åpningstid skal ekspederes.</article></article><article class="legalArticle" data-lovdata-URL="LTII/forskrift/1988-08-05-719/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som forsettlig overtrer disse forskrifter, straffes med bøter, jfr. åpningstidslovens § 7.</article></article></main></body></html>