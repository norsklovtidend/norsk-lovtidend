<!DOCTYPE html><html lang="no"><head><title>Forskrift om konsesjonsvilkår for visning og omsetning av film og videogram, Notodden kommune, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:13</dd><dt class="legacyID">Datokode</dt><dd class="legacyID">FOR-1988-06-16-629</dd><dt class="dokid">DokumentID</dt><dd class="dokid">LTII/forskrift/1988-06-16-629</dd><dt class="ministry">Departement</dt><dd class="ministry"><ul><li>KD</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 9</dd><dt class="dateInForce">I kraft fra</dt><dd class="dateInForce">1988-07-01</dd><dt class="appliesTo">Gjelder for</dt><dd class="appliesTo">Notodden kommune, Telemark.</dd><dt class="basedOn">Hjemmel</dt><dd class="basedOn"><ul><li>lov/1987-05-15-21/§2</li><li>forskrift/1987-12-07-998/§2</li></ul></dd><dt class="dateOfPublication">Kunngjort</dt><dd class="dateOfPublication">1988-08-30</dd><dt class="titleShort">Korttittel</dt><dd class="titleShort">Forskrift om konsesjonsvilkår for visning</dd><dt class="title">Tittel</dt><dd class="title">Forskrift om konsesjonsvilkår for visning og omsetning av film og videogram, Notodden kommune, Telemark.</dd><dt class="refid">RefID</dt><dd class="refid">forskrift/1988-06-16-629</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsvilkår for visning og omsetning av film og videogram, Notodden kommune, Telemark.<ul class="tocSubUl"><li>§ 1. Virkeområde</li><li>§ 2. Konsesjonsmyndighet</li><li>§ 3. Konsesjonsvilkår</li><li>§ 4. Kontroll</li><li>§ 5. Gyldighetstid. Oppsigelse</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1988-06-16-629" id="dokument"><h1>Forskrift om konsesjonsvilkår for visning og omsetning av film og videogram, Notodden kommune, Telemark.</h1><article class="legalP" data-absoluteaddress="/ledd/1/" id="ledd-1">Vedtatt av Notodden bystyre 16. juni 1988 i medhold av lov av 15. mai 1987 nr. 21 om film og videogram § 2, jfr. Kultur- og vitenskapsdepartementets forskrift av 7. desember 1987 nr. 998 § 2.</article><article class="legalArticle" data-lovdata-URL="LTII/forskrift/1988-06-16-629/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Vilkårene gjelder alle som skal drive omsetning av eller visning av film eller videogram i næring i eller fra Notodden kommune.</article></article><article class="legalArticle" data-lovdata-URL="LTII/forskrift/1988-06-16-629/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Konsesjonsmyndighet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Myndighet til å tildele, avslå eller å trekke tilbake konsesjon, tillegges kommunestyret etter innstilling fra hovedutvalget for kultur og formannskapet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Avslag på konsesjonssøknad kan påklages til formannskapet.</article></article><article class="legalArticle" data-lovdata-URL="LTII/forskrift/1988-06-16-629/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Konsesjonsvilkår</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Alle konsesjonshavere plikter å sette seg inn i og rette seg etter lov om film og videogram og forskriftene til loven.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I Notodden kommune gjelder i tillegg følgende konsesjonsvilkår:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Konsesjon gis til enkeltperson som ansvarlig konsesjonshaver.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Omsetning av film og videogram kan foretas av person som er fylt 18 år.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Politimesterens uttalelse innhentes før konsesjon for visning og omsetning av film og videogram avgjøres.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Videogram kan ikke leies/omsettes til personer under 15 år. Fullmakt fra foreldre/foresatte gir ikke anledning til å leie/kjøpe uten hinder av aldersbestemmelsene. Videoautomater kan kun tillates dersom de er plassert eller innrettet slik at de bare er tilgjengelige for personer som oppfyller aldersbestemmelsene. Når det gjelder utleie til personer over 15 år, følges de vanlige regler for aldersgrense, jfr. straffelovens § 382.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">Den som driver visning eller omsetning av film og videogram, plikter å ha tilgjengelig/vise et rimelig utvalg av det som finnes på markedet av barneprogram og norskproduserte program. Hvis denne betingelsen ikke er oppfylt, kan konsesjonsmyndigheten pålegge konsesjonshaveren å supplere sitt tilbud.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">Konsesjon for visning av film kan nektes under henvisning til etablerte kinoers konkurransesituasjon.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/3/ledd/2/punkt/7/" id="paragraf-3-ledd-2-punkt-7"><span class="data-originalId">g)</span><article class="legalP" data-absoluteaddress="/paragraf/3/ledd/2/punkt/7/ledd/1/" id="paragraf-3-ledd-2-punkt-7-ledd-1">Konsesjonssøkerne skal benytte det av kommunen foreskrevne konsesjonsskjema.</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/3/ledd/2/punkt/8/" id="paragraf-3-ledd-2-punkt-8"><span class="data-originalId">h)</span><article class="legalP" data-absoluteaddress="/paragraf/3/ledd/2/punkt/8/ledd/1/" id="paragraf-3-ledd-2-punkt-8-ledd-1">Utleie/salg av film og videogram bør fortrinnsvis skje ved personlig kundebetjening, slik at det sikres minimum av kundeveiledning og forsvarlig kontroll av at kundenes alder tilfredsstiller pkt. 3 d ovenfor.</article></article></li></ul></article></article><article class="legalArticle" data-lovdata-URL="LTII/forskrift/1988-06-16-629/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kommunen har rett til å foreta kontroll/inspeksjon av konsesjonssøkernes/konsesjonshavernes virksomhet.</article></article><article class="legalArticle" data-lovdata-URL="LTII/forskrift/1988-06-16-629/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Gyldighetstid. Oppsigelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Konsesjonen gis for inntil 4 år. Samtlige konsesjoner i kommunen utløper på samme tid, og konsesjonsinnehaverne varsles av kommunen seinest 4 måneder før utløp om at ny konsesjonssøknad må sendes inn.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Virksomheter som ønsker å etablere seg i en konsesjonsperiode, gis konsesjon fram til den generelle konsesjonsperiodens utløp.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Hovedutvalget for kultur kan trekke en konsesjon tilbake ved overtredelse av de regler som følger av lov, forskrifter eller konsesjonsbestemmelser.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Vedtak om dette kan påklages til formannskapet.</article></article><article class="legalArticle" data-lovdata-URL="LTII/forskrift/1988-06-16-629/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse konsesjonsvilkår trer i kraft 1. juli 1988.</article></article></main></body></html>