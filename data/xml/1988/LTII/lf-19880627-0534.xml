<!DOCTYPE html><html lang="no"><head><title>Forskrift om frikommunevedtekter om lokale skulestyre, Sund kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1988-06-27-534</dd><dt class="dokid">DokumentID</dt><dd class="dokid">LTII/forskrift/1988-06-27-534</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 7</dd><dt class="dateInForce">I kraft fra</dt><dd class="dateInForce">1988-08-01</dd><dt class="appliesTo">Gjelder for</dt><dd class="appliesTo">Sund kommune, Hordaland.</dd><dt class="dateOfPublication">Kunngjort</dt><dd class="dateOfPublication">1988-07-18</dd><dt class="titleShort">Korttittel</dt><dd class="titleShort">Forskrift om frikommunevedtekter om lokal</dd><dt class="title">Tittel</dt><dd class="title">Forskrift om frikommunevedtekter om lokale skulestyre, Sund kommune, Hordaland.</dd><dt class="refid">RefID</dt><dd class="refid">forskrift/1988-06-27-534</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter om lokale skulestyre, Sund kommune, Hordaland.<ul class="tocSubUl"><li>§ 1. Føremål.</li><li>§ 2. Samansetting av skulestyret.</li><li>§ 3. Oppgåver.</li><li>§ 4. Møteskipnad.</li><li>§ 5. Skulestyret sin administrasjon.</li><li>§ 6. Ankerett.</li><li>§ 7. Legalitetskontroll.</li><li>§ 8. Rådsorgana.</li><li>§ 9. Iverksetjing.</li><li>§ 10. Reglar som vedtektene kjem i staden for</li></ul></li></ul></dd></dl></header><main class="documentBody" data-lovdata-URL="LTII/forskrift/1988-06-27-534" id="dokument"><h1>Forskrift om frikommunevedtekter om lokale skulestyre, Sund kommune, Hordaland.</h1><article class="legalP" data-absoluteaddress="/ledd/1/" id="ledd-1">Godkjend 27. juni 1988 av Kommunal- og arbeidsdepartementet med heimel i § 5 i lov av 2. mai 1986 nr. 16, om utvida forsøksverksemd i kommunar og fylkeskommunar (frikommunar), jfr. kgl. res. av 6. mai 1988 nr. 191 .</article><article class="legalP" data-absoluteaddress="/ledd/2/" id="ledd-2">Vedteke av Sund kommunestyre 20. april 1988 med heimel i frikommunelova § 5 første ledd.</article><article class="legalArticle" data-lovdata-URL="LTII/forskrift/1988-06-27-534/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Føremålet med lokale skulestyre er å gje foreldra reell medverknad gjennom eit forpliktande samarbeid med skulen, og gje dei tilsette sterkare innverknad og medansvar på eigen arbeidsplass.</article></article><article class="legalArticle" data-lovdata-URL="LTII/forskrift/1988-06-27-534/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Samansetting av skulestyret.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ved kvar skule vert det skipa eit skulestyre med 5 eller 7 medlemmer. Hovudutval for undervisning fastset talet for kvar skule etter at samarbeidsutvalet og arbeidstakerorganisasjonane ved skulen er høyrt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">I skulestyre med 5 medlemmer skal 3 vera foreldre og 2 vera tilsette ved skulen. I skulestyre med 7 medlemmer skal 4 vera foreldre og 3 vera tilsette.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Foreldrerepresentantane med personlege vararepresentantar vert valde for to år om gongen. Dei foreldra som i følgje innskriving om våren skal ha barn i skulen, og elles dei som etter § 30 i grunnskulelova er medlemmer av foreldrerådet, har røysterett på valmøte som vert haldne seinast 15. august 1988 og elles innan 1. mai skuleåret før.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Hovudutval for undervisning gjev nærare retningsliner for korleis desse vala skal gjennomførast.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Representantane for dei tilsette vert valde/utnemnde av arbeidstakarorganisasjonane, som innan 15. august 1988 og elles innan 1. mai skuleåret før seier frå kven som skal sitja i det lokale skulestyret.</article></article><article class="legalArticle" data-lovdata-URL="LTII/forskrift/1988-06-27-534/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppgåver.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det lokale skulestyret har avgjerdsrett i saker som gjeld:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Skulen sitt budsjett innanfor tildelte rammer.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Skulen si opningstid.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Organisering av undervisninga.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Timeplanen.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Det lokale læreplanarbeidet.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Fag og timebyteplan.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">Ordensreglar.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Hovudutval for undervisning gjev nærare retningsliner for avgjerdsrettar i § 4 pkt. 1.</article></article><article class="legalArticle" data-lovdata-URL="LTII/forskrift/1988-06-27-534/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Møteskipnad.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Rett til å gjera framlegg, seia si meining og få denne førd i møteboka har:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Ordføraren</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Rådmannen</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Skulesjefen</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Leiar for Hovudutval for undervisning</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Hovudtillitsvalde for arbeidstakerorganisasjonane.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det lokale skulestyret avgjer kven andre i det einskilde møtet som skal få seia si meining, og få den førd i møteboka. (Elevar, lærarar, klassekontaktar og andre).</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det lokale skulestyret vel sjølv leiar og nestleiar for eitt år om gongen. Den som har vore leiar i to år, kan nekta attval. Er leiaren vald mellom foreldra, vert nestleiaren vald mellom representantane for dei tilsette, og omvendt.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Leiar kallar inn til møta og styrer desse.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Skulestyret er vedtaksført når meir enn halvparten av medlemmene er til stades, dersom både foreldre og tilsette er representerte.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">For alle møta skal det førast møtebok med eit stutt referat. Utskrift av møteboka skal sendast Hovudutval for undervisning (skulekontoret) innan ei veke etter kvart møte.</article></article><article class="legalArticle" data-lovdata-URL="LTII/forskrift/1988-06-27-534/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skulestyret sin administrasjon.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Rektor ved kvar skule er sekretær for skulestyret.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Hovudutval for undervisning gjev nærare retningsliner for korleis dette arbeidet skal organiserast.</article></article><article class="legalArticle" data-lovdata-URL="LTII/forskrift/1988-06-27-534/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ankerett.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Eit mindretall eller rektor kan i møtet anka vedtak i det lokale skulestyret inn for Hovudutval for undervisning.</article></article><article class="legalArticle" data-lovdata-URL="LTII/forskrift/1988-06-27-534/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Legalitetskontroll.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Skulesjefen skal sjå til at vedtak i det lokale skulestyret er i samsvar med lover, føresegner og vedtekter som gjeld for skulen.</article></article><article class="legalArticle" data-lovdata-URL="LTII/forskrift/1988-06-27-534/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rådsorgana.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det lokale skulestyret tek m.a. over funksjonane til samarbeidsutvalet, og kan omorganisera eller leggja ned rådsorgana ved skulen. Skulestyret vedtek i så fall alternative samarbeidsordningar mellom heim og skule, og mellom tilsette og skule.</article></article><article class="legalArticle" data-lovdata-URL="LTII/forskrift/1988-06-27-534/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Iverksetjing.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne føresegna om vedtekter trer i kraft frå 1. august 1988 og gjeld til 1. januar 1991.</article></article><article class="legalArticle" data-lovdata-URL="LTII/forskrift/1988-06-27-534/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Reglar som vedtektene kjem i staden for</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtektene §§ 3 og 9 – lov om grunnskulen av 13. juni 1969 nr. 24 §§ 30 og 32.</article></article></main></body></html>