<!DOCTYPE html><html lang="no"><head><title>Forskrift til handelsloven, Kragerø kommune, Telemark</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:51</dd><dt class="legacyID">Datokode</dt><dd class="legacyID">FOR-1988-07-08-580</dd><dt class="dokid">DokumentID</dt><dd class="dokid">LTII/forskrift/1988-07-08-580</dd><dt class="publishedIn">Publisert i</dt><dd class="publishedIn">Avd II 1988 Nr. 8</dd><dt class="dateInForce">I kraft fra</dt><dd class="dateInForce">1988-09-19 nr. 8</dd><dt class="appliesTo">Gjelder for</dt><dd class="appliesTo">Kragerø kommune, Telemark</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1988-08-19</dd><dt class="titleShort">Korttittel</dt><dd class="titleShort">Forskrift til handelsloven</dd><dt class="title">Tittel</dt><dd class="title">Forskrift til handelsloven, Kragerø kommune, Telemark</dd><dt class="refid">RefID</dt><dd class="refid">forskrift/1988-07-08-580</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til handelsloven, Kragerø kommune, Telemark</li></ul></dd></dl></header><main class="documentBody" data-lovdata-URL="LTII/forskrift/1988-07-08-580" id="dokument"><h1>Forskrift til handelsloven, Kragerø kommune, Telemark</h1><article class="legalP" data-absoluteaddress="/ledd/1/" id="ledd-1">Forskriften er vedtatt av Kragerø kommunestyre 2. juni 1988 med hjemmel i handelsloven av 6. juni 1980 nr. 21 § 3-2, 4. ledd. Stadfestet av fylkesmannen i Telemark 8. juli 1988.</article> <article class="defaultP" margin-top="true">Forskriften lyder slik:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Formannskapet avgjør hvilke offentlige plasser eller deler av slike som kan nyttes til torvhandel. Før formannskapet fatter vedtak om salgssteder, skal politimesterens uttalelse og helserådets godkjennelse innhentes.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Torvhandelen og tilsyn etter vedtektene foreslås av et torvutvalg på 3 medlemmer. Et av medlemmene velges etter forslag fra Kragerø handelsstandsforening og to av medlemmene av kommunestyret. Utvalget velger formann og nestformann. Utvalget velges av kommunestyret for den kommunale valgperioden.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">De som ønsker plass må i god tid søke formannskap eller den de bemyndiger om tillatelse til å selge fra torv. Ingen kan drive torvhandel på de tildelte plasser uten forskuddsvis å ha betalt fastsatt avgift. Kvittering må forevises ved tildeling av plass og ved kontroll.</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Produsenter og torvhandlere fra Kragerødistriktet er fortrinnsvis berettiget til leie av torvplass.</article><article class="legalP" data-absoluteaddress="/ledd/1/punkt/3/ledd/3/" id="ledd-1-punkt-3-ledd-3">Humanitære og politiske organer må søke politiet om tillatelse. Teknisk etat tildeler plassene.</article><article class="legalP" data-absoluteaddress="/ledd/1/punkt/3/ledd/4/" id="ledd-1-punkt-3-ledd-4">For faste torvplasser betales kr. 1000,- pr. år. Søknad om fast plass må være innsendt torvutvalget innen 1. mars hvert år. Ved dagleie av torvplass betales kr. 100,-. Takstene reguleres hvert 3. år. Humanitære og politiske organer m.v. fritas for avgiften.</article><article class="legalP" data-absoluteaddress="/ledd/1/punkt/3/ledd/5/" id="ledd-1-punkt-3-ledd-5">Faste plasser som ikke er inntatt av leieren innen kl. 0900 kan av teknisk etat overlates til en annen for vedkommende dag.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Frambud av næringsmidler skal godkjennes av helserådet før salget tar til, med mindre det dreier seg om handel med frisk frukt, bær, grønnsaker, poteter, egg og honning. Lett bedervelige næringsmidler kan ikke frambys ved torvhandel med mindre annet er bestemt. Etter spesiell vurdering i hvert enkelt tilfelle kan det gis tillatelse til frambud av fersk, saltet og røkt fisk, og visse fiskeprodukter forutsatt at lett bedervelige produkter kjøles og de hygieniske forholdene forøvrig er tilfredstillende. Bearbeidede fiskeprodukter som kaker, puddinger m.v. kan ikke frambys ved torvhandel. Varene skal så langt det er praktisk mulig skjermes mot forurensning, og skal alltid plasseres minimum 60 cm. over bakkenivået. Poteter og rotvekster er unntatt fra disse bestemmelser.</article><article class="legalP" data-absoluteaddress="/ledd/1/punkt/4/ledd/2/" id="ledd-1-punkt-4-ledd-2">Forøvrig kan det selges varer av utpreget hjemmetilvirket karakter, slik som smykker, klær, husflid artikler m.v. Dette salg kan bare drives av produsentene med familie.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Torvhandlere må til enhver tid rette seg etter politiets og teknisk sjefs anvisninger. Den enkelte torvhandler plikter selv å holde rent ved utsalgsplass, og selv sørge for at plassen er grundig rengjort etter at torvsalg er opphørt. Torvhandlere skal medbringe avfallskasser og ta med seg søppel og avfall.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Transportmidler må ikke bli stående på torvet i torvtiden. Ingen må hindre den frie adgang til salgsplassene, eller på annen måte forstyrre torvhandelen.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">All handel oppsatt etter disse forskrifter skal følge lukningsvedtektene for Kragerø kommune. Fra disse bestemmelser kan torvutvalget dispensere i enkelte tilfeller med politimesterens samtykke.</article></article></li></ul></article></main></body></html>