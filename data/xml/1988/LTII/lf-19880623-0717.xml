<!DOCTYPE html><html lang="no"><head><title>Forskrift om konsesjonsvilkår for omsetning og visning av videogram og film, Skånland kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:54</dd><dt class="legacyID">Datokode</dt><dd class="legacyID">FOR-1988-06-23-717</dd><dt class="dokid">DokumentID</dt><dd class="dokid">LTII/forskrift/1988-06-23-717</dd><dt class="publishedIn">Publisert i</dt><dd class="publishedIn">Avd II 1988 Nr. 11</dd><dt class="dateInForce">I kraft fra</dt><dd class="dateInForce">1988-11-05 nr. 11</dd><dt class="appliesTo">Gjelder for</dt><dd class="appliesTo">Skånland kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1987-05-15-21</li><li>lov/1987-05-15-21</li></ul></dd><dt class="dateOfPublication">Kunngjort</dt><dd class="dateOfPublication">1988-10-05</dd><dt class="titleShort">Korttittel</dt><dd class="titleShort">Forskrift om konsesjonsvilkår for omsetni</dd><dt class="title">Tittel</dt><dd class="title">Forskrift om konsesjonsvilkår for omsetning og visning av videogram og film, Skånland kommune, Troms.</dd><dt class="refid">RefID</dt><dd class="refid">forskrift/1988-06-23-717</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsvilkår for omsetning og visning av videogram og film, Skånland kommune, Troms.<ul class="tocSubUl"><li>§ 1. Virkeområde</li><li>§ 2. Konsesjonsplikt</li><li>§ 3. Konsesjonsmyndighet</li><li>§ 4. Generelle konsesjonsvilkår</li><li>§ 5. Spesielle konsesjonsvilkår</li><li>§ 6. Konsesjonens gyldighet. Oppsigelse</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1988-06-23-717" id="dokument"><h1>Forskrift om konsesjonsvilkår for omsetning og visning av videogram og film, Skånland kommune, Troms.</h1><article class="legalP" data-absoluteaddress="/ledd/1/" id="ledd-1">Vedtatt av Skånland kommunestyre 23. juni 1988 i medhold av lov av 15. mai 1987 nr. 21 om film og videogram.</article><article class="legalArticle" data-lovdata-URL="LTII/forskrift/1988-06-23-717/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Konsesjonsvilkårene gjelder alle som skal drive næringsmessig visning eller omsetning av film og videogram i Skånland kommune gitt i medhold av lov om film og videogram av 15. mai 1987 nr. 21, og Kultur- og vitenskapsdepartementets forskrifter av 7. desember 1987 nr. 998.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Konsesjonsvilkårene omfatter også postordreomsetning av film og videogram fra firma med sete i Skånland kommune.</article></article><article class="legalArticle" data-lovdata-URL="LTII/forskrift/1988-06-23-717/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Konsesjonsplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det kan ikke finne sted næringsmessig omsetning eller visning av film og videogram uten kommunal konsesjon. Unntatt herfra er videreomsetning (engrosvirksomhet).</article></article><article class="legalArticle" data-lovdata-URL="LTII/forskrift/1988-06-23-717/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Konsesjonsmyndighet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I samsvar med lovens § 2 har kommunestyret delegert konsesjonsmyndigheten til hovedutvalget for kultur. Avgjørelser kan ankes til formannskapet.</article></article><article class="legalArticle" data-lovdata-URL="LTII/forskrift/1988-06-23-717/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle konsesjonsvilkår</span></h2><ul class="defaultList"><li data-li-identifier="4.1." data-name="4.1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">4.1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Den som får kommunal konsesjon for visning eller omsetning av film eller video, plikter å rette seg etter bestemmelsene i lov og forskrifter nevnt i disse vilkår, § 1.</article></article></li><li data-li-identifier="4.2." data-name="4.2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">4.2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Kommunal konsesjon kan bare gis til dem som er registrert i videogramregisteret, jfr. lovens § 9 og forskriftenes § 8. Konsesjon gis til eier av virksomheten. Ved eierskifte må konsesjonen fornyes.</article></article></li><li data-li-identifier="4.3." data-name="4.3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">4.3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Alle videogram som omsettes skal være merket i henhold til bestemmelsene i departementets forskrifter § 7.</article></article></li></ul></article><article class="legalArticle" data-lovdata-URL="LTII/forskrift/1988-06-23-717/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Spesielle konsesjonsvilkår</span></h2><ul class="defaultList"><li data-li-identifier="5.1." data-name="5.1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">5.1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Kommunal konsesjon kan bare gis til den som ikke er bøtelagt eller straffet for forhold som har med slik omsetning å gjøre, jfr. straffelovens § 211 eller § 382, eller som på ulovlig måte har drevet omsetning av film eller videogram uten å være registrert i Videogramregisteret.</article></article></li><li data-li-identifier="5.2." data-name="5.2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">5.2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">All omsetning av film og videogram skal skje over disk. Betjening som håndterer slik omsetning skal ha fylt 18 år. Utleieautomater tillates ikke.</article></article></li><li data-li-identifier="5.3." data-name="5.3."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">5.3.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Den som driver omsetning av film og videogram plikter å ha tilgjengelig et rimelig utvalg av det som finnes på markedet av norskproduserte filmer, samt barne- og ungdomsfilmer.</article></article></li><li data-li-identifier="5.4." data-name="5.4."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">5.4.</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Omsetning av film og videogram må ikke skje til personer som er yngre enn de anbefalte aldersgrenser for produktene. Fullmakt gitt av foresatte til mindreårige for kjøp eller leie av film eller videogram gjelder ikke.</article></article></li><li data-li-identifier="5.5." data-name="5.5."><article class="listArticle" data-absoluteaddress="/paragraf/5/punkt/5/" id="paragraf-5-punkt-5"><span class="data-originalId">5.5.</span><article class="legalP" data-absoluteaddress="/paragraf/5/punkt/5/ledd/1/" id="paragraf-5-punkt-5-ledd-1">All offentlig visning av film og videogram skal skje under forhold der det er tatt behørig hensyn til publikums sikkerhet, og det skal være voksent personale til stede som blant annet kontrollerer at bestemmelsene om aldersgrense overholdes.</article></article></li><li data-li-identifier="5.6." data-name="5.6."><article class="listArticle" data-absoluteaddress="/paragraf/5/punkt/6/" id="paragraf-5-punkt-6"><span class="data-originalId">5.6.</span><article class="legalP" data-absoluteaddress="/paragraf/5/punkt/6/ledd/1/" id="paragraf-5-punkt-6-ledd-1">Konsesjonsvilkårene skal være oppslått i lokalet hvor omsetning/utleie foregår.</article></article></li></ul></article><article class="legalArticle" data-lovdata-URL="LTII/forskrift/1988-06-23-717/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Konsesjonens gyldighet. Oppsigelse</span></h2><ul class="defaultList"><li data-li-identifier="6.1." data-name="6.1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">6.1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Konsesjon innvilges for en periode på 5 år. Dersom konsesjonsgiveren ikke senest 3 måneder før perioden utløper har sagt opp konsesjonen, fornyes den automatisk for en ny 5-års periode.</article></article></li><li data-li-identifier="6.2." data-name="6.2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">6.2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Dersom nye konsesjonsbetingelser er innført siden siste tildeling, gjøres disse automatisk gjeldende fra fornyelsesdato.</article></article></li><li data-li-identifier="6.3." data-name="6.3."><article class="listArticle" data-absoluteaddress="/paragraf/6/punkt/3/" id="paragraf-6-punkt-3"><span class="data-originalId">6.3.</span><article class="legalP" data-absoluteaddress="/paragraf/6/punkt/3/ledd/1/" id="paragraf-6-punkt-3-ledd-1">Ved brudd på bestemmelser i lov, forskrifter eller kommunale konsesjonsvilkår, kan kulturutvalget inndra konsesjonen med øyeblikkelig virkning. Avgjørelsen kan ankes til formannskapet.</article></article></li></ul></article><article class="legalArticle" data-lovdata-URL="LTII/forskrift/1988-06-23-717/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse konsesjonsvilkår gjelder fra 1. juli 1988.</article></article></main></body></html>