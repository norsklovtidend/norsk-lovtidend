<!DOCTYPE html><html lang="no"><head><title>Forskrift om konsesjonsvilkår for visning og omsetning av film og videogram, Tynset kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:19</dd><dt class="legacyID">Datokode</dt><dd class="legacyID">FOR-1988-08-16-941</dd><dt class="dokid">DokumentID</dt><dd class="dokid">LTII/forskrift/1988-08-16-941</dd><dt class="publishedIn">Publisert i</dt><dd class="publishedIn">Avd II 1988 Nr. 15</dd><dt class="appliesTo">Gjelder for</dt><dd class="appliesTo">Tynset kommune, Hedmark.</dd><dt class="basedOn">Hjemmel</dt><dd class="basedOn"><ul><li>lov/1987-05-15-21/§2</li><li>lov/1987-05-15-21</li></ul></dd><dt class="dateOfPublication">Kunngjort</dt><dd class="dateOfPublication">1988-12-21</dd><dt class="titleShort">Korttittel</dt><dd class="titleShort">Forskrift om konsesjonsvilkår for visning</dd><dt class="title">Tittel</dt><dd class="title">Forskrift om konsesjonsvilkår for visning og omsetning av film og videogram, Tynset kommune, Hedmark.</dd><dt class="refid">RefID</dt><dd class="refid">forskrift/1988-08-16-941</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjonsvilkår for visning og omsetning av film og videogram, Tynset kommune, Hedmark.<ul class="tocSubUl"><li>1. Virkeområde</li><li>2. Virksomheter som er konsesjonspliktige</li><li>3. Konsesjonsmyndighet</li><li>4. Generelle konsesjonsvilkår</li><li>5. Spesielle konsesjonsvilkår</li><li>6. Kontroll</li><li>7. Gyldighetstid, oppsigelse</li><li>8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTII/forskrift/1988-08-16-941" id="dokument"><h1>Forskrift om konsesjonsvilkår for visning og omsetning av film og videogram, Tynset kommune, Hedmark.</h1><article class="legalP" data-absoluteaddress="/ledd/1/" id="ledd-1">Vedtatt av Tynset kommunestyre 16. august 1988 med hjemmel i lov av 15. mai 1987 nr 21 om film og videogram § 2.</article><article class="legalArticle" data-lovdata-URL="LTII/forskrift/1988-08-16-941/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Vilkårene gjelder alle som skal drive omsetning av eller visning av film eller videogram i næring i eller fra Tynset kommune. Bestemmelsene er gitt med hjemmel i lov om film- og videogram av 15. mai 1987 nr 21.</article></article><article class="legalArticle" data-lovdata-URL="LTII/forskrift/1988-08-16-941/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Virksomheter som er konsesjonspliktige</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ingen næringsmessig visning eller omsetning av film og videogram kan finne sted uten kommunal konsesjon. Unntatt herfra er salg eller utleie til videreomsetning.</article></article><article class="legalArticle" data-lovdata-URL="LTII/forskrift/1988-08-16-941/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Konsesjonsmyndighet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med hjemmel i lovens § 2 er konsesjonsmyndigheten tillagt kulturutvalget. Avslag på konsesjonssøknad kan påklages til formannskapet.</article></article><article class="legalArticle" data-lovdata-URL="LTII/forskrift/1988-08-16-941/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Generelle konsesjonsvilkår</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Alle konsesjonshavere plikter å sette seg inn i og rette seg etter lov om film og videogram, og forskriftene til loven. Konsesjonshaverne skal særlig påse at det:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">betales avgift til Norsk kino- og filmfond i samsvar med lov og på grunnlag av revidert regnskap.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">i næring kun vises filmer eller videogram som er sensurert av Statens filmkontroll og omsettes filmer eller videogram som er registrert i Videogramregisteret og merket.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Videoforhandlere skal være registrert i Videogramregisteret.</article></article><article class="legalArticle" data-lovdata-URL="LTII/forskrift/1988-08-16-941/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Spesielle konsesjonsvilkår</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I Tynset kommune gjelder i tillegg følgende konsesjonsvilkår:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Konsesjon gis til enkeltperson som driver og er ansvarlig for den lokale omsetning/visning av video/film.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Konsesjon til omsetning eller visning av film eller videogram kan etter særskilt vurdering nektes søker som i løpet av de siste fem år er straffet for overtredelse av straffelovens § 211 eller § 382, eller har drevet virksomhet i strid med reglene i lov om film og videogram av 15. mai 1987 nr 21.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Visning og omsetning av film og videogram kan bare foretas av person som er fylt 18 år.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Anbefalte aldersgrenser eller aldersgrenser fastsatt av Statens filmkontroll skal overholdes både ved omsetning og visning av film eller videogram. Fullmakt fra foreldre/foresatte gir ikke anledning til å fravike aldersgrensen ved leie/kjøp. Videoautomater tillates ikke.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">Den som driver visning eller omsetning av film eller videogram plikter å ha tilgjengelig/vise et rimelig utvalg av det som finnes på markedet av barneprogram og norskproduserte program. Hvis denne betingelsen ikke er oppfylt, kan konsesjonsmyndigheten pålegge konsesjonshaveren å supplere sitt tilbud. Konsesjonsmyndigheten kan nedsette et utvalg til å avgi innstilling i slike spørsmål.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/5/ledd/1/punkt/6/" id="paragraf-5-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/5/ledd/1/punkt/6/ledd/1/" id="paragraf-5-ledd-1-punkt-6-ledd-1">Konsesjon for visning av film eller videogram kan nektes under henvisning til etablerte kinoers konkurransesituasjon.</article></article></li></ul></article></article><article class="legalArticle" data-lovdata-URL="LTII/forskrift/1988-08-16-941/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kommunen har rett til å foreta kontroll/inspeksjon av konsesjonssøkerens/konsesjonshaverens virksomhet i samarbeide med den stedlige konsesjonsmyndighet.</article></article><article class="legalArticle" data-lovdata-URL="LTII/forskrift/1988-08-16-941/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Gyldighetstid, oppsigelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Konsesjon gis for inntil 4 år. Samtlige konsesjoner i kommunen utløper på samme tid. Konsesjonshaver plikter selv å søke om fornyelse innen 3 måneder før konsesjonen går ut. Virksomheter som ønsker å etablere seg i en konsesjonsperiode, gis konsesjon fram til den generelle konsesjonsperiodens utløp.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Kulturutvalget kan trekke en konsesjon tilbake hvis konsesjonshaver setter seg ut over de regler som følger av lov, forskrifter eller konsesjonsbestemmelser. Vedtak om dette kan påklages til formannskapet.</article></article><article class="legalArticle" data-lovdata-URL="LTII/forskrift/1988-08-16-941/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Konsesjonsbetingelsene er vedtatt av Tynset kommunestyre 16. august 1988 og trer i kraft fra samme dato.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">De som pr 1. januar 1988 har igangsatt virksomhet innen konsesjonsområdet og som er registrert i Videogramregisteret, må søke om konsesjon innen 1. juli 1988.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Alle andre må søke om kommunal konsesjon og få denne innvilget før virksomhet kan igangsettes.</article></article></main></body></html>