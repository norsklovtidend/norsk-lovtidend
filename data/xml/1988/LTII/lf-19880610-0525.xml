<!DOCTYPE html><html lang="no"><head><title>Forskrift om frikommunevedtekter vedrørende styringsordningen for de videregående skoler for Nord-Trøndelag fylkeskommune.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:59</dd><dt class="legacyID">Datokode</dt><dd class="legacyID">FOR-1988-06-10-525</dd><dt class="dokid">DokumentID</dt><dd class="dokid">LTII/forskrift/1988-06-10-525</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 7</dd><dt class="dateInForce">I kraft fra</dt><dd class="dateInForce">1988-06-27</dd><dt class="appliesTo">Gjelder for</dt><dd class="appliesTo">Nord-Trøndelag</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li><li>lov/1986-05-02-16/§5</li></ul></dd><dt class="dateOfPublication">Kunngjort</dt><dd class="dateOfPublication">1988-07-18</dd><dt class="titleShort">Korttittel</dt><dd class="titleShort">Forskrift om frikommunevedtekter vedrøren</dd><dt class="title">Tittel</dt><dd class="title">Forskrift om frikommunevedtekter vedrørende styringsordningen for de videregående skoler for Nord-Trøndelag fylkeskommune.</dd><dt class="refid">RefID</dt><dd class="refid">forskrift/1988-06-10-525</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter vedrørende styringsordningen for de videregående skoler for Nord-Trøndelag fylkeskommune.<ul class="tocSubUl"><li>§ 1. Virkeområde</li><li>§ 2. Fylkesskolestyret</li><li>§ 3. Skoleutvalget.</li><li>§ 4. Skoleutvalgets sammensetning og møteordning.</li><li>§ 5. Skoleutvalgets oppgaver.</li><li>§ 6. Personalutvalg</li><li>§ 7. Personalutvalgets sammensetning og møteordning.</li><li>§ 8. Personalutvalgets oppgaver</li><li>§ 9. Innstillingsråd</li><li>§ 10. Innstillingsrådets sammensetning</li><li>§ 11. Innstillingsrådets oppgaver</li><li>§ 12. Ikrafttredelse</li><li>§ 13. Lover og forskrifter det er gjort unntak fra.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-06-10-525" id="dokument"><h1>Forskrift om frikommunevedtekter vedrørende styringsordningen for de videregående skoler for Nord-Trøndelag fylkeskommune.</h1><article class="legalP" data-absoluteaddress="/ledd/1/" id="ledd-1">Godkjent 10. juni 1988 av Kommunal- og arbeidsdepartementet med hjemmel i § 5 i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner), jfr. kgl.res. av 6. mai 1988 nr. 191.</article><article class="legalP" data-absoluteaddress="/ledd/2/" id="ledd-2">Vedtatt av Nord-Trøndelag fylkesting 3. desember 1987 med hjemmel i frikommuneloven § 5 første ledd.</article><article class="legalArticle" data-lovdata-URL="LTII/forskrift/1988-06-10-525/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fylkesskolestyret i Nord-Trøndelag kan vedta at videregående skoler i fylket etter søknad deltar i fristillingsprosjektet etter denne forskrift i forsøkstiden, jfr. § 12.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Denne forskrift om vedtekter begrenser ikke de rettigheter som elever, lærere og andre tilsatte har i henhold til avtale- og regelverk.</article></article><article class="legalArticle" data-lovdata-URL="LTII/forskrift/1988-06-10-525/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fylkesskolestyret</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fylkesskolestyret er det overordnede styringsorgan for fylkeskommunens videregående skoleverk når ikke annet er fastsatt i lov.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fylkesskolestyret kan fastsette regler for arbeidsordninger for lærerråd, råd for andre tilsatte og elevråd. Slike regler må ikke medføre at elevene, lærerne og andre tilsatte gis mindre mulighet til å fremme egne interesser enn tidligere.</article></article><article class="legalArticle" data-lovdata-URL="LTII/forskrift/1988-06-10-525/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Skoleutvalget.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hver videregående skole ledes av et skoleutvalg med 7 medlemmer med personlige varamedlemmer.</article></article><article class="legalArticle" data-lovdata-URL="LTII/forskrift/1988-06-10-525/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Skoleutvalgets sammensetning og møteordning.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Skoleutvalget består av fire representanter valgt av fylkesskolestyret, en representant valgt av organisasjonene for undervisningspersonalet, en valgt av organisasjonene for andre tilsatte og en valgt av elevrådet blant elevene. Det velges personlige vararepresentanter. Elevrepresentanten velges for ett år om gangen. De øvrige velges for to år.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Funksjonsperioden følger skoleåret.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Rektor møter i skoleutvalget som saksforbereder og sekretær. Han har rett til å få sin mening protokollert.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">En observatør fra elevene har rett til å møte i skoleutvalget med talerett.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Skoleutvalget velger formann og varaformann blant skoleutvalgets medlemmer for ett år om gangen.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">For øvrig gjelder møteordningen for fylkesskolestyret så langt denne passer.</article></article><article class="legalArticle" data-lovdata-URL="LTII/forskrift/1988-06-10-525/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Skoleutvalgets oppgaver.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Skoleutvalget er tillagt ansvaret for skolens drift og skal ta stilling til alle løpende saker som vedrører skolen, og som ikke er lagt til annet organ.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Skoleutvalget skal herunder blant annet:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">etter innstilling fra skolens innstillingsråd tilsette alt personale med unntak av lederstillinger. For forsøksperioden, jfr. § 12 begrenses skoleutvalgets tilsettingsmyndighet i undervisningsstillinger til vikariater og tidsbegrensede stillinger</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">etter innstilling fra skolens innstillingsråd tilsette hovedlærere</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">foreta overføring av lærere fra oppsigelig til fast tilsetting</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/4/" id="paragraf-5-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/4/ledd/1/" id="paragraf-5-ledd-2-punkt-4-ledd-1">avgjøre permisjonssaker i henhold til særskilte regler gitt av fylkesskolestyret</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/5/" id="paragraf-5-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/5/ledd/1/" id="paragraf-5-ledd-2-punkt-5-ledd-1">fastsette status og tjenesteansiennitet for undervisningspersonale i de tilfeller hvor skoleutvalget er tilsettingsmyndighet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/6/" id="paragraf-5-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/6/ledd/1/" id="paragraf-5-ledd-2-punkt-6-ledd-1">fastsette lønnsansiennitet for andre tilsatte.</article></article></li></ul></article><article class="legalP" data-absoluteaddress="/paragraf/5/ledd/3/" id="paragraf-5-ledd-3">I alle tilsettingssaker hvor skoleutvalget er tilsettingsmyndighet kan et mindretall i skoleutvalget innen møtets avslutning klage et vedtak om tilsetting til fylkesskolestyret.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Skoleutvalget kan overlate til personalutvalget/administrasjonen å utføre oppgaver som anses som kurante.</article></article><article class="legalArticle" data-lovdata-URL="LTII/forskrift/1988-06-10-525/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Personalutvalg</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved hver videregående skole skal det være et personalutvalg på fem medlemmer.</article></article><article class="legalArticle" data-lovdata-URL="LTII/forskrift/1988-06-10-525/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Personalutvalgets sammensetning og møteordning.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tre av medlemmene velges blant skolens personale for to år om gangen. Organisasjonene for undervisnigspersonalet for to år om gangen. Organisasjonene for undervisningspersonalet velger herunder to medlemmer og organisasjonene for andre tilsatte velger ett medlem. To av medlemmene velges av elevrådet blant elevene. Elevrepresentantene velges for ett skoleår om gangen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Rektor møter i personalutvalget som saksforbereder og sekretær.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Personalutvalget velger formann og varaformann blant personalutvalgets medlemmer for ett år om gangen.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">For øvrig gjelder samme møteordning som for fylkesskolestyret så langt denne passer.</article></article><article class="legalArticle" data-lovdata-URL="LTII/forskrift/1988-06-10-525/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Personalutvalgets oppgaver</span></h2> <article class="defaultP" margin-top="true">Personalutvalget avgjør følgende saker:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">-</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">skolens interne reglement</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/punkt/2/" id="paragraf-8-punkt-2"><span class="data-originalId">-</span><article class="legalP" data-absoluteaddress="/paragraf/8/punkt/2/ledd/1/" id="paragraf-8-punkt-2-ledd-1">hvilke valgfag skolen skal tilby innenfor gitte rammer</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/punkt/3/" id="paragraf-8-punkt-3"><span class="data-originalId">-</span><article class="legalP" data-absoluteaddress="/paragraf/8/punkt/3/ledd/1/" id="paragraf-8-punkt-3-ledd-1">ordningen av undervisningen og andre tilknyttede oppgaver</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/punkt/4/" id="paragraf-8-punkt-4"><span class="data-originalId">-</span><article class="legalP" data-absoluteaddress="/paragraf/8/punkt/4/ledd/1/" id="paragraf-8-punkt-4-ledd-1">ordningen med undervisningstiden</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/punkt/5/" id="paragraf-8-punkt-5"><span class="data-originalId">-</span><article class="legalP" data-absoluteaddress="/paragraf/8/punkt/5/ledd/1/" id="paragraf-8-punkt-5-ledd-1">hvilke lærebøker skolen skal bruke etter forslag fra lærerråd</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/punkt/6/" id="paragraf-8-punkt-6"><span class="data-originalId">-</span><article class="legalP" data-absoluteaddress="/paragraf/8/punkt/6/ledd/1/" id="paragraf-8-punkt-6-ledd-1">andre saker som etter særskilt bestemmelse tillegges personalutvalget.</article></article></li></ul></article><article class="legalP" data-absoluteaddress="/paragraf/8/ledd/1/" id="paragraf-8-ledd-1">I tillegg kan personalutvalget avgi uttalelse i saker som gjelder:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">avvik fra gjeldende bestemmelser om fagkretsene ved skolen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">omdisponering innenfor budsjett</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/3/" id="paragraf-8-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/3/ledd/1/" id="paragraf-8-ledd-1-punkt-3-ledd-1">forslag til skolens budsjett</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/4/" id="paragraf-8-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/4/ledd/1/" id="paragraf-8-ledd-1-punkt-4-ledd-1">skolens tilbud om studieretninger, linje og kurs</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/5/" id="paragraf-8-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/5/ledd/1/" id="paragraf-8-ledd-1-punkt-5-ledd-1">skolens planer om ombygging og nybygg</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/6/" id="paragraf-8-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/6/ledd/1/" id="paragraf-8-ledd-1-punkt-6-ledd-1">overføring fra oppsigelig til fast stilling</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/7/" id="paragraf-8-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/7/ledd/1/" id="paragraf-8-ledd-1-punkt-7-ledd-1">utlysing av ledige stillinger</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/8/" id="paragraf-8-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/8/ledd/1/" id="paragraf-8-ledd-1-punkt-8-ledd-1">andre saker som forelegges personalutvalget.</article></article></li></ul></article></article><article class="legalArticle" data-lovdata-URL="LTII/forskrift/1988-06-10-525/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Innstillingsråd</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ved hver videregående skole opprettes et innstillingsråd på fire medlemmer.</article></article><article class="legalArticle" data-lovdata-URL="LTII/forskrift/1988-06-10-525/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innstillingsrådets sammensetning</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Rådet består av rektor og personalutvalgets tre medlemmer som er oppnevnt fra personalet.</article></article><article class="legalArticle" data-lovdata-URL="LTII/forskrift/1988-06-10-525/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Innstillingsrådets oppgaver</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Innstillingsrådet avgir innstilling til skoleutvalget i alle tilsettingssaker hvor skoleutvalget er tilsettingsmyndighet.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Rektor sørger for at søkerliste og evt. andre opplysninger utarbeides og framlegges for innstillingsrådet.</article></article><article class="legalArticle" data-lovdata-URL="LTII/forskrift/1988-06-10-525/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift om vedtekter trer i kraft fra 27. juni 1988 og gjelder til 1. januar 1991.</article></article><article class="legalArticle" data-lovdata-URL="LTII/forskrift/1988-06-10-525/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Lover og forskrifter det er gjort unntak fra.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift om vedtekter kommer i stedet for følgende bestemmelser:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/13/ledd/1/punkt/1/" id="paragraf-13-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/13/ledd/1/punkt/1/ledd/1/" id="paragraf-13-ledd-1-punkt-1-ledd-1">Vedtektene § 2 – lov av 21. juni 1974 nr. 55 om videregående opplæring §§ 21, annen setning og 24 første ledd</article></article></li><li data-li-identifier="-" data-name="-"><article class="listArticle" data-absoluteaddress="/paragraf/13/ledd/1/punkt/2/" id="paragraf-13-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/13/ledd/1/punkt/2/ledd/1/" id="paragraf-13-ledd-1-punkt-2-ledd-1">Vedtektene § 4 – lov om videregående opplæring § 27 første og tredje ledd</article></article></li><li data-li-identifier="-" data-name="-"><article class="listArticle" data-absoluteaddress="/paragraf/13/ledd/1/punkt/3/" id="paragraf-13-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/13/ledd/1/punkt/3/ledd/1/" id="paragraf-13-ledd-1-punkt-3-ledd-1">Vedtektene § 5 – lov om videregående opplæring § 19 første og annet ledd, og § 19 første og annet ledd, og § 19 tredje ledd forsåvidt gjelder fylkesskolestyrets kompetanse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/13/ledd/1/punkt/4/" id="paragraf-13-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/13/ledd/1/punkt/4/ledd/1/" id="paragraf-13-ledd-1-punkt-4-ledd-1">Vedtektene § 8 – lov om videregående opplæring §§ 5 annet ledd, 8 annet ledd, 9 punkt c, 10 siste setning og 15 annet ledd, forsåvidt gjelder skoleutvalgets kompetanse.</article></article></li></ul></article></article></main></body></html>