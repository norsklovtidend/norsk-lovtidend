<!DOCTYPE html><html lang="no"><head><title>Forskrift om åpningstider for utsalgssteder, Nedre Eiker kommune, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1988-10-10-798</dd><dt class="dokid">DokumentID</dt><dd class="dokid">LTII/forskrift/1988-10-10-798</dd><dt class="publishedIn">Publisert i</dt><dd class="publishedIn">Avd II 1988 Nr. 12</dd><dt class="appliesTo">Gjelder for</dt><dd class="appliesTo">Nedre Eiker kommune, Buskerud.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20/§4</li></ul></dd><dt class="dateOfPublication">Kunngjort</dt><dd class="dateOfPublication">1988-11-02</dd><dt class="titleShort">Korttittel</dt><dd class="titleShort">Forskrift om åpningstider for utsalgssteder</dd><dt class="title">Tittel</dt><dd class="title">Forskrift om åpningstider for utsalgssteder, Nedre Eiker kommune, Buskerud.</dd><dt class="refid">RefID</dt><dd class="refid">forskrift/1988-10-10-798</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstider for utsalgssteder, Nedre Eiker kommune, Buskerud.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-10-10-798" id="dokument"><h1>Forskrift om åpningstider for utsalgssteder, Nedre Eiker kommune, Buskerud.</h1><article class="legalP" data-absoluteaddress="/ledd/1/" id="ledd-1">Med hjemmel i § 4 i lov om åpningstider for utsalgssteder av 26. april 1985 nr. 20, stadfester fylkesmannen i Buskerud 10. oktober 1988 Nedre Eiker kommunes vedtak i 21. september 1988 om forskrift for utsalgssteder i Nedre Eiker:</article><article class="legalArticle" data-lovdata-URL="LTII/forskrift/1988-10-10-798/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utsalgssteder som omfattes av lov om åpningstider skal på ukens 5 første hverdager (mandag – fredag) være lukket mellom kl. 2000 – 0600.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utsalgssteder skal være lukket fra kl. 1800 på dager før søn- og helligdager og frem til kl. 0600 den nærmeste påfølgende hverdag. Påske-, pinse, jul- og nyttårsaften skal utsalgssteder være lukket etter kl. 1500.</article></article><article class="legalArticle" data-lovdata-URL="LTII/forskrift/1988-10-10-798/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">De tre siste søndager før jul kan holdes åpent mellom kl. 1400 og kl. 1900.</article></article><article class="legalArticle" data-lovdata-URL="LTII/forskrift/1988-10-10-798/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utsalgssteder som er unntatt fra lov om åpningstid men som fører andre varer enn dem som går inn under lovens § 5 plikter å holde disse varer avstengt i lukningstiden som er fastsatt i denne forskrifts § 1.</article></article><article class="legalArticle" data-lovdata-URL="LTII/forskrift/1988-10-10-798/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I lukningstiden skal utsalgssteder holdes avlåst og kunder skal ikke slippe inn. Kunder som er kommet inn i lovlig åpningstid skal ekspederes.</article></article><article class="legalArticle" data-lovdata-URL="LTII/forskrift/1988-10-10-798/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søknader om dispensasjon i henhold til lovens § 6 avgjøres av rådmannen. Hans avgjørelse kan påankes gjennom formannskapet til fylkesmannen.</article></article><article class="legalArticle" data-lovdata-URL="LTII/forskrift/1988-10-10-798/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">På 1. juledag, 1. påskedag, 1. pinsedag og langfredag skal det være lukket. På disse dager gis det ikke dispensasjon.</article></article><article class="legalArticle" data-lovdata-URL="LTII/forskrift/1988-10-10-798/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den som forsettlig overtrer disse forskrifter straffes med bøter, jfr. åpningstidslovens § 7.</article></article><article class="legalArticle" data-lovdata-URL="LTII/forskrift/1988-10-10-798/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Tidligere forskrift stadfestet av fylkesmannen 5. september 1985 nr. 1730 oppheves.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Forskriften trer i kraft en måned etter den dag det nummer av Norsk Lovtidend blir utgitt som inneholder kunngjøringen om endringen, jfr. lov av 19. juni 1969 om Norsk Lovtidend, § 3, første ledd.</article></article></main></body></html>