<!DOCTYPE html><html lang="no"><head><title>Forskrift om regulering av fisket med notredskap etter sild i Trondheimsfjorden i 1988, Sør-Trøndelag og Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:46</dd><dt class="legacyID">Datokode</dt><dd class="legacyID">FOR-1988-05-10-366</dd><dt class="dokid">DokumentID</dt><dd class="dokid">LTII/forskrift/1988-05-10-366</dd><dt class="ministry">Departement</dt><dd class="ministry"><ul><li>FI</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 6</dd><dt class="dateInForce">I kraft fra</dt><dd class="dateInForce">1988-05-10</dd><dt class="appliesTo">Gjelder for</dt><dd class="appliesTo">Trondheimsfjorden</dd><dt class="basedOn">Hjemmel</dt><dd class="basedOn"><ul><li>forskrift/1987-12-18-1072/§1</li></ul></dd><dt class="dateOfPublication">Kunngjort</dt><dd class="dateOfPublication">1988-06-16</dd><dt class="titleShort">Korttittel</dt><dd class="titleShort">Forskrift om regulering av fisket med not</dd><dt class="title">Tittel</dt><dd class="title">Forskrift om regulering av fisket med notredskap etter sild i Trondheimsfjorden i 1988, Sør-Trøndelag og Nord-Trøndelag.</dd><dt class="refid">RefID</dt><dd class="refid">forskrift/1988-05-10-366</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket med notredskap etter sild i Trondheimsfjorden i 1988, Sør-Trøndelag og Nord-Trøndelag.<ul class="tocSubUl"><li>§ 1.</li><li>§ 2. Maksimalkvoter</li><li>§ 3.</li><li>§ 4. Kontroll</li><li>§ 5.</li><li>§ 6.</li><li>§ 7. Misforhold mellom kvote og fangst.</li><li>§ 8. Overføring av restkvantum i låset.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-05-10-366" id="dokument"><h1>Forskrift om regulering av fisket med notredskap etter sild i Trondheimsfjorden i 1988, Sør-Trøndelag og Nord-Trøndelag.</h1><article class="legalP" data-absoluteaddress="/ledd/1/" id="ledd-1">Fiskeridirektøren har 10. mai 1988, med hjemmel i § 1, annet ledd i forskrift om regulering av fisket etter sild i Trondheimsfjorden i 1988, fastsatt ved kgl.res. av 18. desember 1987 nr. 1072, fastsatt følgende forskrift:</article><article class="legalArticle" data-lovdata-URL="LTII/forskrift/1988-05-10-366/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I et område i Trondheimsfjorden avgrenset i vest av en linje mellom Frøsetskjær lykt og Rødberg lykt kan det fiskes 20.000 hl sild til konsum med notredskap.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fiskeridirektøren fastsetter åpningsdato for fisket og kan stoppe fisket når kvoten er beregnet oppfisket.</article></article><article class="legalArticle" data-lovdata-URL="LTII/forskrift/1988-05-10-366/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Maksimalkvoter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fordeling av kvoten på de deltakende fartøy:<table><tbody><tr><td data-text-align="left" data-vertical-align="top">Fartøy under 45 fot og landnot:</td><td data-text-align="left" data-vertical-align="top">200 hl</td></tr><tr><td data-text-align="left" data-vertical-align="top">Fartøy 45-60 fot l.l.:</td><td data-text-align="left" data-vertical-align="top">300 hl</td></tr><tr><td data-text-align="left" data-vertical-align="top">Fartøy over 60 fot l.l.:</td><td data-text-align="left" data-vertical-align="top">500 hl</td></tr></tbody></table></article></article><article class="legalArticle" data-lovdata-URL="LTII/forskrift/1988-05-10-366/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ingen kan delta i fisket uten å være påmeldt til Feitsildfiskernes Salgslag, Trondheim. Fartøy som skal delta i fisket må være registrert i merkeregisteret og må være mindre enn 90 fot lengste lengde. Fartøyet må være egnet til og utstyrt for å drive fiske etter sild med henholdsvis snurpenot/landnot.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Høvedsmannen må stå på blad B i fiskermanntallet og eie fartøyet.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ingen kan melde på mer enn ett fartøy.</article></article><article class="legalArticle" data-lovdata-URL="LTII/forskrift/1988-05-10-366/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektoratets kontrollverk kan påby at fartøy skal fremstilles for kontroll av at de fastsatte vilkår for å drive fiske er oppfylt. Kontrollen gjennomføres fortrinnsvis før fisket påbegynnes.</article></article><article class="legalArticle" data-lovdata-URL="LTII/forskrift/1988-05-10-366/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det er forbudt å låssette, ta opp eller ilandføre sild som er mindre enn 23 cm.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Uten hinder av bestemmelsen i første ledd kan sildefangstene bestå av inntil 20 prosent i vekt av sild under 23 cm.</article></article><article class="legalArticle" data-lovdata-URL="LTII/forskrift/1988-05-10-366/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Dersom hensynet til bestanden tilsier det, kan Fiskeridirektøren stoppe fisket etter sild i avgrensede deler av det området som er nevnt i § 1.</article></article><article class="legalArticle" data-lovdata-URL="LTII/forskrift/1988-05-10-366/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Misforhold mellom kvote og fangst.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det enkelte fartøy må selv ta sin kvote. Det må ikke fanges eller låssettes større fangster enn det som må anses nødvendig for å fylle fartøyets fastsatte kvote. Dersom politi og/eller Fiskeridirektoratets kontrollverk finner at det er misforhold mellom det låssatte kvantum og angjeldende fartøys kvote, må ansvarshavende på forlangende slippe den overskytende del av fangsten.</article></article><article class="legalArticle" data-lovdata-URL="LTII/forskrift/1988-05-10-366/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overføring av restkvantum i låset.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom det ved opptak av sild for levering til kjøper viser seg at det vil være et restkvantum igjen i låset etter at vedkommende fartøy har fylt sin kvote, kan dette kvantum etter tillatelse fra Fiskeridirektoratets kontrollverk, eller fra det salgslag som har omsetningsretten, overtas av en annen kvotehaver innen samme fartøygruppe. Slik tillatelse kan bare gis når den som skal overta restkvantumet befinner seg på feltet, og når fartøyet er utrustet for fisket på angjeldende tidspunkt. Overtakelsen må skje uten vederlag. Overføring fra not- og til garnfartøy er ikke tillatt.</article></article><article class="legalArticle" data-lovdata-URL="LTII/forskrift/1988-05-10-366/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Etter søknad fra Feitsildfiskernes Salgslag kan Fiskeridirektøren gi tillatelse til oppmaling av hele eller deler av fangsten dersom silden av kvalitetsmessige grunner ikke kan benyttes til konsum.</article></article><article class="legalArticle" data-lovdata-URL="LTII/forskrift/1988-05-10-366/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Den som forsettlig eller uaktsomt overtrer denne forskrift eller medvirker hertil straffes i henhold til bestemmelsene i lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTII/forskrift/1988-05-10-366/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft straks og gjelder til 31. desember 1988.</article></article></main></body></html>