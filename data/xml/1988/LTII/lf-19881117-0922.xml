<!DOCTYPE html><html lang="no"><head><title>Fastsettelse av fylkesgrense mellom Vestfold og Telemark i sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:47</dd><dt class="legacyID">Datokode</dt><dd class="legacyID">FOR-1988-11-17-922</dd><dt class="dokid">DokumentID</dt><dd class="dokid">LTII/forskrift/1988-11-17-922</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 14</dd><dt class="dateInForce">I kraft fra</dt><dd class="dateInForce">1989-01-02</dd><dt class="appliesTo">Gjelder for</dt><dd class="appliesTo">Vestfold og Telemark</dd><dt class="dateOfPublication">Kunngjort</dt><dd class="dateOfPublication">1988-12-02</dd><dt class="titleShort">Korttittel</dt><dd class="titleShort">Fastsettelse av fylkesgrense mellom</dd><dt class="title">Tittel</dt><dd class="title">Fastsettelse av fylkesgrense mellom Vestfold og Telemark i sjøen.</dd><dt class="miscInformation">Annet om dokumentet</dt><dd class="miscInformation">Fastsatt ved regj.res av 17. november 1988. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1988-11-17-922</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Fastsettelse av fylkesgrense mellom Vestfold og Telemark i sjøen.<ul class="tocSubUl"><li>Grensebeskrivelse</li></ul></li></ul></dd></dl></header><main class="documentBody" data-lovdata-URL="LTII/forskrift/1988-11-17-922" id="dokument"><h1>Fastsettelse av fylkesgrense mellom Vestfold og Telemark i sjøen.</h1><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1988-11-17-922/KAPITTEL_1" data-partID="k1"><h2>Grensebeskrivelse</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Fylkesgrensen Vestfold-Telemark i sjøen, samtidig grense mellom kommunene Larvik-Porsgrunn, Larvik-Bamble og Larvik-Kragerø, går fra utløpet av bekk i sjøen nordligst i Mørjefjorden. Den går i SSV-lig retning til punkt 1 i fjorden vest for Sildevik, hvor grensen vinkler og går 90 m i NV-lig retning til den skjærer kystlinjen. (Punkt 1 er beliggende på fortsettelsen ut i sjøen av den rette linje som fylkesgrensen danner på land vest for Mørjefjorden).</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fylkesgrensen går ut igjen i sjøen sør for Auen, og går 125 m i SVtV-lig retning til punkt 2. Her vinkler grensen og går i S-lig retning omlag 250 m til en båe, punkt 3. Her vinkler grensen og går i ØtS-lig retning omlag 475 m til punkt 4 ved vestre munning av sundet ved Vrangsund. Fra punkt 4 går grensen i en bue omlag 175 m sør- og østover gjennom det smaleste av Vrangsund til punkt 5 i østre munning av sundet. Fra sistnevnte punkt går grensen i SØtS-lig retning til punkt 6 i Mørjefjorden. (Punkt 6 ligger på rettlinjen mellom og omlag 575 m fra høyde 127 på Håøya i vest, og omlag 600 m fra høyde 96 på østsiden av fjorden.) Her vinkler grensen og går i S-lig retning til punkt 7 sørøstligst i Langangsfjorden. (Punkt 7 ligger på rettlinjen mellom og omlag 1100 m fra høyde 52 på Stokkøya i vest, og omlag 1575 m fra høyde 48 like nord for Helgeroa sentrum i øst.) Her vinkler grensen og går i henimot NV-lig retning i Langangsfjorden til punkt 8. (Punkt 8 ligger på rettlinjen mellom og omlag 600 m fra ubenevnt høyde på Siktesøya i vest, og omlag 450 m fra sørspissen av Veaholmen i øst.) Her vinkler grensen og går i S-lig retning mellom Siktesøya og Lille Arøya til punkt 9. (Punkt 9 ligger på rettlinjen mellom og omlag 450 m fra liten holme øst for sørspissen av Siktesøya i vest, og omlag 300 m fra trigonometrisk punkt, høyde 41, på Lille Arøya i øst). Her vinkler grensen og går i VtS-lig retning til punkt 10 i Langesundsfjorden. (Punkt 10 ligger på rettlinjen mellom og omlag 1050 m fra fyrlykt Figgeskjer i vest, og omlag 450 m fra fyrlykt Geiterøy i øst.) Her vinkler grensen og går i S-lig retning til punkt 11. (Punkt 11 ligger på rettlinjen mellom og omlag 450 m fra Langøytangen fyr i vest, og omlag 650 m fra sørvestre spiss av Geiterøya i øst). Her vinkler grensen og går i StØ-lig retning til punkt 12 i grunnlinjen. (Punkt 12 ligger på rettlinjen mellom og omlag 15.800 m fra «ytterste skjær Ø av Jomfrulands SV-spiss» i vest, og omlag 9.100 m fra «skjæret S av Tvistein fyr» i øst.) Her vinkler grensen og går i SSØ-lig retning vinkelrett ut fra grunnlinjen til punkt 13 i territorialgrensen, hvor fylkesgrensen Vestfold-Telemark slutter.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Grensen går i rette linjer mellom de angitte punkter, bortsett fra mellom punkt 4 og 5.</article></section></main></body></html>