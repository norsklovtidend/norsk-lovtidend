<!DOCTYPE html><html lang="no"><head><title>Forskrift om handelsvirksomhet utenom fast utsalgssted, Borre kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:01</dd><dt class="legacyID">Datokode</dt><dd class="legacyID">FOR-1988-06-13-527</dd><dt class="dokid">DokumentID</dt><dd class="dokid">LTII/forskrift/1988-06-13-527</dd><dt class="publishedIn">Publisert i</dt><dd class="publishedIn">Avd II 1988 Nr. 7</dd><dt class="dateInForce">I kraft fra</dt><dd class="dateInForce">1988-06-13</dd><dt class="appliesTo">Gjelder for</dt><dd class="appliesTo">Borre kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21</li></ul></dd><dt class="dateOfPublication">Kunngjort</dt><dd class="dateOfPublication">1988-07-18</dd><dt class="titleShort">Korttittel</dt><dd class="titleShort">Forskrift om handelsvirksomhet utenom fas</dd><dt class="title">Tittel</dt><dd class="title">Forskrift om handelsvirksomhet utenom fast utsalgssted, Borre kommune, Vestfold.</dd><dt class="refid">RefID</dt><dd class="refid">forskrift/1988-06-13-527</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handelsvirksomhet utenom fast utsalgssted, Borre kommune, Vestfold.<ul class="tocSubUl"><li>Kapittel 1. Alminnelige bestemmelser.<ul class="tocSubUl"><li>§ 1-1.</li><li>§ 1-2.</li><li>§ 1-3.</li></ul></li><li>Kapittel 2. Dagligvaresalg – Handelslovens § 3-2-2.<ul class="tocSubUl"><li>§ 2-1.</li><li>§ 2-2.</li></ul></li><li>Kapittel 3.<ul class="tocSubUl"><li>§ 3-1.</li></ul></li><li>Kapittel 4. Regler om salg fra salgshaller, torg, portrom, gater, brygger og andre offentlige steder – torghandel. Handelslovens § 3-2-4.<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li></ul></li><li>Kapittel 5. Straff.<ul class="tocSubUl"><li>§ 5-1.</li></ul></li><li>Kapittel 6. Ikrafttredelse.<ul class="tocSubUl"><li>§ 6-1.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1988-06-13-527" id="dokument"><h1>Forskrift om handelsvirksomhet utenom fast utsalgssted, Borre kommune, Vestfold.</h1><article class="legalP" data-absoluteaddress="/ledd/1/" id="ledd-1">Med hjemmel i lov om handelsvirksomhet av 6. juni 1980 nr. 21, har Fylkesmannen i Vestfold 13. juni 1988 godkjent vedtak i Borre kommunestyre 25. mai 1988 om forskrift om handelsvirksomhet utenom fast utsalgssted.</article> <article class="defaultP" margin-top="true">Forskriften lyder:</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1988-06-13-527/KAPITTEL_1" data-partID="k1"><h2>Kapittel 1. Alminnelige bestemmelser.</h2><article class="legalArticle" data-lovdata-URL="LTII/forskrift/1988-06-13-527/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder all annen handelsvirksomhet enn handel fra fast utsalgssted.</article></article><article class="legalArticle" data-lovdata-URL="LTII/forskrift/1988-06-13-527/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Søknad om kommunal tillatelse i henhold til disse forskrifter sendes byingeniøren som avgjør søknaden.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Avslag på søknad om kommunal tillatelse i medhold av denne forskrift og tilbakekallelse av tillatelse kan påklages til formannskapet etter bestemmelsene i Forvaltningslovens §§ 28 – 34.</article></article><article class="legalArticle" data-lovdata-URL="LTII/forskrift/1988-06-13-527/§1-3" data-name="§1-3" data-partID="§1-3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Ved vurderingen av om dispensasjon etter § 2-1 eller tillatelse etter § 2-2 skal gis, bør det legges særlig vekt på:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Forretningsstandens behov for konkurransevern.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">Forbrukernes behov for varetilbud og leveranser.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">Sunn og åpen forretningsmessig konkurranse.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/3/ledd/1/punkt/4/" id="kapittel-1-paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/3/ledd/1/punkt/4/ledd/1/" id="kapittel-1-paragraf-3-ledd-1-punkt-4-ledd-1">Eksisterende lover og forskrifter.</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Kommunen kan sette vilkår for dispensasjon/tillatelse.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1988-06-13-527/KAPITTEL_2" data-partID="k2"><h2>Kapittel 2. Dagligvaresalg – Handelslovens § 3-2-2.</h2><article class="legalArticle" data-lovdata-URL="LTII/forskrift/1988-06-13-527/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Oppsøkende handelsvirksomhet med dagligvarer (jfr. def. i handelslovens § 1-4-2) utenom fast utsalgssted, når unntas grønnsaker, poteter, frukt og bær i sin naturlige form, er kun tillatt etter særskilt dispensasjon.</article></article><article class="legalArticle" data-lovdata-URL="LTII/forskrift/1988-06-13-527/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Oppsøkende handelsvirksomhet utenom fast utsalgssted med grønnsaker, poteter, frukt og bær i sin naturlige form er tillatt. Tilsvarende handel med andre egentilvirkende dagligvarer kan tillates etter søknad.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1988-06-13-527/KAPITTEL_3" data-partID="k3"><h2>Kapittel 3.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Oppsøkende handel med andre bransjevarer enn dagligvarer. Handelslovens § 3-2-3.</article><article class="legalArticle" data-lovdata-URL="LTII/forskrift/1988-06-13-527/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Oppsøkende handelsvirksomhet med andre bransjevarer enn dagligvarer er tillatt.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1988-06-13-527/KAPITTEL_4" data-partID="k4"><h2>Kapittel 4. Regler om salg fra salgshaller, torg, portrom, gater, brygger og andre offentlige steder – torghandel. Handelslovens § 3-2-4.</h2><article class="legalArticle" data-lovdata-URL="LTII/forskrift/1988-06-13-527/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Torghandel er fortrinnsberettiget til Horten torg og bør sentraliseres der. Skal andre offentlige plasser brukes til torghandel, må disse godkjennes av byingeniøren etter anvisning fra politiet.</article></article><article class="legalArticle" data-lovdata-URL="LTII/forskrift/1988-06-13-527/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Ingen kan drive torghandel uten tillatelse fra byingeniøren som leier ut faste plasser, fordeler ledige plasser til bagatellsalg og fører den løpende kontroll med torghandelen.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Faste plasser utdeles for minst et halvt år.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">De torgførende må til enhver tid rette seg etter byingeniørens anvisning av plass og areal.</article></article><article class="legalArticle" data-lovdata-URL="LTII/forskrift/1988-06-13-527/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Salgstiden på torget er alle hverdager fra kl. 0700 til kl. 1600. Er en fast plass på torget ikke tatt i bruk innen kl. 1000, kan den overlates til andre torgførende.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">På torget kan ingen ta opphold med varer tidligere enn 1 time før torgtiden begynner. Innen en halv time etter torgtidens slutt skal alle varer såvel som kjøretøy, bord o.l. som er brukt ved handelen, være fjernet. De torgførende sørger selv for renholdet av sine plasser og de fjerner selv alt avfall.</article><article class="legalP" data-absoluteaddress="/kapittel/4/paragraf/3/ledd/3/" id="kapittel-4-paragraf-3-ledd-3">I særlige tilfelle kan byingeniøren dispensere fra salgstiden.</article></article><article class="legalArticle" data-lovdata-URL="LTII/forskrift/1988-06-13-527/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Enhver torghandler skal ordne sitt utsalg slik byingeniøren bestemmer og for øvrig til enhver tid rette seg etter gjeldende forskrifter. Ingen må hindre den frie adgang til salgsplassen eller på annen måte forstyrre handelen.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1988-06-13-527/KAPITTEL_5" data-partID="k5"><h2>Kapittel 5. Straff.</h2><article class="legalArticle" data-lovdata-URL="LTII/forskrift/1988-06-13-527/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Overtredelse av denne forskrift straffes etter lov om handelsvirksomhet av 6. juni 1980 nr. 21 § 5-1.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1988-06-13-527/KAPITTEL_6" data-partID="k6"><h2>Kapittel 6. Ikrafttredelse.</h2><article class="legalArticle" data-lovdata-URL="LTII/forskrift/1988-06-13-527/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Denne forskrift trer i kraft straks og avløser gjeldende forskrift om handelsvirksomhet utenom fast utsalgssted i Horten kommune, vedtatt av bystyret 18. juni 1984, og stadfestet av Fylkesmannen i Vestfold 19. juli 1984.</article></article></section></main></body></html>