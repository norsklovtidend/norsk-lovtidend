<!DOCTYPE html><html lang="no"><head><title>Forskrift om vedtekter til §§ 69 nr. 3, 76, 78 nr. 1 tredje ledd, 99 nr. 1 og 2 og 107 i plan- og bygningsloven, Lillehammer kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1988-12-08-966</dd><dt class="dokid">DokumentID</dt><dd class="dokid">LTII/forskrift/1988-12-08-966</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 15</dd><dt class="dateInForce">I kraft fra</dt><dd class="dateInForce">1989-01-02</dd><dt class="appliesTo">Gjelder for</dt><dd class="appliesTo">Lillehammer kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1988-12-21</dd><dt class="titleShort">Korttittel</dt><dd class="titleShort">Forskrift til plan- og bygningsloven</dd><dt class="title">Tittel</dt><dd class="title">Forskrift om vedtekter til §§ 69 nr. 3, 76, 78 nr. 1 tredje ledd, 99 nr. 1 og 2 og 107 i plan- og bygningsloven, Lillehammer kommune, Oppland.</dd><dt class="refid">RefID</dt><dd class="refid">forskrift/1988-12-08-966</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til §§ 69 nr. 3, 76, 78 nr. 1 tredje ledd, 99 nr. 1 og 2 og 107 i plan- og bygningsloven, Lillehammer kommune, Oppland.</li></ul></dd></dl></header><main class="documentBody" data-lovdata-URL="LTII/forskrift/1988-12-08-966" id="dokument"><h1>Forskrift om vedtekter til §§ 69 nr. 3, 76, 78 nr. 1 tredje ledd, 99 nr. 1 og 2 og 107 i plan- og bygningsloven, Lillehammer kommune, Oppland.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 8. desember 1988 med hjemmel i § 4 i plan- og bygningsloven av 14. juni 1985, med noen endringer, stadfestet vedtak av Lillehammer kommunestyre 29. oktober 1987 om vedtekter til §§ 69 nr. 3, 76, 78 nr. 1 tredje ledd, 99 og 107 første ledd i plan- og bygningsloven for Lillehammer kommune, og om oppheving av vedtekter gitt til bygningsloven av 1965.</article><article class="legalP" data-absoluteaddress="/ledd/2/" id="ledd-2">Vedtektene skal lyde slik:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/3/" id="ledd-3">I reguleringsplaner, bebyggelsesplaner og søknad om byggetillatelse skal gjøres rede for plassering av de anlegg som er nevnt i § 69 nr. 1.</article><article class="legalP" data-absoluteaddress="/ledd/4/" id="ledd-4">Bygningsrådet kan kreve at det som bilag til reguleringsplan, bebyggelsesplan eller søknad om byggetillatelse følger plan i bestemt målestokk for utforming av ubebygd areal og felles areal. Det kan kreves at denne plan omfatter terrassering, planering, beplanting, forhager, leikeplasser, biloppstillingsplasser, private kjøre- og gangveger og friareal.</article><article class="legalP" data-absoluteaddress="/ledd/5/" id="ledd-5">Etter at slik plan er godkjent av bygningsrådet, plikter eieren (festeren) å opparbeide arealet i overensstemmelse med planen uten unødig opphold. Ved nybygg, ved hovedombygging, tilbygg eller ved endret bruk av eksisterende bygninger, skal det kreves<table><tbody><tr><td data-text-align="left" data-vertical-align="top" /><td data-text-align="left" data-vertical-align="top">følgende antall parkeringsplasser:</td></tr><tr><td data-text-align="left" data-vertical-align="top">a. Kontor- og forretningsbygg</td><td data-text-align="left" data-vertical-align="top">1 plass pr. 60 m<sup>2</sup> brutto golvareal</td></tr><tr><td data-text-align="left" data-vertical-align="top">b. Lager- og industribygg</td><td data-text-align="left" data-vertical-align="top">1 plass pr. 100 m<sup>2</sup> golvareal</td></tr><tr><td data-text-align="left" data-vertical-align="top">c. Restaurant- og kafébygg</td><td data-text-align="left" data-vertical-align="top">1 plass pr. 25 m<sup>2</sup> golvareal</td></tr><tr><td data-text-align="left" data-vertical-align="top">d. Små leiligheter, 2 rom</td><td data-text-align="left" data-vertical-align="top">1 plass pr. leilighet</td></tr><tr><td data-text-align="left" data-vertical-align="top">e. Leiligheter med 3 rom</td><td data-text-align="left" data-vertical-align="top">1,5 plasser pr. leilighet</td></tr><tr><td data-text-align="left" data-vertical-align="top">f. Leilighet med 4 rom og mer</td><td data-text-align="left" data-vertical-align="top">2 plasser pr. leilighet</td></tr><tr><td colspan="2" data-text-align="left" data-vertical-align="top">g. For boligområder utenfor sentrale byområder skal det i tillegg være en sentral parkeringsplass for gjesteparkering hvor kravet om 0,5 plasser pr. leilighet legges til grunn. Bygningsrådet kan fastsette frist for fullføring av opparbeidelsen. Arealet og anleggene skal holdes forsvarlig ved like.</td></tr></tbody></table></article> <article class="defaultP" margin-top="true"><i>For lekeplasser gjelder følgende retningslinjer:</i><table><thead><tr><th data-text-align="left" data-vertical-align="top" /><th data-text-align="left" data-vertical-align="top">Nærlekeplass</th><th data-text-align="left" data-vertical-align="top">Kvartalsleke-</th><th data-text-align="left" data-vertical-align="top">Ballplasser</th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top">plass</th><th data-text-align="left" data-vertical-align="top" /></tr></thead><tbody><tr><td data-text-align="left" data-vertical-align="top">Brukere</td><td data-text-align="left" data-vertical-align="top">småbarn</td><td data-text-align="left" data-vertical-align="top">skolebarn</td><td data-text-align="left" data-vertical-align="top">større barn</td></tr><tr><td data-text-align="left" data-vertical-align="top">Avstand bolig</td><td data-text-align="left" data-vertical-align="top">nær inng. dør</td><td data-text-align="left" data-vertical-align="top">maks. 150 m</td><td data-text-align="left" data-vertical-align="top">maks. 300 m</td></tr><tr><td data-text-align="left" data-vertical-align="top" /><td data-text-align="left" data-vertical-align="top">maks. 50 m</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Boliger pr.</td><td data-text-align="left" data-vertical-align="top">maks. 50/20</td><td data-text-align="left" data-vertical-align="top">maks. 240/80</td><td data-text-align="left" data-vertical-align="top">maks. 600/200</td></tr><tr><td data-text-align="left" data-vertical-align="top">lekeplasser i</td><td data-text-align="left" data-vertical-align="top">min. 5/2</td><td data-text-align="left" data-vertical-align="top">min. 70/25</td><td data-text-align="left" data-vertical-align="top" /></tr><tr><td data-text-align="left" data-vertical-align="top">gamle/nye omr</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Arealets</td><td data-text-align="left" data-vertical-align="top">50-200 m<sup>2</sup></td><td data-text-align="left" data-vertical-align="top">2-3,5 mål</td><td data-text-align="left" data-vertical-align="top">min. 1 mål</td></tr><tr><td data-text-align="left" data-vertical-align="top">størrelse</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Utstyr m.v.</td><td data-text-align="left" data-vertical-align="top">sandkasse,</td><td data-text-align="left" data-vertical-align="top">asfalt, sand,</td><td data-text-align="left" data-vertical-align="top">gress/grus/</td></tr><tr><td data-text-align="left" data-vertical-align="top" /><td data-text-align="left" data-vertical-align="top">bord, benker,</td><td data-text-align="left" data-vertical-align="top">naturterreng,</td><td data-text-align="left" data-vertical-align="top">asfalt, ball-</td></tr><tr><td data-text-align="left" data-vertical-align="top" /><td data-text-align="left" data-vertical-align="top">for barn og</td><td data-text-align="left" data-vertical-align="top">vegetasjon,</td><td data-text-align="left" data-vertical-align="top">vegg, mål</td></tr><tr><td data-text-align="left" data-vertical-align="top" /><td data-text-align="left" data-vertical-align="top">voksne</td><td data-text-align="left" data-vertical-align="top">lekeredskaper</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Plassering</td><td data-text-align="left" data-vertical-align="top">i synskontakt</td><td data-text-align="left" data-vertical-align="top">noe skjermet i</td><td data-text-align="left" data-vertical-align="top">god atkomst</td></tr><tr><td data-text-align="left" data-vertical-align="top" /><td data-text-align="left" data-vertical-align="top">med boligene</td><td data-text-align="left" data-vertical-align="top">forhold til</td><td data-text-align="left" data-vertical-align="top">fra bolig –</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– veg gangveg</td><td data-text-align="left" data-vertical-align="top">nærmeste bolig</td><td data-text-align="left" data-vertical-align="top">gjerne med</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– skjermet fra</td><td data-text-align="left" data-vertical-align="top">trafikksikker</td><td data-text-align="left" data-vertical-align="top">tilkn. til</td></tr><tr><td data-text-align="left" data-vertical-align="top" /><td data-text-align="left" data-vertical-align="top">– med sol og</td><td data-text-align="left" data-vertical-align="top">atkomst</td><td data-text-align="left" data-vertical-align="top">turveg (el.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">skygge</td><td data-text-align="left" data-vertical-align="top" /><td data-text-align="left" data-vertical-align="top">stør.nat.om.)</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">trafikksikker</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">atkomst/syk.v.</td></tr></tbody></table></article> <article class="defaultP" margin-top="true">Til § 76:</article><article class="legalP" data-absoluteaddress="/ledd/6/" id="ledd-6">Bygningsrådet kan kreve at nødvendig garasjeplass skal være sikret for eiendommens behov. Ved søknad om byggetillatelse for boligbygg skal det angis garasjeplasser svarende til antall leiligheter.</article> <article class="defaultP" margin-top="true">Til § 78 nr. 1 tredje ledd:</article><article class="legalP" data-absoluteaddress="/ledd/7/" id="ledd-7">Bygningsrådet kan forby at bedrifter, anlegg og virksomheter samt opplag og lagre av farlig og særdeles sjenerende art blir lagt innenfor kommunes område eller del av dette.</article> <article class="defaultP" margin-top="true">Til § 99 nr. 1 og 2:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/7/punkt/1/" id="ledd-7-punkt-1"><span class="data-originalId">1.</span><article class="legalP" data-absoluteaddress="/ledd/7/punkt/1/ledd/1/" id="ledd-7-punkt-1-ledd-1">Når et arbeid som går inn under § 93 er ferdig, skal arbeidet besiktiges. Brukstillatelse gis hvis arbeidet finnes utført i samsvar med tillatelsen og gjeldende bestemmelser. Bygningen, innretningen eller i tilfelle vedkommende del av den må ikke brukes før brukstillatelse er gitt.</article><article class="legalP" data-absoluteaddress="/ledd/7/punkt/1/ledd/2/" id="ledd-7-punkt-1-ledd-2">Dersom byggherren krever ferdigattest, skal slik gis når vilkårene for å utferdige brukstillatelse etter første ledd er til stede.</article></article></li><li data-li-identifier="2." data-name="2."><article class="listArticle" data-absoluteaddress="/ledd/7/punkt/2/" id="ledd-7-punkt-2"><span class="data-originalId">2.</span><article class="legalP" data-absoluteaddress="/ledd/7/punkt/2/ledd/1/" id="ledd-7-punkt-2-ledd-1">Brukstillatelse kan også gis hvor det ved besiktigelsen bare finnes mangler av mindre vesentlig betydning. Det skal da settes frist for utbedring av manglene. Byggherren pålegges i disse tilfelle å gi skriftlig bekreftelse til bygningsrådet så snart manglene er utbedret.</article></article></li></ul></article> <article class="defaultP" margin-top="true">Til § 107 første ledd:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/7/punkt/3/" id="ledd-7-punkt-3"><span class="data-originalId">1.</span><article class="legalP" data-absoluteaddress="/ledd/7/punkt/3/ledd/1/" id="ledd-7-punkt-3-ledd-1">Innen kommunen må skilt, reklameinnretninger o.l. ikke settes opp uten at bygningsrådet på forhånd har gitt samtykke. Samtykke kan bare gis inntil videre eller for et begrenset tidsrom.</article></article></li><li data-li-identifier="2." data-name="2."><article class="listArticle" data-absoluteaddress="/ledd/7/punkt/4/" id="ledd-7-punkt-4"><span class="data-originalId">2.</span><article class="legalP" data-absoluteaddress="/ledd/7/punkt/4/ledd/1/" id="ledd-7-punkt-4-ledd-1">Skilt/reklame i form av horisontale lyskasser skal fortrinnsvis ikke benyttes. De tillates ikke benyttet på fredede eller bevaringsverdige bygninger og bygningsmiljøer. På andre bygninger skal slike skilt ikke dekke mer enn 1/4 av bygningens horisontale fasadelengde, begrenset til 4 meter, eller en rimelig del av fasaden som virksomheten disponerer.</article></article></li><li data-li-identifier="3." data-name="3."><article class="listArticle" data-absoluteaddress="/ledd/7/punkt/5/" id="ledd-7-punkt-5"><span class="data-originalId">3.</span><article class="legalP" data-absoluteaddress="/ledd/7/punkt/5/ledd/1/" id="ledd-7-punkt-5-ledd-1">Uthengsskilt skal ikke ha større bredde enn 1 m. På fredede eller bevaringsverdige bygninger skal maksimum størrelse være 0,6 m<sup>2</sup>.</article></article></li><li data-li-identifier="4." data-name="4."><article class="listArticle" data-absoluteaddress="/ledd/7/punkt/6/" id="ledd-7-punkt-6"><span class="data-originalId">4.</span><article class="legalP" data-absoluteaddress="/ledd/7/punkt/6/ledd/1/" id="ledd-7-punkt-6-ledd-1">Takskilt tillates ikke plassert på mønet. Skilt på gesims eller takflate tillates ikke på fredede eller bevaringsverdige bygninger. Skilt på gesims eller takflate kan tillates dersom det ikke danner silhuett mot himmelen, og lages av frittstående bokstaver.</article></article></li><li data-li-identifier="5." data-name="5."><article class="listArticle" data-absoluteaddress="/ledd/7/punkt/7/" id="ledd-7-punkt-7"><span class="data-originalId">5.</span><article class="legalP" data-absoluteaddress="/ledd/7/punkt/7/ledd/1/" id="ledd-7-punkt-7-ledd-1">Skilt skal ha moderat størrelse, utforming og farge, og skal harmonere med bygningen og miljøet forøvrig. Blinkende eller bevegelige lysskilt tillates ikke.</article></article></li><li data-li-identifier="6." data-name="6."><article class="listArticle" data-absoluteaddress="/ledd/7/punkt/8/" id="ledd-7-punkt-8"><span class="data-originalId">6.</span><article class="legalP" data-absoluteaddress="/ledd/7/punkt/8/ledd/1/" id="ledd-7-punkt-8-ledd-1">Antall skilt skal være maksimum 2 stk. for hver virksomhet.</article></article></li><li data-li-identifier="7." data-name="7."><article class="listArticle" data-absoluteaddress="/ledd/7/punkt/9/" id="ledd-7-punkt-9"><span class="data-originalId">7.</span><article class="legalP" data-absoluteaddress="/ledd/7/punkt/9/ledd/1/" id="ledd-7-punkt-9-ledd-1">I industriområder tillates det oppsatt skilt på frittstående stolper, med en totalhøyde maksimum 4 m.</article></article></li></ul></article><article class="legalP" data-absoluteaddress="/ledd/8/" id="ledd-8">Vedtektene trer i kraft fra 2. januar 1989. Fra samme tid oppheves forskrifter om eldre vedtekter til bygningsloven av 1965 §§ 63 nr. 3, 69 nr. 3, 76 og 78 nr. 1, stadfestet 16. september 1977.</article></main></body></html>