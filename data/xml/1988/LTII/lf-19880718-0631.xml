<!DOCTYPE html><html lang="no"><head><title>Forskrift om åpningstider for utsalgssteder, Borre kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:00</dd><dt class="legacyID">Datokode</dt><dd class="legacyID">FOR-1988-07-18-631</dd><dt class="dokid">DokumentID</dt><dd class="dokid">LTII/forskrift/1988-07-18-631</dd><dt class="publishedIn">Publisert i</dt><dd class="publishedIn">Avd II 1988 Nr. 9</dd><dt class="dateInForce">I kraft fra</dt><dd class="dateInForce">1988-07-18</dd><dt class="appliesTo">Gjelder for</dt><dd class="appliesTo">Borre kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20</li></ul></dd><dt class="dateOfPublication">Kunngjort</dt><dd class="dateOfPublication">1988-08-30</dd><dt class="titleShort">Korttittel</dt><dd class="titleShort">Forskrift om åpningstider for utsalgssteder</dd><dt class="title">Tittel</dt><dd class="title">Forskrift om åpningstider for utsalgssteder, Borre kommune, Vestfold.</dd><dt class="refid">RefID</dt><dd class="refid">forskrift/1988-07-18-631</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstider for utsalgssteder, Borre kommune, Vestfold.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-07-18-631" id="dokument"><h1>Forskrift om åpningstider for utsalgssteder, Borre kommune, Vestfold.</h1><article class="legalP" data-absoluteaddress="/ledd/1/" id="ledd-1">Med hjemmel i lov om åpningstider for utsalgssteder av 26. april 1985 nr. 20, har fylkesmannen i Vestfold 18. juli 1988 godkjent vedtak i Borre kommunestyre 29. juni 1988 om kommunal forskrift til loven.</article> <article class="defaultP" margin-top="true">Forskriften lyder:</article><article class="legalArticle" data-lovdata-URL="LTII/forskrift/1988-07-18-631/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utsalgssteder som omfattes av lov om åpningstid for utsalgssteder skal på ukens fem første dager (mandag – fredag) være lukket mellom kl. 2000 og kl. 0600. Utsalgssteder skal være lukket fra kl. 1800 på dager før søn- og helligdager og frem til kl. 0600 den nærmest påfølgende hverdag. Dager før bevegelige helligdager lukkes senest kl. 1800 og på påske-, pinse-, jul- og nyttårsaften kl. 1500. 1. og 17. mai skal utsalgssteder være lukket.</article></article><article class="legalArticle" data-lovdata-URL="LTII/forskrift/1988-07-18-631/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utsalgssteder som omfattes av lov om åpningstid for utsalgssteder, kan 2 søndager i desember før julaften holde åpent mellom kl. 1400 og kl. 1900.</article></article><article class="legalArticle" data-lovdata-URL="LTII/forskrift/1988-07-18-631/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Formannskapet avgjør i tvilstilfelle om en virksomhet omfattes av unntakene i § 5, 1. ledd.</article></article><article class="legalArticle" data-lovdata-URL="LTII/forskrift/1988-07-18-631/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Formannskapet kan i forbindelse med spesielle anledninger og arrangementer dispensere fra åpningstidslovens § 3 og denne forskrifts § 1. Søknad om dette må være kommunen i hende senest 6 uker før det aktuelle tidspunkt.</article></article><article class="legalArticle" data-lovdata-URL="LTII/forskrift/1988-07-18-631/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som forsettlig overtrer disse forskrifter, straffes med bøter, jfr. lov om åpningstid for utsalgssteder § 7.</article></article><article class="legalArticle" data-lovdata-URL="LTII/forskrift/1988-07-18-631/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks. Fra samme tidspunkt oppheves tidligere forskrift av 22. november 1985 nr. 2314 i tidligere Borre kommune, vedtatt av Borre kommunestyre 7. november 1985 og tidligere forskrift av 4. juli 1985 nr. 1373 i Horten kommune, vedtatt av Horten bystyre 17. juni 1985 om åpningstider for utsalgssteder.</article></article></main></body></html>