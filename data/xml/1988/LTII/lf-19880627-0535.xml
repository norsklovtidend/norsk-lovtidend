<!DOCTYPE html><html lang="no"><head><title>Forskrift om frikommunevedtekter vedrørende budsjett- og regnskapssystemet for Akershus fylkeskommune.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:15</dd><dt class="legacyID">Datokode</dt><dd class="legacyID">FOR-1988-06-27-535</dd><dt class="dokid">DokumentID</dt><dd class="dokid">LTII/forskrift/1988-06-27-535</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 7</dd><dt class="dateInForce">I kraft fra</dt><dd class="dateInForce">1988-07-04</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li><li>lov/1986-05-02-16/§5</li></ul></dd><dt class="dateOfPublication">Kunngjort</dt><dd class="dateOfPublication">1988-07-18</dd><dt class="titleShort">Korttittel</dt><dd class="titleShort">Forskrift om frikommunevedtekter vedrøren</dd><dt class="title">Tittel</dt><dd class="title">Forskrift om frikommunevedtekter vedrørende budsjett- og regnskapssystemet for Akershus fylkeskommune.</dd><dt class="refid">RefID</dt><dd class="refid">forskrift/1988-06-27-535</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter vedrørende budsjett- og regnskapssystemet for Akershus fylkeskommune.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-06-27-535" id="dokument"><h1>Forskrift om frikommunevedtekter vedrørende budsjett- og regnskapssystemet for Akershus fylkeskommune.</h1><article class="legalP" data-absoluteaddress="/ledd/1/" id="ledd-1">Godkjent 27. juni 1988 av Kommunal- og arbeidsdepartementet med hjemmel i § 5 i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner), jfr. kgl. res. av 6. mai 1988 nr. 191.</article><article class="legalP" data-absoluteaddress="/ledd/2/" id="ledd-2">Vedtatt av Akershus fylkesting 26. april 1988 med hjemmel i frikommuneloven § 5 første ledd.</article><article class="legalArticle" data-lovdata-URL="LTII/forskrift/1988-06-27-535/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Frifylkesprosjektet vedrørende budsjett og regnskapsforskriftene har til hensikt å styrke fylkeskommune som serviceorgan gjennom tilretteleggingen av et effektivt og rasjonelt politisk/administrativt beslutningssystem som i større grad enn hittil satser på lokal økonomistyring.</article></article><article class="legalArticle" data-lovdata-URL="LTII/forskrift/1988-06-27-535/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Administrasjonen ved institusjonene og sentraladministrasjonen i fylkeskommunen kan se under ett postene 00-38 innenfor det enkelte underkapittel.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Administrasjonen ved den enkelte videregående skole kan se driftsutgifter og driftsinntekter under ett.</article></article><article class="legalArticle" data-lovdata-URL="LTII/forskrift/1988-06-27-535/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Driftsstyrene og sektorstyrene kan omdisponere mellom driftsutgifter, postene 00-38 og driftsinntekter, postene 60-78, innenfor hele sitt myndighetsområde.</article></article><article class="legalArticle" data-lovdata-URL="LTII/forskrift/1988-06-27-535/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Driftsstyrene/styrene for forretningsdriften i helsesektoren kan disponere drifts- og vedlikeholdsfond i løpet av budsjettåret.</article></article><article class="legalArticle" data-lovdata-URL="LTII/forskrift/1988-06-27-535/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Driftsstyrene/sektorstyrene kan omdisponere fra drift til investering.</article></article><article class="legalArticle" data-lovdata-URL="LTII/forskrift/1988-06-27-535/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det kan foretas årsoppgjørsdisposisjoner med avsetninger til driftsfond i forbindelse med avslutningen av fylkeskommunens regnskap.</article></article><article class="legalArticle" data-lovdata-URL="LTII/forskrift/1988-06-27-535/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift om vedtekter trer i kraft fra 4. juli 1988 og gjelder til 1. januar 1991. I forhold til skolesektoren trer forskriftene i kraft fra 1. januar 1989.</article></article><article class="legalArticle" data-lovdata-URL="LTII/forskrift/1988-06-27-535/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift om vedtekter §§ 2 – 6 kommer i stedet for lov av 16. juni 1961 nr. 1 om fylkeskommuner § 47 fjerde og niende ledd, samt §§ 3 og 4 i Kommunal- og arbeidsdepartementets budsjett- og regnskapsforskrifter, gitt med hjemmel i fylkeskommuneloven § 47 siste ledd.</article></article></main></body></html>