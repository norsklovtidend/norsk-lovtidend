<!DOCTYPE html><html lang="no"><head><title>Forskrift om vedtekter til §§ 63 nr 2, 63 nr 3, 65 første ledd, 69 nr 1 nytt annet og tredje ledd, 69 nr 3, 69 nr 4, 74 nr 2, 75 nr 1, 76, 78 nr 1 tredje ledd, 79, 91 A, 103 nr 1 annet ledd, 103 nr 1 fjerde ledd, 104 og 107 i plan- og bygningsloven, Bærum kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1988-08-18-669</dd><dt class="dokid">DokumentID</dt><dd class="dokid">LTII/forskrift/1988-08-18-669</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 10</dd><dt class="dateInForce">I kraft fra</dt><dd class="dateInForce">1988-09-01</dd><dt class="appliesTo">Gjelder for</dt><dd class="appliesTo">Bærum kommune, Akershus.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1988-09-09</dd><dt class="titleShort">Korttittel</dt><dd class="titleShort">Forskrift om vedtekter til §§ 63 nr 2, 63</dd><dt class="title">Tittel</dt><dd class="title">Forskrift om vedtekter til §§ 63 nr 2, 63 nr 3, 65 første ledd, 69 nr 1 nytt annet og tredje ledd, 69 nr 3, 69 nr 4, 74 nr 2, 75 nr 1, 76, 78 nr 1 tredje ledd, 79, 91 A, 103 nr 1 annet ledd, 103 nr 1 fjerde ledd, 104 og 107 i plan- og bygningsloven, Bærum kommune, Akershus.</dd><dt class="refid">RefID</dt><dd class="refid">forskrift/1988-08-18-669</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til §§ 63 nr 2, 63 nr 3, 65 første ledd, 69 nr 1 nytt annet og tredje ledd, 69 nr 3, 69 nr 4, 74 nr 2, 75 nr 1, 76, 78 nr 1 tredje ledd, 79, 91 A, 103 nr 1 annet ledd, 103 nr 1 fjerde ledd, 104 og 107 i plan- og bygningsloven, Bærum kommune, Akershus.</li></ul></dd></dl></header><main class="documentBody" data-lovdata-URL="LTII/forskrift/1988-08-18-669" id="dokument"><h1>Forskrift om vedtekter til §§ 63 nr 2, 63 nr 3, 65 første ledd, 69 nr 1 nytt annet og tredje ledd, 69 nr 3, 69 nr 4, 74 nr 2, 75 nr 1, 76, 78 nr 1 tredje ledd, 79, 91 A, 103 nr 1 annet ledd, 103 nr 1 fjerde ledd, 104 og 107 i plan- og bygningsloven, Bærum kommune, Akershus.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 18. august 1988 med hjemmel i § 4 i plan- og bygningsloven av 14. juni 1985 nr. 77, med noen endringer stadfestet vedtak av Bærum kommunestyre 23. september 1987 om vedtekter til §§ 63 nr 2, 63 nr 3, 65 første ledd, 69 nr 1 nytt annet og tredje ledd, 69 nr 3, 74 nr 2, 75 nr 1, 76, 78 nr 1 tredje ledd, 79, 103 nr 1 annet ledd, 103 nr 1 fjerde ledd, 104 og 107 i plan- og bygningsloven for Bærum kommune. Samtidig medtas for kunngjøring i Norsk Lovtidend vedtak om vedtekter til §§ 69 nr 4 og 91 a.</article> <article class="defaultP" margin-top="true">Vedtektene skal lyde slik:</article> <article class="defaultP" margin-top="true">Til § 63 nr 2:</article><article class="legalP" data-absoluteaddress="/ledd/2/" id="ledd-2">De som er nevnt i § 3-1 tredje ledd bokstavene a til h i lov om kartlegging, deling og registrering av grunneiendom (delingsloven) kan søke om tillatelse til deling av eiendom. Søkeren plikter å angi hvordan delingen ønskes utført ved grenseforløp inntegnet på kartet. Forslaget skal vise hvordan delingen på hensiktsmessig måte kan gå inn i en fremtidig utnytting av området, herunder også hvordan de krav som er nevnt i § 69 nr 1 med vedtekt kan oppfylles både for hovedbølet og den fradelte tomt.</article><article class="legalP" data-absoluteaddress="/ledd/3/" id="ledd-3">Bygningsrådet kan i slike tilfeller i forbindelse med gjennomføringen av delingen stille vilkår om at kravene sikres og stille vilkår om opparbeidelse.</article><article class="legalP" data-absoluteaddress="/ledd/4/" id="ledd-4">Bestemmelsene i § 94 nr 3 om varsel til naboer og gjenboere m.v. gjelder tilsvarende så langt de passer.</article> <article class="defaultP" margin-top="true">Til § 63 nr. 3:</article><article class="legalP" data-absoluteaddress="/ledd/5/" id="ledd-5">Eiendom må ikke deles på en slik måte at det ved delingen oppstår forhold som strider mot denne lov, forskrift eller vedtekt. Heller ikke må eiendom deles slik at det dannes tomter som etter bygningsrådets skjønn er mindre vel skikket til bebyggelse på grunn av sin størrelse eller form.</article><article class="legalP" data-absoluteaddress="/ledd/6/" id="ledd-6">Bygningsrådet kan sette som vilkår for å gi delingstillatelse at eiendommer som har samme eier og som skal nyttes under ett, blir sammenføyd i grunnboka, jfr. lov om kartlegging, deling og registrering av grunneiendom (delingsloven) § 4-3. Før tillatelse gis, skal bygningsrådet dessuten påse at det foreligger nødvendig samtykke til deling etter annen lovgivning, jfr. § 95 som gis tilsvarende anvendelse så langt den passer.</article> <article class="defaultP" margin-top="true">Til § 65 første ledd:</article><article class="legalP" data-absoluteaddress="/ledd/7/" id="ledd-7">Tomt for bebyggelse må ikke fradeles, bygning må ikke føres opp eller tas i bruk til opphold for mennesker eller dyr med mindre det er tilfredsstillende adgang til hygienisk betryggende og tilstrekkelig drikkevann og tilstrekkelig vann til brannslukking.</article> <article class="defaultP" margin-top="true">Til § 69 nr 1 nytt annet og tredje ledd:</article><article class="legalP" data-absoluteaddress="/ledd/8/" id="ledd-8">Kommunestyret kan fastsette normer for parkeringsdekning for de enkelte kategorier bebyggelse.</article><article class="legalP" data-absoluteaddress="/ledd/9/" id="ledd-9">Bygningsrådet kan hvor det finnes påkrevet kreve snuplass på egen grunn.</article> <article class="defaultP" margin-top="true">Til § 69 nr 3:</article><article class="legalP" data-absoluteaddress="/ledd/10/" id="ledd-10">Ved søknad om bruksendringer og byggetillatelse for næringsbygg kan bygningsrådet når det finnes påkrevet, forlange fremlagt plan i bestemt målestokk for utforming av ubebygd del av tomt og for fellesareal. Det samme gjelder boligbebyggelse når flere enn to boenheter søkes oppført under ett eller når tilpasning mellom hus og tomt ikke lar seg bedømme på annen måte. Dersom det avsettes fellesareal for lek skal det redegjøres for utstyr på lekeplassen(e).</article><article class="legalP" data-absoluteaddress="/ledd/11/" id="ledd-11">Bygningsrådet kan påby endringer i planer nevnt i annet ledd og kreve planen gjennomført som bestemt i plan- og bygningslovens § 67 a.</article><article class="legalP" data-absoluteaddress="/ledd/12/" id="ledd-12">På arealer som omfattes av slike planer er det ikke tillatt å endre bruken vesentlig i strid med planen uten samtykke av bygningsrådet.</article><article class="legalP" data-absoluteaddress="/ledd/13/" id="ledd-13">Areal som ikke går inn i plan som nevnt i første ledd kan også kreves opparbeidet før brukstillatelse gis dersom arealet er avsatt til formål nevnt i § 69 nr. 1 med vedtekt og i nr. 5.</article> <article class="defaultP" margin-top="true">Til § 69 nr 4:</article><article class="legalP" data-absoluteaddress="/ledd/14/" id="ledd-14">Bygningsrådet kan samtykke i at det i stedet for biloppstillingsplasser på egen grunn eller på fellesareal blir innbetalt et beløp pr. manglende plass til kommunen for bygging av parkeringsanlegg. Kommunestyret bestemmer hvilke satser som til enhver tid skal gjelde i slike tilfelle.</article> <article class="defaultP" margin-top="true">Til § 74 nr. 2:</article><article class="legalP" data-absoluteaddress="/ledd/15/" id="ledd-15">Bygningsrådet kan i særskilte tilfeller fastsette takform, takbelegg, fasademateriale og farge.</article> <article class="defaultP" margin-top="true">Til § 75 nr 1:</article><article class="legalP" data-absoluteaddress="/ledd/16/" id="ledd-16">Leilighet, herunder ett-roms leilighet, skal ha eget vannklosett og bad eller dusj.</article> <article class="defaultP" margin-top="true">Til § 76:</article><article class="legalP" data-absoluteaddress="/ledd/17/" id="ledd-17">Bygningsrådet kan kreve at nødvendig garasjeplass skal være sikret for eiendommens behov.</article><article class="legalP" data-absoluteaddress="/ledd/18/" id="ledd-18">Ved søknad om oppføring av boligbygg og større andre bygg skal det i planen avsettes plass for garasje. Bygningsrådet kan i særlige tilfeller kreve at garasje(r) føres opp samtidig med den øvrige bebyggelse.</article> <article class="defaultP" margin-top="true">Til § 78 nr 1 tredje ledd:</article><article class="legalP" data-absoluteaddress="/ledd/19/" id="ledd-19">Bygningsrådet kan forby at bedrifter, anlegg, opplag og lager av farlig eller særlig sjenerende art blir lagt innenfor kommunens område eller deler av dette. I uregulert strøk må eksisterende bygning ikke tas i bruk til industri, lager eller salg uten bygningsrådets samtykke.</article> <article class="defaultP" margin-top="true">Til § 79:</article><article class="legalP" data-absoluteaddress="/ledd/20/" id="ledd-20">Bygningsrådet kan forby bebyggelse og/eller virksomhet som etter sin art eller størrelse avviker vesentlig fra det som er vanlig i strøket.</article><article class="legalP" data-absoluteaddress="/ledd/21/" id="ledd-21">I boligområder tillates bare boliger med nødvendige anlegg så som garasjer og uthus for boligene. I slike strøk tillates ikke innredet og drevet kontor, forretnings- eller industrivirksomhet.</article> <article class="defaultP" margin-top="true">Til § 91 a:</article><article class="legalP" data-absoluteaddress="/ledd/22/" id="ledd-22">Det må foreligge tillatelse fra bygningsrådet for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/22/punkt/1/" id="ledd-22-punkt-1"><span class="data-originalId">a)</span><article class="legalP" data-absoluteaddress="/ledd/22/punkt/1/ledd/1/" id="ledd-22-punkt-1-ledd-1">å omdanne eller ta i bruk bolig til forretningslokale, herunder hotell eller herberge,</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/22/punkt/2/" id="ledd-22-punkt-2"><span class="data-originalId">b)</span><article class="legalP" data-absoluteaddress="/ledd/22/punkt/2/ledd/1/" id="ledd-22-punkt-2-ledd-1">å rive bygning som inneholder bolig, unntatt når bygningen<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/22/punkt/2/ledd/1/punkt/1/" id="ledd-22-punkt-2-ledd-1-punkt-1"><span class="data-originalId">1.</span><article class="legalP" data-absoluteaddress="/ledd/22/punkt/2/ledd/1/punkt/1/ledd/1/" id="ledd-22-punkt-2-ledd-1-punkt-1-ledd-1">er ekspropriert av det offentlige</article></article></li><li data-li-identifier="2." data-name="2."><article class="listArticle" data-absoluteaddress="/ledd/22/punkt/2/ledd/1/punkt/2/" id="ledd-22-punkt-2-ledd-1-punkt-2"><span class="data-originalId">2.</span><article class="legalP" data-absoluteaddress="/ledd/22/punkt/2/ledd/1/punkt/2/ledd/1/" id="ledd-22-punkt-2-ledd-1-punkt-2-ledd-1">ligger innenfor område som er regulert til fornyelse (§ 25 nr 8) og er ervervet av kommunen eller andre som med kommunestyrets samtykke skal stå for fornyelsen,</article></article></li></ul></article></article></li><li data-li-identifier="c)" data-name="c)"><article class="listArticle" data-absoluteaddress="/ledd/22/punkt/3/" id="ledd-22-punkt-3"><span class="data-originalId">c)</span><article class="legalP" data-absoluteaddress="/ledd/22/punkt/3/ledd/1/" id="ledd-22-punkt-3-ledd-1">å slå sammen boliger eller dele opp leiligheten til hybler.</article></article></li></ul></article><article class="legalP" data-absoluteaddress="/ledd/23/" id="ledd-23">Ved avgjørelsen av om tillatelse etter første ledd bokstav a til c skal gis, tas det hensyn til en forsvarlig utnytting av boligmassen. Det kan stilles vilkår om at berørte beboere skal skaffes erstatningsbolig.</article><article class="legalP" data-absoluteaddress="/ledd/24/" id="ledd-24">Dersom bolig er omgjort i strid med vedtekt gitt etter første ledd, kan bygningsrådet påby at den settes i slik stand at den kan tjene sitt opprinnelige formål.</article> <article class="defaultP" margin-top="true">Til § 103 nr 1 annet ledd:</article><article class="legalP" data-absoluteaddress="/ledd/25/" id="ledd-25">Bygningsrådet kan påby innhegning for å avverge eller unngå fare og betydelig ulempe som følge av utbygging. Også utenfor tettbygd strøk kan bygningsrådet påby at tomt skal forsynes med gjerde mot vei.</article> <article class="defaultP" margin-top="true">Til § 103 nr 1 fjerde ledd:</article><article class="legalP" data-absoluteaddress="/ledd/26/" id="ledd-26">Dersom ikke annet er fastsatt i reguleringsbestemmelser eller bestemmes spesielt, skal gjerde ikke ha større høyde enn 1,2 meter. Hvor trafikksikkerhetsmessige grunner tilsier det tillates bare gjennomsiktig gjerde.</article> <article class="defaultP" margin-top="true">Til § 104:</article><article class="legalP" data-absoluteaddress="/ledd/27/" id="ledd-27">Innenfor hele kommunen skal ubebygd areal holdes i ryddig og ordentlig stand. Bygningsrådet kan forby lagring eller annen bruk av ubebygd areal, når den etter rådets skjønn vil virke skjemmende eller være til vesentlig ulempe for andre.</article><article class="legalP" data-absoluteaddress="/ledd/28/" id="ledd-28">Før ubebygd areal tas i bruk til lagring må det foreligge tillatelse fra bygningsrådet. §§ 94 og 95 gjelder tilsvarende i slike saker.</article> <article class="defaultP" margin-top="true">Til § 107:</article><article class="legalP" data-absoluteaddress="/ledd/29/" id="ledd-29">I hele kommunen gjelder at skilt, reklameinnretninger o.l. ikke kan settes opp uten at bygningsrådet på forhånd har gitt samtykke. Dette gjelder ikke mindre skilt, mindre reklameinnretninger o.l. som settes opp på byggverk eller innhegning. Når bygningsrådets samtykke er påkrevet gjelder §§ 94 og 95 tilsvarende ved bygningsrådets behandling av søknaden.</article><article class="legalP" data-absoluteaddress="/ledd/30/" id="ledd-30">I boligstrøk er takreklame og større reklamearrangementer ikke tillatt.</article><article class="legalP" data-absoluteaddress="/ledd/31/" id="ledd-31">Markiser, skilt og andre innretninger ut over fortau eller annen offentlig grunn må anbringes slik at ferdselen ikke hindres eller omgivelsene utsettes for fare. De må ikke komme i veien for trafikkstolper eller andre offentlige innretninger som ellers blir satt opp.</article><article class="legalP" data-absoluteaddress="/ledd/32/" id="ledd-32">§ 107 tredje ledd blir vedtektenes fjerde ledd.</article><article class="legalP" data-absoluteaddress="/ledd/33/" id="ledd-33">Vedtektene trer i kraft 1. september 1988.</article></main></body></html>