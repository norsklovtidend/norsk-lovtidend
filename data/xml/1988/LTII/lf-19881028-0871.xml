<!DOCTYPE html><html lang="no"><head><title>Forskrift om tildeling av tillatelser til oppdrett av matfisk av laks og ørret i sjøvann, Troms og Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:10</dd><dt class="legacyID">Datokode</dt><dd class="legacyID">FOR-1988-10-28-871</dd><dt class="dokid">DokumentID</dt><dd class="dokid">LTII/forskrift/1988-10-28-871</dd><dt class="ministry">Departement</dt><dd class="ministry"><ul><li>FI</li></ul></dd><dt class="publishedIn">Publisert i</dt><dd class="publishedIn">Avd II 1988 Nr. 13</dd><dt class="dateInForce">I kraft fra</dt><dd class="dateInForce">1988-10-28</dd><dt class="appliesTo">Gjelder for</dt><dd class="appliesTo">Troms og Finnmark</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§6</li></ul></dd><dt class="dateOfPublication">Kunngjort</dt><dd class="dateOfPublication">1988-11-23</dd><dt class="titleShort">Korttittel</dt><dd class="titleShort">Forskrift om tildeling av tillatelser til</dd><dt class="title">Tittel</dt><dd class="title">Forskrift om tildeling av tillatelser til oppdrett av matfisk av laks og ørret i sjøvann, Troms og Finnmark.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 28. oktober 1988 i medhold av lov 14. juni 1985 nr. 68 om oppdrett av fisk, skalldyr m.v. § 6 første ledd og § 12. Fremmet av Fiskeridepartementet.</dd><dt class="refid">RefID</dt><dd class="refid">forskrift/1988-10-28-871</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tildeling av tillatelser til oppdrett av matfisk av laks og ørret i sjøvann, Troms og Finnmark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-10-28-871" id="dokument"><h1>Forskrift om tildeling av tillatelser til oppdrett av matfisk av laks og ørret i sjøvann, Troms og Finnmark.</h1><article class="legalArticle" data-lovdata-URL="LTII/forskrift/1988-10-28-871/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften her gjelder for tildeling av 20 tillatelser til oppdrett av matfisk av laks og ørret i sjøvann til anlegg i Finnmark fylke og til sammen 10 tillatelser til anlegg i kommunene Kåfjord, Kvænangen, Nordreisa, Skjervøy, Karlsøy, Lyngen og Storfjord i Troms fylke.</article></article><article class="legalArticle" data-lovdata-URL="LTII/forskrift/1988-10-28-871/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskerisjefen gir tillatelse etter reglene i forskriften her.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektoratet er klageinstans.</article></article><article class="legalArticle" data-lovdata-URL="LTII/forskrift/1988-10-28-871/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Fiskerisjefen innhenter rådgivende uttalelse fra nærings- og sysselsettingsstyret i fylkeskommunen om hvilke områder som ønskes prioritert for tildeling av tillatelser etter forskriften her.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Søknad om tillatelse til etablering av anlegg etter forskriften her utfylles i fem eksemplarer på fastsatt skjema. Fire eksemplarer sendes til fiskerisjefen i fylket og ett eksemplar til kommunen der anlegget søkes lokalisert.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Søknadsfristen er 1. februar 1989. Søknader innkommet til Fiskerisjefen etter denne dato behandles ikke.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Etter anvisning fra kommunen der anlegget søkes lokalisert, skal søkeren sørge for at søknaden legges ut til offentlig ettersyn og at denne kunngjøres.</article></article></li></ul></article><article class="legalArticle" data-lovdata-URL="LTII/forskrift/1988-10-28-871/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Som vedlegg til søknaden skal følge dokumentasjon som inneholder opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">søkerens, søkernes eller andre driftsansvarliges akvakulturfaglige og økonomisk/administrative kvalifikasjoner. Som minste nødvendige faglige kvalifikasjoner for driftsansvarlige regnes praksis fra oppdrettsanlegg og utdanning minst på videregående kurs II-nivå, eller langvarig praksis som driftsansvarlig,</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">eierform ved anlegget (om det er personlig eid eller om det eies av et selskap, med angivelse av deltakere og deres eierandeler, eventuelt med utskrift av aksjebok, jf. aksjelovens § 3-8), og opplysninger om eventuell tilknytning til eller avtaler med kompetanse utenfor anlegget og til andre organisasjoner eller bedrifter, og om eierinteresser i eller avtaler med andre oppdrettsanlegg,</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">finansierings- og investeringsplan,</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">hvordan anlegget antas å ville bidra til næringsutvikling og sysselsetting i distriktet, herunder om det inngår kvinner i ansettelsesplanene for anlegget,</article></article></li><li data-li-identifier="5." data-name="5."><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">om det inngår kvinner i ledelsen eller på eiersiden.</article></article></li></ul></article></article><article class="legalArticle" data-lovdata-URL="LTII/forskrift/1988-10-28-871/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tillatelse skal tildeles de søkere som presenterer de beste prosjekter med hensyn til å skape lønnsomme og livskraftige anlegg basert på gode kvalifikasjoner av betydning for driften av anlegget.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Slike opplysninger som omtales i § 4 nr. 1 – 4 i forskriften her inngår i en samlet vurdering der også en vurdering av prosjektbeskrivelse som nevnt i foregående ledd i denne paragrafen inngår.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Dersom to eller flere søkere står tilnærmet likt etter § 4 nr. 1, og den ene har en eller flere kvinner i eier- eller lederposisjon, jf. § 4 nr. 5, skal søkeren i sistnevnte kategori gå foran.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Det skal legges vekt på om søkeren vil prøve ut metoder og teknologi som antas å være av betydning for framtidig akvakulturvirksomhet i Finnmark og Troms.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Tildeling av tillatelse etter forskriften her skal være unntatt fra følgende krav i lov 14. juni 1985 nr. 68 om oppdrett av fisk, skalldyr m.v.:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/5/punkt/1/" id="paragraf-5-ledd-5-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/5/punkt/1/ledd/1/" id="paragraf-5-ledd-5-punkt-1-ledd-1">§ 6 annet ledd bokstav b om at det skal legges særlig vekt på at næringen får en eierstruktur der majoritetsinteressene innehas av en eller flere bestemte personer eller juridisk person med lokal tilknytning,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/5/punkt/2/" id="paragraf-5-ledd-5-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/5/punkt/2/ledd/1/" id="paragraf-5-ledd-5-punkt-2-ledd-1">§ 6 tredje ledd om at ingen kan inneha majoritetsinteresser i mer enn ett anlegg,</article></article></li></ul></article><article class="legalP" data-absoluteaddress="/paragraf/5/ledd/6/" id="paragraf-5-ledd-6">jf. § 12 i loven.</article></article><article class="legalArticle" data-lovdata-URL="LTII/forskrift/1988-10-28-871/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tillatelse kan gis for anlegg med inntil 12.000 kubikkmeter oppdrettsvolum. Det kan gis tillatelse til inntil to lokaliteter for hvert anlegg.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Det skal gis tillatelser til etablering av anlegg på lokaliteter som ligger innenfor sikringssoner for laksefisk som Fiskeridepartementet og Miljøverndepartementet foreslår i fellesskap.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Det skal legges vekt på om lokaliteten er egnet til matfiskoppdrett.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Tillatelse etter forskriften her skal ikke gis dersom etableringen vil være i strid med bestemmelsene i lov 14. juni 1985 nr. 68 om oppdrett av fisk, skalldyr m.v. § 5.</article></article><article class="legalArticle" data-lovdata-URL="LTII/forskrift/1988-10-28-871/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften her trer i kraft straks.</article></article></main></body></html>