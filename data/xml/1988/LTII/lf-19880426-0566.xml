<!DOCTYPE html><html lang="no"><head><title>Forskrift om konsesjon for visning av levende film i næring og utleie og salg av videogrammer eller filmer, Sandefjord kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-1988-04-26-566</dd><dt class="dokid">DokumentID</dt><dd class="dokid">LTII/forskrift/1988-04-26-566</dd><dt class="publishedIn">Publisert i</dt><dd class="publishedIn">Avd II 1988 Nr. 8</dd><dt class="dateInForce">I kraft fra</dt><dd class="dateInForce">1988-06-01</dd><dt class="appliesTo">Gjelder for</dt><dd class="appliesTo">Sandefjord kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1987-05-15-21</li></ul></dd><dt class="dateOfPublication">Kunngjort</dt><dd class="dateOfPublication">1988-08-19</dd><dt class="titleShort">Korttittel</dt><dd class="titleShort">Forskrift om konsesjon for visning av lev</dd><dt class="title">Tittel</dt><dd class="title">Forskrift om konsesjon for visning av levende film i næring og utleie og salg av videogrammer eller filmer, Sandefjord kommune, Vestfold.</dd><dt class="refid">RefID</dt><dd class="refid">forskrift/1988-04-26-566</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjon for visning av levende film i næring og utleie og salg av videogrammer eller filmer, Sandefjord kommune, Vestfold.<ul class="tocSubUl"><li>Virkeområde.</li><li>Generelle konsesjonsbetingelser.</li><li>Lokale konsesjonsbetingelser.</li><li>Konsesjonens gyldighetstid, oppsigelsesfrist.</li><li>Inndragning av konsesjonen m.v.</li><li>Ikraftsettelsestidspunkt.</li></ul></li></ul></dd></dl></header><main class="documentBody" data-lovdata-URL="LTII/forskrift/1988-04-26-566" id="dokument"><h1>Forskrift om konsesjon for visning av levende film i næring og utleie og salg av videogrammer eller filmer, Sandefjord kommune, Vestfold.</h1><article class="legalP" data-absoluteaddress="/ledd/1/" id="ledd-1">Vedtatt av Sandefjord bystyre 26. april 1988 med hjemmel i lov av 15. mai 1987 nr. 21 om film og videogram.</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1988-04-26-566/KAPITTEL_1" data-partID="k1"><h2>Virkeområde.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Reglene her gjelder for alle som i Sandefjord kommune ønsker å drive med visning av levende film i næring og utleie og salg herunder postordre av videogrammer eller filmer som omfattes av lov om film og videogram § 2.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Den som ønsker å starte med visning av film i næring eller omsetning av videogram i kommunen må søke konsesjon. Plikten til å søke gjelder også for de som tidligere har drevet og som driver slik virksomhet. Søknad for sistnevnte gruppe må fremsettes innen 1. juni 1988.</article><article class="legalP" data-absoluteaddress="/kapittel/1/punkt/2/ledd/2/" id="kapittel-1-punkt-2-ledd-2">Søknaden fremsettes skriftlig av den personlige ansvarlige for virksomheten til kultursekretæren i Sandefjord. Søkeren må i søknaden bekrefte hvorvidt vedkommende aksepterer konsesjonsbetingelsene for kommunen.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Kultursekretæren innhenter de nødvendige opplysninger herunder uttalelse fra politiet og legger saken fram for kulturutvalget. Avslag på konsesjonssøknad kan ankes til formannskapet.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Ved skifte av konsesjonshaver må ny konsesjon søkes. Virksomheten kan ved skifte av konsesjonshaver, fortsette virksomheten med dispensasjon fra kultursekretæren i Sandefjord inntil ny konsesjon er behandlet.</article></article></li></ul></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1988-04-26-566/KAPITTEL_2" data-partID="k2"><h2>Generelle konsesjonsbetingelser.</h2><ul class="defaultList"><li data-li-identifier="5." data-name="5."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">5.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Film eller videogram som skal vises fram i næring, må på forhånd være godkjent av Statens filmkontroll i henhold til lov om film og videogram § 4.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">6.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Videogram som leies ut eller selges må være registrert i videogramregisteret og ikke være i strid med straffelovens § 211 og § 382.</article></article></li></ul></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1988-04-26-566/KAPITTEL_3" data-partID="k3"><h2>Lokale konsesjonsbetingelser.</h2><ul class="defaultList"><li data-li-identifier="7." data-name="7."><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">7.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Videogram og film kan bare leies ut eller selges til personer som oppfyller den laveste anbefalte aldersgrense som er påført de aktuelle filmer/videogrammer. Fullmakt fra foreldre/foresatte gir ikke anledning til å leie/kjøp uten hinder av aldersbestemmelsene.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/3/punkt/2/" id="kapittel-3-punkt-2"><span class="data-originalId">8.</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Utleie og salg av videogram og film kan bare foregå over disk og av personer som er over 18 år. Automatutleie er ikke tillatt.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/3/punkt/3/" id="kapittel-3-punkt-3"><span class="data-originalId">9.</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">Den som leier ut og selger film og videogram plikter å ha et bredt utvalg filmer, hvor kvalitetsfilmer og barne- og familiefilmer har en fremtredende plass.</article></article></li><li data-li-identifier="10." data-name="10."><article class="listArticle" data-absoluteaddress="/kapittel/3/punkt/4/" id="kapittel-3-punkt-4"><span class="data-originalId">10.</span><article class="legalP" data-absoluteaddress="/kapittel/3/punkt/4/ledd/1/" id="kapittel-3-punkt-4-ledd-1">Konsesjon innvilges ikke til personer som har vært dømt eller bøtelagt i forbindelse med ulovlig omsetning av film eller videogram.</article><article class="legalP" data-absoluteaddress="/kapittel/3/punkt/4/ledd/2/" id="kapittel-3-punkt-4-ledd-2">Innehaver av konsesjonen må være over 18 år.</article></article></li></ul></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1988-04-26-566/KAPITTEL_4" data-partID="k4"><h2>Konsesjonens gyldighetstid, oppsigelsesfrist.</h2><ul class="defaultList"><li data-li-identifier="11." data-name="11."><article class="listArticle" data-absoluteaddress="/kapittel/4/punkt/1/" id="kapittel-4-punkt-1"><span class="data-originalId">11.</span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">Konsesjonen kan gis for en periode på inntil 4 år av gangen. Første konsesjonsperiode avgrenses imidlertid til 1. januar 1991, slik at samlet konsesjonsbehandling i fremtiden kan skje regelmessig i det tredje år i hver kommunestyreperiode.</article></article></li></ul></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1988-04-26-566/KAPITTEL_5" data-partID="k5"><h2>Inndragning av konsesjonen m.v.</h2><ul class="defaultList"><li data-li-identifier="12." data-name="12."><article class="listArticle" data-absoluteaddress="/kapittel/5/punkt/1/" id="kapittel-5-punkt-1"><span class="data-originalId">12.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Konsesjonen kan av kulturutvalget trekkes tilbake for resten av konsesjonsperioden eller kortere tid dersom reglene i lov om film og videogram, forskriftene til loven eller konsesjonsvilkårene brytes. Vedtak om dette kan ankes til formannskapet.</article><article class="legalP" data-absoluteaddress="/kapittel/5/punkt/1/ledd/2/" id="kapittel-5-punkt-1-ledd-2">Kulturutvalget har anledning til å reagere på enkeltstående overtredelser og selv om det på forhånd ikke er gitt advarsel.</article></article></li></ul></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1988-04-26-566/KAPITTEL_6" data-partID="k6"><h2>Ikraftsettelsestidspunkt.</h2><ul class="defaultList"><li data-li-identifier="13." data-name="13."><article class="listArticle" data-absoluteaddress="/kapittel/6/punkt/1/" id="kapittel-6-punkt-1"><span class="data-originalId">13.</span><article class="legalP" data-absoluteaddress="/kapittel/6/punkt/1/ledd/1/" id="kapittel-6-punkt-1-ledd-1">Disse konsesjonsbestemmelsene trer i kraft fra 1. juni 1988.</article></article></li></ul></section></main></body></html>