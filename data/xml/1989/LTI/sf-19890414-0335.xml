<!DOCTYPE html><html lang="no"><head><title>Forskrift om stillaser, stiger og arbeid på tak m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1989-04-14-335</dd><dt class="dokid">DokumentID</dt><dd class="dokid">LTI/forskrift/1989-04-14-335</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 10</dd><dt class="dateInForce">I kraft fra</dt><dd class="dateInForce">1990-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§87</li></ul></dd><dt class="dateOfPublication">Kunngjort</dt><dd class="dateOfPublication">1989-06-15</dd><dt class="title">Tittel</dt><dd class="title">Forskrift om stillaser, stiger og arbeid på tak m.m.</dd><dt class="refid">RefID</dt><dd class="refid">forskrift/1989-04-14-335</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stillaser, stiger og arbeid på tak m.m.</li></ul></dd></dl></header><main class="documentBody" data-lovdata-URL="LTI/forskrift/1989-04-14-335" id="dokument"><h1>Forskrift om stillaser, stiger og arbeid på tak m.m.</h1><article class="legalP" data-absoluteaddress="/ledd/1/" id="ledd-1">Direktoratet for arbeidstilsynet har 14. april 1989 med hjemmel i lov av 4. februar 1977 om arbeidervern og arbeidsmiljø § 87 nr. 4, § 9 nr. 2, § 12 nr. 5, § 14 tredje ledd og § 17 nr. 4 fastsatt forskrifter om stillaser, stiger og arbeid på tak m.m.</article><article class="legalP" data-absoluteaddress="/ledd/2/" id="ledd-2">Forskriftene setter krav om at stillaser, stiger og konstruksjoner på tak og fasader med tilhørende bærende komponenter, som produseres for salg i et større antall enn ti, skal være typegodkjent av Direktoratet for arbeidstilsynet.</article><article class="legalP" data-absoluteaddress="/ledd/3/" id="ledd-3">Det skal utarbeides monteringsveiledninger på norsk med illustrasjoner, som sammen med skriftlig arbeidsinstruks blir gitt montørene.</article><article class="legalP" data-absoluteaddress="/ledd/4/" id="ledd-4">Det settes krav om opplæring og tilsyn under opplæring.</article><article class="legalP" data-absoluteaddress="/ledd/5/" id="ledd-5">Videre stilles det tekniske krav om bl.a. dimensjonering og til materialer. Det stilles krav til atkomst og til sikker bruk av stillasene, stigene og ved arbeid på tak.</article><article class="legalP" data-absoluteaddress="/ledd/6/" id="ledd-6">Forskriftene trer i kraft 1. januar 1990 med unntak av §§ 6 og 7 og hele kapittel V, som trer i kraft 1. juli 1990 og §§ 11, 12 og 13, som trer i kraft 1. januar 1995.</article><article class="legalP" data-absoluteaddress="/ledd/7/" id="ledd-7">Forskrifter om hengestillaser, vernetiltak fastsatt av Kommunal- og arbeidsdepartementet 12. juni 1969, og forskrifter om stillaser m.v. fastsatt av Direktoratet for arbeidstilsynet, oppheves 1. januar 1990.</article><article class="legalP" data-absoluteaddress="/ledd/8/" id="ledd-8">Forskriftene kan fås ved henvendelse til det lokale arbeidstilsyn eller Direktoratet for arbeidstilsynet.</article></main></body></html>