<!DOCTYPE html><html lang="no"><head><title>Forskrift om regulering av fisket etter makrell i Nordsjøen og EF-sonen vest av 4° v.l. i 1989.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:56</dd><dt class="legacyID">Datokode</dt><dd class="legacyID">FOR-1989-07-05-543</dd><dt class="dokid">DokumentID</dt><dd class="dokid">LTI/forskrift/1989-07-05-543</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 14</dd><dt class="dateInForce">I kraft fra</dt><dd class="dateInForce">1989-07-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>lov/1972-06-16-57</li><li>lov/1972-06-16-57/§6</li><li>lov/1972-06-16-57/§8</li><li>forskrift/1986-12-05-2165</li></ul></dd><dt class="dateOfPublication">Kunngjort</dt><dd class="dateOfPublication">1989-08-01</dd><dt class="title">Tittel</dt><dd class="title">Forskrift om regulering av fisket etter makrell i Nordsjøen og EF-sonen vest av 4° v.l. i 1989.</dd><dt class="refid">RefID</dt><dd class="refid">forskrift/1989-07-05-543</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell i Nordsjøen og EF-sonen vest av 4° v.l. i 1989.<ul class="tocSubUl"><li>I. Havfisket<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li><li>II. Kystfisket<ul class="tocSubUl"><li>§ 13.</li><li>§ 14.</li><li>§ 15.</li></ul></li><li>III. Generelle bestemmelser<ul class="tocSubUl"><li>§ 16.</li><li>§ 17.</li><li>§ 18.</li><li>§ 19.</li><li>§ 20.</li><li>§ 21.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1989-07-05-543" id="dokument"><h1>Forskrift om regulering av fisket etter makrell i Nordsjøen og EF-sonen vest av 4° v.l. i 1989.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 5. juli 1989, med hjemmel i §§ 4, 5, 9 og 11 i lov av 3. juni 1983 nr. 40 om saltvannsfiske m.v., og §§ 6 og 8 i lov av 16. juni 1972 nr. 57 om regulering av deltakelsen i fisket, jfr. kgl.res. av 5. desember 1986 nr. 15 fastsatt følgende forskrift:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-07-05-543/KAPITTEL_1" data-partID="k1"><h2>I. Havfisket</h2><article class="legalArticle" data-lovdata-URL="LTI/forskrift/1989-07-05-543/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Det er forbudt for norske fartøy å fiske makrell i følgende områder i 1989:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">Nordsjøen i ICES statistikkområde IV og Skagerrak i ICES statistikkområde IIIa.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">EF-sonen vest av 4° v.l. i ICES statistikkområde VIa (nord for 56° 30' N), og i ICES statistikkområder VIId, VIIe, VIIf og VIIh.</article></article></li></ul></article></article><article class="legalArticle" data-lovdata-URL="LTI/forskrift/1989-07-05-543/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Uten hinder av forbudet i § 1a kan det fra 14. august kl. 0000 fiskes inntil 62.800 tonn makrell i ICES statistikkområde IVa mellom 59° N og 62° N.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Fiskeridirektøren kan fastsette en tidligere åpningsdato enn 14. august.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">I tillegg kan det i tiden fra og med 1. oktober til og med 30. november fiskes inntil 15.000 tonn makrell i EF-sonen i ICES statistikkområde IVa mellom 59° N og 62° N og 1° V og 4° V.</article></article><article class="legalArticle" data-lovdata-URL="LTI/forskrift/1989-07-05-543/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Følgende fartøygrupper kan delta i fisket i medhold av § 2:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Konsesjonspliktige ringnotfartøy.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">Ringnotfartøy mellom 70 og 90 fot som har deltatt i havmakrellfisket i Nordsjøen eller nord for 62° N i minst ett av årene 1985-88.</article></article></li></ul></article></article><article class="legalArticle" data-lovdata-URL="LTI/forskrift/1989-07-05-543/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Av den i § 2 nevnte kvote på 62.800 tonn som kan fiskes fra 14. august kan 45.000 tonn fiskes i Norges økonomiske sone nord for 62° n.br. og i internasjonalt farvann, jfr. § 2a i forskrift av 5. juli 1989 om regulering av fisket etter makrell i Norges økonomiske sone nord for 62° n.br., i internasjonalt farvann og i færøysk sone i 1989.</article></article><article class="legalArticle" data-lovdata-URL="LTI/forskrift/1989-07-05-543/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Uten hinder av forbudet i § 1a kan fartøy med industritråltillatelse fra 10. juli kl. 0000 fiske inntil 2.000 tonn makrell til konsum i ICES statistikkområde IVa mellom 59° N og 62° N.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Fartøy med industritråltillatelse kan fiske inntil 50 tonn pr. tur.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Fartøy som deltar i fisket i medhold av § 3 kan ikke delta i fisket i medhold av § 5, første ledd.</article></article><article class="legalArticle" data-lovdata-URL="LTI/forskrift/1989-07-05-543/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Uten hinder av forbudet i § 1b kan ringnotfartøy nevnt i § 3 fra 14. august kl. 0000 fiske inntil 19.200 tonn i områdene nevnt i § 1b. Fangst som blir tatt i EF-sonen i ICES statistikkområde IVa mellom 59° N og 62° N og 1° V og 4° V går til fradrag på kvoten på 19.200 tonn.</article></article><article class="legalArticle" data-lovdata-URL="LTI/forskrift/1989-07-05-543/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Konsesjonspliktige ringnotfartøy og ringnotfartøy mellom 70 og 90 fot som har adgang til å delta, tildeles fartøykvoter innenfor gruppens samlede kvote i Nordsjøen og i EF-sonen vest av 4° v.l. (82.000 tonn med fratrekk for eventuelt overfiske nord for 62° N) med basiskvote utregnet etter følgende fordelingsnøkkel:<table><tbody><tr><td data-text-align="left" data-vertical-align="top">1.500 hl +</td><td data-text-align="left" data-vertical-align="top">40 % av konsesjonskapasiteten fra</td><td data-text-align="left" data-vertical-align="top">0 –   4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30 % av konsesjonskapasiteten fra</td><td data-text-align="left" data-vertical-align="top">4.000 –   6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20 % av konsesjonskapasiteten fra</td><td data-text-align="left" data-vertical-align="top">6.000 – 10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10 % av konsesjonskapasiteten over 10.000 hl</td><td data-text-align="left" data-vertical-align="top" /></tr></tbody></table></article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Kvoten for det enkelte fartøy fremkommer ved å multiplisere basiskvoten for fartøyet med den faktoren en får ved å dividere summen av gruppekvotene med summe av basiskvotene.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">For ringnotfartøy mellom 70 og 90 fot nyttes faktisk lastekapasitet som grunnlag for utrekning av fartøykvotene.</article></article><article class="legalArticle" data-lovdata-URL="LTI/forskrift/1989-07-05-543/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Ringnotfartøy på 70 fot s.l. eller mer som skal delta i makrellfisket må melde seg på til vedkommende salgslag innen 20. juli.</article></article><article class="legalArticle" data-lovdata-URL="LTI/forskrift/1989-07-05-543/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Fiskeridirektøren kan stoppe fisket i hvert av de nevnte områder når gruppekvoten eller totalkvoten for området er beregnet oppfisket.</article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">Fiskeridirektøren kan stoppe fisket for samtlige områder når summen av totalkvotene for områdene er beregnet oppfisket.</article><article class="legalP" data-absoluteaddress="/kapittel/1/paragraf/9/ledd/3/" id="kapittel-1-paragraf-9-ledd-3">Fiskeridirektøren kan stoppe fisket selv om det enkelte fartøy ikke har fisket fartøykvoten.</article></article><article class="legalArticle" data-lovdata-URL="LTI/forskrift/1989-07-05-543/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Ringnotfartøy som ikke har tatt til med å fiske innen 15. september har ikke adgang til å delta.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Fiskeridirektøren kan dispensere fra siste startdato.</article><article class="legalP" data-absoluteaddress="/kapittel/1/paragraf/10/ledd/3/" id="kapittel-1-paragraf-10-ledd-3">Fiskeridirektøren kan oppheve fartøykvotene for ringnotfartøy og gruppekvoten for trålere 15. november.</article><article class="legalP" data-absoluteaddress="/kapittel/1/paragraf/10/ledd/4/" id="kapittel-1-paragraf-10-ledd-4">Fiskeridirektøren kan fastsette nærmere reguleringsbestemmelser for avvikling av fisket på en eventuell restkvote, herunder fastsatte kvoter og utseilingsstopp.</article><article class="legalP" data-absoluteaddress="/kapittel/1/paragraf/10/ledd/5/" id="kapittel-1-paragraf-10-ledd-5">Ingen kan delta i fisket på restkvoten uten å ha meldt utseiling til Norges Sildesalgslag før avgang til feltet.</article></article><article class="legalArticle" data-lovdata-URL="LTI/forskrift/1989-07-05-543/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Fiskeridirektøren kan bestemme at ringnotfartøy på 70 fot s.l. eller mer som tar del i makrellfisket skal gi posisjonsmelding til vedkommende salgslag.</article></article><article class="legalArticle" data-lovdata-URL="LTI/forskrift/1989-07-05-543/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Det enkelte fartøys kvote kan ikke overføres til annet fartøy, men må fiskes og leveres av det fartøy som er tildelt kvote. Det er ikke tillatt å benytte leid fartøy.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-07-05-543/KAPITTEL_2" data-partID="k2"><h2>II. Kystfisket</h2><article class="legalArticle" data-lovdata-URL="LTI/forskrift/1989-07-05-543/§13" data-name="§13" data-partID="§13" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Uten hinder av forbudet i § 1 a kan ringnotfartøy under 70 fot største lengde og andre kystfiskefartøy under 90 fot største lengde som fisker med garn og snøre, fiske makrell.</article></article><article class="legalArticle" data-lovdata-URL="LTI/forskrift/1989-07-05-543/§14" data-name="§14" data-partID="§14" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Fiskeridirektøren kan i spesielle tilfelle dispensere fra forbudet om deltagelse i kystmakrellfisket for ringnotfartøy over 70 fot. Slik dispensasjon kan bare gis til eldre fartøy marginalt over 70 fot som eies av fiskere som tradisjonelt har drevet et kystnotfiske etter makrell.</article></article><article class="legalArticle" data-lovdata-URL="LTI/forskrift/1989-07-05-543/§15" data-name="§15" data-partID="§15" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ringnotfartøy som deltar i kystfisket kan fiske inntil 40 tonn pr. tur.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Maksimalkvoten til det enkelte ringnotfartøy kan ikke overstige fartøykvoten til ringnotfartøy med en lastekapasitet på 600 hl.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1989-07-05-543/KAPITTEL_3" data-partID="k3"><h2>III. Generelle bestemmelser</h2><article class="legalArticle" data-lovdata-URL="LTI/forskrift/1989-07-05-543/§16" data-name="§16" data-partID="§16" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Det er forbudt å kaste ut fangst. Det er også forbudt å slippe fangst som er død eller døende.</article></article><article class="legalArticle" data-lovdata-URL="LTI/forskrift/1989-07-05-543/§17" data-name="§17" data-partID="§17" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Summen av all levert makrell regnet i rund vekt må ikke overstige fartøykvoten. Ved levering av makrell over 600 gram (G6) benyttes en avregningsfaktor som fastsettes av Fiskeridirektøren. Levert kvantum G6-makrell multiplisert med avregningsfaktoren må ikke overstige fartøykvoten.</article></article><article class="legalArticle" data-lovdata-URL="LTI/forskrift/1989-07-05-543/§18" data-name="§18" data-partID="§18" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Makrellfangster kan inneholde bifangster av sild med inntil 10 % i vekt av hele fangsten om bord.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Hestmakrellfangster kan inneholde bifangster av sild med inntil 10 % i vekt av hele fangsten om bord.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Hestmakrellfangster kan inneholde bifangster av makrell med inntil 10 % i vekt av hele fangsten om bord.</article></article><article class="legalArticle" data-lovdata-URL="LTI/forskrift/1989-07-05-543/§19" data-name="§19" data-partID="§19" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Fiskeridirektøren kan fastsette nærmere reguleringsbestemmelser, herunder slike endringer som er nødvendige for å oppnå en hensiktsmessig avvikling av fisket.</article></article><article class="legalArticle" data-lovdata-URL="LTI/forskrift/1989-07-05-543/§20" data-name="§20" data-partID="§20" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Forsettlig eller uaktsom overtredelse av denne forskrift eller bestemmelse gitt i medhold av denne forskrift, straffes i henhold til § 53 i lov av 3. juni 1983 nr. 40 om saltvannsfiske m.v. og § 11 i lov av 16. juni 1972 nr. 57 om regulering av deltagelsen i fisket.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/1989-07-05-543/§21" data-name="§21" data-partID="§21" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 21</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Denne forskrift trer i kraft straks. Samtidig oppheves Fiskeridepartementets forskrift av 30. desember 1988 nr. 1179 om regulering av fisket etter makrell i Norges økonomiske sone, i EF-sonen, i internasjonalt farvann, i færøysk sone og i Skagerrak i 1989.</article></article></section></main></body></html>