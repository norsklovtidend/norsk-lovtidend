<!DOCTYPE html><html lang="no"><head><title>Forskrift om rullebrett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:59</dd><dt class="legacyID">Datokode</dt><dd class="legacyID">FOR-1989-05-03-340</dd><dt class="dokid">DokumentID</dt><dd class="dokid">LTI/forskrift/1989-05-03-340</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 10</dd><dt class="dateInForce">I kraft fra</dt><dd class="dateInForce">1989-05-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li></ul></dd><dt class="dateOfPublication">Kunngjort</dt><dd class="dateOfPublication">1989-06-15</dd><dt class="title">Tittel</dt><dd class="title">Forskrift om rullebrett.</dd><dt class="refid">RefID</dt><dd class="refid">forskrift/1989-05-03-340</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rullebrett.<ul class="tocSubUl"><li>§ 1. Definisjon</li><li>§ 2. Forbud</li><li>§ 3. Begrensninger i bruk</li><li>§ 4. Sikkerhetsstandard</li><li>§ 5. Merking</li><li>§ 6. Markedsføring</li><li>§ 7. Bruksinformasjon</li><li>§ 8. Tilsyn</li><li>§ 9. Unntak</li><li>§ 10. Straff m.v.</li><li>§ 11. Klage</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1989-05-03-340" id="dokument"><h1>Forskrift om rullebrett.</h1><article class="legalP" data-absoluteaddress="/ledd/1/" id="ledd-1">Fastsatt av Miljøverndepartementet 3. mai 1989 i medhold av lov av 11. juni 1976 nr. 79 om produktkontroll § 4.</article><article class="legalArticle" data-lovdata-URL="LTI/forskrift/1989-05-03-340/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjon</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med rullebrett menes en plate av tre, plast, aluminium eller annet materiale utstyrt med to par hjul, som er beregnet til å kjøre med. Hjulakslene er festet elastisk til brettet og kan hver for seg dreies slik at rullebrettet svinger.</article></article><article class="legalArticle" data-lovdata-URL="LTI/forskrift/1989-05-03-340/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å produsere, importere, markedsføre, omsette og bruke rullebrett som blir drevet med motor.</article></article><article class="legalArticle" data-lovdata-URL="LTI/forskrift/1989-05-03-340/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Begrensninger i bruk</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er ikke tillatt å bruke rullebrett der det åpenbart er til fare for brukeren eller til fare eller ulempe for andre.</article></article><article class="legalArticle" data-lovdata-URL="LTI/forskrift/1989-05-03-340/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sikkerhetsstandard</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Rullebrett som omsettes i Norge, skal ha en tilfredsstillende sikkerhetsmessig kvalitet. De skal minst tilfredsstille sikkerhetskravene som er angitt i standarder for rullebrett. Det stilles i tillegg krav om at alle brett skal ha:<ul class="defaultList"><li data-li-identifier="A)" data-name="A)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">A)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Dobbelt tettede, permanent smurte lagre.</article></article></li><li data-li-identifier="B)" data-name="B)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">B)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">brettoverflaten skal ha friksjonsbelegg eller være slik utformet at den hindrer utøveren i å gli på brettet.</article></article></li></ul></article></article><article class="legalArticle" data-lovdata-URL="LTI/forskrift/1989-05-03-340/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Merking</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Rullebrett som omsettes i Norge skal være merket med teksten:</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Advarsel! Bruk ikke brettet på gater, veier, fortau eller andre trafikkerte områder. Bruk hjelm, kne- og albuebeskyttelse. Rullebrett er ikke egnet for barn under 12 år.</article></article><article class="legalArticle" data-lovdata-URL="LTI/forskrift/1989-05-03-340/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Markedsføring</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I all form for skriftlig markedsføring av rullebrett skal det stå følgende tekst: Bruk ikke brettet på trafikkerte områder. Rullebrett er ikke egnet for barn under 12 år.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Bokstavene i teksten skal være minimum 2 mm. høye og lette å lese.</article></article><article class="legalArticle" data-lovdata-URL="LTI/forskrift/1989-05-03-340/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bruksinformasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved salg skal hvert brett være forsynt med en bruksveiledning på norsk. Veiledningen skal bl.a. informere om regler for forsvarlig rullebrettkjøring, mulige reaksjonsformer fra politiet, vedlikeholdstips, anbefalt aldersgrense, bruk av beskyttelsesutstyr og kjøreteknikker.</article></article><article class="legalArticle" data-lovdata-URL="LTI/forskrift/1989-05-03-340/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens forurensningstilsyn eller den som Statens forurensningstilsyn bemyndiger, fører tilsyn med at forskriftens krav om merking, sikkerhetsstandard og markedsføring følges. Politiet fører tilsyn med at begrensning i bruksområde følges.</article></article><article class="legalArticle" data-lovdata-URL="LTI/forskrift/1989-05-03-340/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens forurensningstilsyn kan i særlige tilfelle gjøre unntak fra forskriften.</article></article><article class="legalArticle" data-lovdata-URL="LTI/forskrift/1989-05-03-340/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff m.v.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved overtredelse av denne forskriften kommer straffebestemmelsen i lov om produktkontroll § 12 til anvendelse dersom forholdet ikke rammes av en strengere straffebestemmelse.</article></article><article class="legalArticle" data-lovdata-URL="LTI/forskrift/1989-05-03-340/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Avgjørelse tatt av Statens forurensningstilsyn i medhold av denne forskriften, kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/1989-05-03-340/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskriften avløser forskrift om forbud mot rullebrett av 7. september 1978 og trer i kraft 9. mai 1989.</article></article></main></body></html>