<!DOCTYPE html><html lang="no"><head><title>Forskrift om fastsetjing av fostringstilskot.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:35</dd><dt class="legacyID">Datokode</dt><dd class="legacyID">FOR-1989-03-20-785</dd><dt class="dokid">DokumentID</dt><dd class="dokid">LTI/forskrift/1989-03-20-785</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 16</dd><dt class="dateInForce">I kraft fra</dt><dd class="dateInForce">1989-10-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-04-08-7/§54</li></ul></dd><dt class="dateOfPublication">Kunngjort</dt><dd class="dateOfPublication">1989-09-05</dd><dt class="title">Tittel</dt><dd class="title">Forskrift om fastsetjing av fostringstilskot.</dd><dt class="refid">RefID</dt><dd class="refid">forskrift/1989-03-20-785</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsetjing av fostringstilskot.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-03-20-785" id="dokument"><h1>Forskrift om fastsetjing av fostringstilskot.</h1><article class="legalP" data-absoluteaddress="/ledd/1/" id="ledd-1">Justis- og politidepartementet har 20. mars 1989, i medhold av lov 8. april 1981 nr. 7 om barn og foreldre (barneloven) § 54 syvende ledd, fastsatt forskrift om fastsetjing av fostringstilskot.</article><article class="legalArticle" data-lovdata-URL="LTI/forskrift/1989-03-20-785/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fostringstilskot til barn etter kapittel 7 i barnelova vert fastsett etter reglane i forskrifta her.</article></article><article class="legalArticle" data-lovdata-URL="LTI/forskrift/1989-03-20-785/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Løpande fostringstilskot skal reknast utifrå den tilskotspliktige si bruttoinntekt, medrekna kapitalavkastningar.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dersom den tilskotspliktige er sjølvstendig næringsdrivande skal tilskotet reknast utifrå netto næringsinntekt, med eit fast frådrag på 10 prosent.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Tilskotet til eitt barn skal fastsetjast til 11 prosent av inntekta, til to barn til 18 prosent, og til tre barn til 24 prosent og til fire eller fleire barn til 28 prosent av inntekta, likevel slik at tilskotet ikkje overstig fem ganger forskotsbeløpet (fastsett i forskotteringslova) pr. månad pr. barn. Ved val av prosentsats skal ein rekne med alle barn som den tilskotspliktige har fostringsplikt for.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Ved fastsetjing av tilskot som tidlegare er fastsett av tilskotsfut, fylkesmann, domstol eller i avtale, skal det løpande tilskottet berre endrast dersom reglane i denne forskrifta vil medføre ei endring på meir enn 10 prosent.</article></article><article class="legalArticle" data-lovdata-URL="LTI/forskrift/1989-03-20-785/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskot skal likevel reknast etter skjønn dersom:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">tilskot skal fastsetjast til barn over 18 år etter § 53 andre og tredje stykket i barnelova</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">barnet sjølv har inntekt tilsvarande 30 ganger forskotsbeløpet pr. år eller meir</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">den tilskotspliktige har utgifter til arbeidsreiser på meir enn 20 ganger forskotsbeløpet pr. år</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">den tilskotspliktige si bruttoinntekt er så låg at bruk av prosentsats for tilskot til eitt barn (11%) ville utgjere eit lågare beløp enn forskotsbeløpet</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">den tilskotspliktige si årlege bruttoinntekt er mindre enn 180 ganger forskotsbeløpet, samtidig som tilskotsmottaker si årlege bruttoinntekt er over 360 ganger forskotsbeløpet</article></article></li><li data-li-identifier="f." data-name="f."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">tilskotet skal fastsetjast etter § 59 i barnelova</article></article></li><li data-li-identifier="g." data-name="g."><article class="listArticle" data-absoluteaddress="/paragraf/3/ledd/1/punkt/7/" id="paragraf-3-ledd-1-punkt-7"><span class="data-originalId">g.</span><article class="legalP" data-absoluteaddress="/paragraf/3/ledd/1/punkt/7/ledd/1/" id="paragraf-3-ledd-1-punkt-7-ledd-1">samla tilskot etter § 2 til dei barn som den tilskotspliktige har fostringsplikt overfor, i kombinasjon med tilskot til ektefelle og/eller tilskot til barn over 18 år utgjer meir enn 30 prosent av inntekta som tilskotet vert rekna utifrå</article></article></li><li data-li-identifier="h." data-name="h."><article class="listArticle" data-absoluteaddress="/paragraf/3/ledd/1/punkt/8/" id="paragraf-3-ledd-1-punkt-8"><span class="data-originalId">h.</span><article class="legalP" data-absoluteaddress="/paragraf/3/ledd/1/punkt/8/ledd/1/" id="paragraf-3-ledd-1-punkt-8-ledd-1">foreldra har delt den faktiske omsorga for barnet/barna</article></article></li><li data-li-identifier="i." data-name="i."><article class="listArticle" data-absoluteaddress="/paragraf/3/ledd/1/punkt/9/" id="paragraf-3-ledd-1-punkt-9"><span class="data-originalId">i.</span><article class="legalP" data-absoluteaddress="/paragraf/3/ledd/1/punkt/9/ledd/1/" id="paragraf-3-ledd-1-punkt-9-ledd-1">ein part ikkje legg fram etterspurd dokumentasjon, eller dersom det er grunn til å tru at parten held tilbake opplysningar som kan ha noko å seie for avgjerda</article></article></li><li data-li-identifier="j." data-name="j."><article class="listArticle" data-absoluteaddress="/paragraf/3/ledd/1/punkt/10/" id="paragraf-3-ledd-1-punkt-10"><span class="data-originalId">j.</span><article class="legalP" data-absoluteaddress="/paragraf/3/ledd/1/punkt/10/ledd/1/" id="paragraf-3-ledd-1-punkt-10-ledd-1">den tilskotspliktige er utan inntekt, eller inntekta er vesentlig lågare enn det han eller ho utifrå utdanning og evner burde kunne oppnå, utan at den tilskotspliktige kan gje ein rimeleg grunn til at han eller ho ikkje har inntekt eller at inntekta ikkje er høgre</article></article></li><li data-li-identifier="k." data-name="k."><article class="listArticle" data-absoluteaddress="/paragraf/3/ledd/1/punkt/11/" id="paragraf-3-ledd-1-punkt-11"><span class="data-originalId">k.</span><article class="legalP" data-absoluteaddress="/paragraf/3/ledd/1/punkt/11/ledd/1/" id="paragraf-3-ledd-1-punkt-11-ledd-1">når saka gjeld endring av tilskot etter § 57 andre stykket i barnelova</article></article></li><li data-li-identifier="l." data-name="l."><article class="listArticle" data-absoluteaddress="/paragraf/3/ledd/1/punkt/12/" id="paragraf-3-ledd-1-punkt-12"><span class="data-originalId">l.</span><article class="legalP" data-absoluteaddress="/paragraf/3/ledd/1/punkt/12/ledd/1/" id="paragraf-3-ledd-1-punkt-12-ledd-1">ein av partane er busett i utlandet og eit prosentutrekna tilskot vil verke klårt urimeleg som følgje av at tilhøva i vedkommande land er vesentleg ulike norske tilhøve</article></article></li></ul></article></article><article class="legalArticle" data-lovdata-URL="LTI/forskrift/1989-03-20-785/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forskrifta her tek til å gjelde 1. mai 1989.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Klager over vedtak fatta før denne dato skal likevel avgjerast etter dei tidlegare reglane.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Saker innkomne til fylkesmannen før 1. mai 1989 skal avgjerast av fylkesmannen, men etter reglane i forskrifta her. Fylkesmannen sitt vedtak kan påklagast til departementet.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Fylkesmannen sitt vedtak i klagesaker etter prøveordninga (Vest-Agder og Møre og Romsdal) er endelege etter 1. mai 1989, også om dei er fatta før denne dato.</article></article></main></body></html>