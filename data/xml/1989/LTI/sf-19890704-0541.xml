<!DOCTYPE html><html lang="no"><head><title>Forskrift om avlsstasjoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:24</dd><dt class="legacyID">Datokode</dt><dd class="legacyID">FOR-1989-07-04-541</dd><dt class="dokid">DokumentID</dt><dd class="dokid">LTI/forskrift/1989-07-04-541</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 14</dd><dt class="dateInForce">I kraft fra</dt><dd class="dateInForce">1989-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4</li><li>lov/1962-06-08-4/§3</li><li>lov/1962-06-08-4/§6</li><li>lov/1962-06-08-4/§7</li></ul></dd><dt class="dateOfPublication">Kunngjort</dt><dd class="dateOfPublication">1989-08-01</dd><dt class="title">Tittel</dt><dd class="title">Forskrift om avlsstasjoner.</dd><dt class="refid">RefID</dt><dd class="refid">forskrift/1989-07-04-541</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avlsstasjoner.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-07-04-541" id="dokument"><h1>Forskrift om avlsstasjoner.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 4. juli 1989 med hjemmel i lov 8. juni 1962 nr. 4 om tiltak mot dyresjukdommer §§ 3, 6 og 7 annet ledd.</article><article class="legalArticle" data-lovdata-URL="LTI/forskrift/1989-07-04-541/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med avlsstasjon forstås et dyrehold som drives med den hensikt å distribuere sæd og/eller embryoner til bruk i andre besetninger.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Lokaler som benyttes til oppstalling av dyr, beiter, fôrlager, lokaler for uttak, preparering og lagring av sæd og/eller embryoner skal godkjennes og underlegges kontroll av Landbruksdepartementet.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Avlsstasjonen skal ha eget isolat for oppstalling av nyrekrutterte avlsdyr.</article></article><article class="legalArticle" data-lovdata-URL="LTI/forskrift/1989-07-04-541/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alle dyr som oppstalles ved en avlsstasjon skal stå under kontroll av Landbruksdepartementet. Dyrene skal være godkjent helsemessig før de tas inn på avlsstasjonen. Landbruksdepartementet kan til enhver tid bestemme hvilke helsemessige krav som skal stilles til avlsdyrene.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Bare dyr av samme art og dyr som nyttes som donorer av sæd eller embryo eller dyr som nyttes som underlagsdyr (ridyr) kan holdes ved en avlsstasjon.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Landbruksdepartementet kan videre bestemme at dyrene underkastes regelmessige undersøkelser under oppstallingstiden ved avlsstasjonene.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Dyr som er benyttet i naturlig parring tillates ikke brukt ved en avlsstasjon før etter en karenstid på 6 måneder. Dyr tillates ikke brukt i naturlig parring i den tiden dyret oppholder seg på avlsstasjonen.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Ved sæduttak skal det fortrinnsvis brukes fantom.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Dersom det oppstår mistanke om eller det kan dokumenteres at et avlsdyr representerer en helsemessig risiko som sæd- eller embryodonor, skal dyret tas ut av avlsprogrammet. Dyr som tas ut av avlsstasjonen kan ikke selges som avlsdyr uten Landbruksdepartementets samtykke.</article></article><article class="legalArticle" data-lovdata-URL="LTI/forskrift/1989-07-04-541/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Landbruksdepartementet kan fastsette nærmere bestemmelser for virksomheten ved avlsstasjoner.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Utstyr og ingredienser som nyttes under uttak, preparering og lagring av sæd og embryo skal være av en slik kvalitet og beskaffenhet at overføring av smittestoffer via nevnte avlsmateriale ikke kan forekomme. Det må således påses at de biologiske komponenter som nyttes ikke representerer en kjent smitterisiko.</article></article><article class="legalArticle" data-lovdata-URL="LTI/forskrift/1989-07-04-541/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Avlsstasjoner skal ha tilsatt en stasjonsveterinær som etter beste skjønn skal føre tilsyn med at den sæd og de embryoner som distribueres ikke representerer noen helsemessig risiko for de som mottar avlsmaterialet. I spesielle tilfeller kan Landbruksdepartementet gi tillatelser til at dette tilsynet kan utøves av en deltidsansatt stasjonsveterinær.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Stasjonsveterinærens oppgave består således i å:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">føre tilsyn med avlsdyrenes helsestatus;</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">føre tilsyn med lokaler og utstyr som benyttes under uttak, preparering, lagring og transport av sæd og/eller embryo;</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">føre tilsyn med at sæd og/eller embryo er forsvarlig merket og pakket;</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/4/" id="paragraf-4-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/4/ledd/1/" id="paragraf-4-ledd-2-punkt-4-ledd-1">føre tilsyn med at det personell som arbeider ved avlsstasjoner har og vedlikeholder tilstrekkelig kompetanse;</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/5/" id="paragraf-4-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/5/ledd/1/" id="paragraf-4-ledd-2-punkt-5-ledd-1">rettlede alt personell som arbeider i enkeltbesetningene med det avlsmateriell som leveres fra avlsstasjonen;</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/6/" id="paragraf-4-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/6/ledd/1/" id="paragraf-4-ledd-2-punkt-6-ledd-1">rapportere til feltpersonell om avlsdyr som ikke lenger kan nyttes som donorer av sæd eller embryo.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ansettelsen av stasjonsveterinær skal godkjennes av Landbruksdepartementet. Stasjonsveterinæren skal innen den 1. mars hvert år avgi rapport til Landbruksdepartementet om foregående års virksomhet.</article></article><article class="legalArticle" data-lovdata-URL="LTI/forskrift/1989-07-04-541/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Inseminører, eller andre uvedkommende tillates ikke adgang til dyrerom eller øvrige lokaler hvor uttak og preparering av sæd og/eller embryo foregår. Etter avtale med stasjonsveterinæren kan det i særlige tilfeller gjøres unntak fra denne bestemmelsen.</article></article><article class="legalArticle" data-lovdata-URL="LTI/forskrift/1989-07-04-541/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Landbruksdepartementet eller offentlig veterinær som er bemyndiget av Landbruksdepartementet skal minst 2 ganger årlig inspisere virksomheten ved avlsstasjonen.</article></article><article class="legalArticle" data-lovdata-URL="LTI/forskrift/1989-07-04-541/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbruksdepartementet eller den som Landbruksdepartementet bemyndiger kan dispensere fra de bestemmelser som er gitt i denne forskrift.</article></article><article class="legalArticle" data-lovdata-URL="LTI/forskrift/1989-07-04-541/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter trer ikraft 1. september 1989. For samme tidspunkt oppheves forskrifter om kunstig inseminasjon hos husdyr fastsatt av Landbruksdepartementet 6. november 1948.</article></article></main></body></html>