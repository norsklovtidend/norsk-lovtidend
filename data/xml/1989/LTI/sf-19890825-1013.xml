<!DOCTYPE html><html lang="no"><head><title>Forskrift for tilskott og investeringslån til bygging av driftsbygninger m.m. i landbruket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1989-08-25-1013</dd><dt class="dokid">DokumentID</dt><dd class="dokid">LTI/forskrift/1989-08-25-1013</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 19</dd><dt class="dateInForce">I kraft fra</dt><dd class="dateInForce">1989-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-02-21-1152</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-10-31</dd><dt class="title">Tittel</dt><dd class="title">Forskrift for tilskott og investeringslån til bygging av driftsbygninger m.m. i landbruket.</dd><dt class="refid">RefID</dt><dd class="refid">forskrift/1989-08-25-1013</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskott og investeringslån til bygging av driftsbygninger m.m. i landbruket.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Satser for tilskott og investeringslån</li><li>§ 4. Søknad, saksbehandling</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1989-08-25-1013" id="dokument"><h1>Forskrift for tilskott og investeringslån til bygging av driftsbygninger m.m. i landbruket.</h1><article class="legalP" data-absoluteaddress="/ledd/1/" id="ledd-1">Gitt av Landbruksdepartementet 25. august 1989 i medhold av vedtektene for Landbrukets utbyggingsfond.</article><article class="legalP" data-absoluteaddress="/ledd/2/" id="ledd-2">Bestemmelsene for ordningen er gitt i denne forskriften og i forskrift for tilskott og investeringslån til bruksutbygging – generelle bestemmelser.</article><article class="legalArticle" data-lovdata-URL="LTI/forskrift/1989-08-25-1013/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Når vilkårene i forskrift for tilskott og investeringslån til bruksutbygging – generelle bestemmelser er oppfylte, kan det gis tilskott og investeringslån til nybygging, utvidelse og modernisering av driftsbygninger.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Dersom det ved jordskifte er tjenlig å flytte driftssenter på bruk for å skaffe bedre tunplass, korte inn avstanden fra innmark til driftssenter, og gjøre gode skiftplanløsninger mulige, jfr. jordskiftelovens regler om utflytting §§ 45-50, kan det gis tilskott til merkostnadene ved utflyttingen.</article></article><article class="legalArticle" data-lovdata-URL="LTI/forskrift/1989-08-25-1013/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Følgende anlegg og tiltak kommer inn under tilskotts- og låneordningen:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Husdyrrom, pelsdyrhus og servicerom i tilknytning til disse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Nødvendige hus for seterdrift</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Lagerrom for husdyrgjødsel, avling og fôr</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Hus for redskap, maskiner og gårdsverksted</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Veksthus og servicerom i tilknytning til disse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Andre bygninger og anlegg etter bestemmelse av departementet</article></article></li></ul></article></article><article class="legalArticle" data-lovdata-URL="LTI/forskrift/1989-08-25-1013/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Satser for tilskott og investeringslån</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Tilskott (ordinært)</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Tilskott kan gis med 30 % av godkjent kostnadsoverslag, maksimalt 150.000 kroner i Sør-Norge og 180.000 kroner i Nord-Norge og Namdalsregionen.</article><article class="legalP" data-absoluteaddress="/paragraf/3/punkt/1/ledd/3/" id="paragraf-3-punkt-1-ledd-3">Dersom det gjennomføres en trinnvis utbygging er maksimalt tilskott 25 % høyere. Det forutsettes at finansieringen omfatter begge byggetrinn og at det går minst 5 år fra første byggetrinn er ferdig til neste trinn påbegynnes. Tillegget utbetales ved gjennomføringen av andre byggetrinn.</article><article class="legalP" data-absoluteaddress="/paragraf/3/punkt/1/ledd/4/" id="paragraf-3-punkt-1-ledd-4">Det skal gjøres fradrag for eventuelt tilskott som er utbetalt til bruket de siste 20 år til bygging og utbedring av driftsbygning, utnytting av utmarksnæring og bygging av anlegg for fiskeoppdrett m.v. Det skal også gjøres fradrag for tilskott som er utbetalt til bruket de siste 10 år til gjødsellager, silo-, pressaft- og låvetørkeanlegg.</article><article class="legalP" data-absoluteaddress="/paragraf/3/punkt/1/ledd/5/" id="paragraf-3-punkt-1-ledd-5">Tilskott til fellestiltak er avgrenset til summen av det som kan gis til hvert enkelt bruk.</article><article class="legalP" data-absoluteaddress="/paragraf/3/punkt/1/ledd/6/" id="paragraf-3-punkt-1-ledd-6">Søknaden kan avslås, eller tilskottet kan reduseres, dersom det klart viser seg at det ikke er behov for fullt tilskott. Ved vurderingen av om det vil være behov for tilskott skal det tas hensyn til brukerfamiliens (også samboers) samlede økonomiske situasjon.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Særlig vanskeligstilte bruk</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Til bruk med så stort investeringsbehov i samband med utflytting, og/eller bruksutbygging, at brukerfamiliens økonomi blir særlig anstrengt, kan det gis ekstraordinært tilskott med inntil kr 150.000 i tillegg til ordinær finansiering i Statens Landbruksbank. Størrelsen av tilskottet skal fastsettes i hvert enkelt tilfelle etter en behovsvurdering ut fra hensynet til å styrke likviditet og inntekt i utbyggingsperioden. Det gjøres fradrag for slikt tilskott innvilget de siste 20 år.</article></article><article class="marginIdArticle" data-partID="a3.3" data-absoluteaddress="/paragraf/3/punkt/3/" id="paragraf-3-punkt-3"><span class="data-marginOriginalId">3.3</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Utflyttingstilskott</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Utflyttingstilskottet skal fastsettes slik at jordskifterettens kalkulerte merkostnader ved å flytte ut blir dekket. De berørte parter i jordskiftesaken blir pålagt av jordskifteretten å bidra med en viss andel. Tilskottet skal normalt utgjøre den del av merkostnadene som ikke blir dekket av slike pålagte bidrag.</article><article class="legalP" data-absoluteaddress="/paragraf/3/punkt/3/ledd/3/" id="paragraf-3-punkt-3-ledd-3">Merkostnadene kan omfatte tap i bruksverdi av gamlehusa, grunnlagsinvesteringer (framføring av veg, vatn, kloakk, elforsyning, telefon o.l.), omstillingstap i samband med utflyttingen, rydding av den gamle tomta og opparbeiding av nytt tun fratrukket den verdiøkning et nytt og funksjonelt tun har for eieren.</article><article class="legalP" data-absoluteaddress="/paragraf/3/punkt/3/ledd/4/" id="paragraf-3-punkt-3-ledd-4">Utflyttingstilskott kan gis selv om det ikke gis tilskott og investeringslån til bygging av driftsbygning.</article></article><article class="marginIdArticle" data-partID="a3.4" data-absoluteaddress="/paragraf/3/punkt/4/" id="paragraf-3-punkt-4"><span class="data-marginOriginalId">3.4</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Investeringslån</article><article class="legalP" data-absoluteaddress="/paragraf/3/punkt/4/ledd/2/" id="paragraf-3-punkt-4-ledd-2">Investeringslån er rentefritt lån med 20 års løpetid og følgende tilbakebetalingsvilkår:</article><article class="legalP" data-absoluteaddress="/paragraf/3/punkt/4/ledd/3/" id="paragraf-3-punkt-4-ledd-3">De første 5 år – avdragsfritt</article><article class="legalP" data-absoluteaddress="/paragraf/3/punkt/4/ledd/4/" id="paragraf-3-punkt-4-ledd-4">De neste 5 år – 6 % avdrag pr. år</article><article class="legalP" data-absoluteaddress="/paragraf/3/punkt/4/ledd/5/" id="paragraf-3-punkt-4-ledd-5">De siste 10 år – 7 % avdrag pr. år</article><article class="legalP" data-absoluteaddress="/paragraf/3/punkt/4/ledd/6/" id="paragraf-3-punkt-4-ledd-6">Investeringslånet beregnes ut fra tilskotts- og lånegrunnlaget som 40 % av differansen mellom kostnadsoverslaget og tildelt ordinært tilskott.</article><article class="legalP" data-absoluteaddress="/paragraf/3/punkt/4/ledd/7/" id="paragraf-3-punkt-4-ledd-7">Investeringslånet er avgrenset til følgende maksimumsbeløp fratrukket eventuelt investeringslån (både ordinært og ekstraordinært) som er utbetalt til bygging av driftsbygning, utnytting av utmarksnæring og bygging av anlegg for fiskeoppdrett m.v. på bruket de siste 20 år:</article><article class="legalP" data-absoluteaddress="/paragraf/3/punkt/4/ledd/8/" id="paragraf-3-punkt-4-ledd-8">Sør-Norge, sone 1: 420.000 kroner</article><article class="legalP" data-absoluteaddress="/paragraf/3/punkt/4/ledd/9/" id="paragraf-3-punkt-4-ledd-9">Sør-Norge, sone 2: 450.000 kroner</article><article class="legalP" data-absoluteaddress="/paragraf/3/punkt/4/ledd/10/" id="paragraf-3-punkt-4-ledd-10">Nord-Norge og Namdalsregionen: 480.000 kroner.</article><article class="legalP" data-absoluteaddress="/paragraf/3/punkt/4/ledd/11/" id="paragraf-3-punkt-4-ledd-11">Investeringslån til fellestiltak er avgrenset til summen av det som kan gis til hvert enkelt bruk.</article><article class="legalP" data-absoluteaddress="/paragraf/3/punkt/4/ledd/12/" id="paragraf-3-punkt-4-ledd-12">Søknaden kan avslås dersom det klart viser seg at det ikke vil være behov for investeringslån. Ved vurderingen av om det vil være behov for investeringslån skal det tas hensyn til brukerfamiliens (også samboers) samlede økonomiske situasjon.</article></article></article><article class="legalArticle" data-lovdata-URL="LTI/forskrift/1989-08-25-1013/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad, saksbehandling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det som er nevnt i forskrift for tilskott og investeringslån til bruksutbygging – generelle bestemmelser, skal legges til grunn ved prioritering av søknader om tilskott og investeringslån til bygging av driftsbygninger m.m. i jordbruket.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Følgende byggesaker kan prioriteres:</article> <article class="defaultP" margin-top="true">Gr. 1:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">Nødvendig byggearbeid for eksisterende husdyrhold på bruk som har tilstrekkelig grovfôrgrunnlag og spredeareal på eget bruk eller ved langsiktig leie.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">Utbygging for pelsdyroppdrett når det totale driftsomfanget (alle driftsgrener) ikke overstiger 2 årsverk etter utbygging.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">Byggesaker som gjelder nyetablering eller utvidelse av melkeproduksjon for ku i særlig næringssvake distrikter og områder som kommer inn under aksjonsplan for melkeproduksjon i sentrale østlandsområder.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/4/" id="paragraf-4-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/4/ledd/1/" id="paragraf-4-ledd-2-punkt-4-ledd-1">Byggesaker som gjelder nyetablering eller utvidelse av kjøtt- eller eggproduksjon i Nord-Norge.</article></article></li></ul></article> <article class="defaultP" margin-top="true">Gr. 2:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/5/" id="paragraf-4-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/5/ledd/1/" id="paragraf-4-ledd-2-punkt-5-ledd-1">Byggesaker som gjelder planteproduksjon for salg, herunder veksthus, med unntak av korntørker.</article></article></li></ul></article> <article class="defaultP" margin-top="true">Gr. 3:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/6/" id="paragraf-4-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/6/ledd/1/" id="paragraf-4-ledd-2-punkt-6-ledd-1">Utbygging for pelsdyroppdrett når det totale driftsomfang (alle driftsgrener) overstiger 2 årsverk etter utbygging, inntil 3 årsverk for familiebruk og inntil 4 årsverk for togenerasjonsbruk.</article></article></li></ul></article> <article class="defaultP" margin-top="true">Gr. 4:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/7/" id="paragraf-4-ledd-2-punkt-7"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/7/ledd/1/" id="paragraf-4-ledd-2-punkt-7-ledd-1">Byggesaker som gjelder nyetablering eller utvidelse av kjøtt- eller eggproduksjon kan prioriteres i næringssvake distrikter dersom det er uråd å få til et produksjonsopplegg som kan gi grunnlag for prioritering i gruppe 1, 2 og 3 og det vil virke klart urimelig å nekte prioritering.</article></article></li></ul></article> <article class="defaultP" margin-top="true">Gr. 5:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/2/punkt/8/" id="paragraf-4-ledd-2-punkt-8"><span class="data-originalId">-</span><article class="legalP" data-absoluteaddress="/paragraf/4/ledd/2/punkt/8/ledd/1/" id="paragraf-4-ledd-2-punkt-8-ledd-1">Redskapshus og korntørker m.v.</article></article></li></ul></article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fylkeslandbrukskontoret skal prioritere byggesakene i den rekkefølge de er nevnt ovenfor. Det skal ellers tas hensyn til byggebehov og behov for tilskott og investeringslån ved prioriteringen.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Spørsmål om byggesaker som gjelder nyetablering eller utvidelse av kjøtt-, egg- og mjølkeproduksjon kan prioriteres (gr. 1 og 4), skal avgjøres av Statens Landbruksbank.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Utvidelse eller nyetablering av geitmjølkproduksjon skal normalt ikke prioriteres.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">Fylkenes prioritering av innsendte søknader skal ses samlet og banken må sørge for at utbygging med statlig støtte blir fordelt på distrikter og regioner i samsvar med den offisielle landbrukspolitikk.</article><article class="legalP" data-absoluteaddress="/paragraf/4/ledd/7/" id="paragraf-4-ledd-7">Som innvilgningsmyndighet har også Statens Landbruksbank et ansvar for å påse at retningslinjene i denne forskrift er fulgt for vedkommende prosjekt og at det økonomiske grunnlaget for utbyggingen er tilfredsstillende.</article><article class="legalP" data-absoluteaddress="/paragraf/4/ledd/8/" id="paragraf-4-ledd-8">Ved vurdering av søknadene må det spesielt ses etter at produksjonsomfang, arbeidsbehov, grovfôrareal og spredeareal tilfredsstiller krava i denne forskrift og at vedkommende søknad kan prioriteres. Mener Landbruksbanken at byggesaken ikke kan prioriteres, skal banken ta dette spørsmålet opp med fylkeslandbrukskontoret før søknaden blir avgjort.</article></article><article class="legalArticle" data-lovdata-URL="LTI/forskrift/1989-08-25-1013/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskriften trer i kraft fra 1. september 1989. Samme dag oppheves forskrift for tilskott og investeringslån til bygging av driftsbygninger m.m. og til utflytting gitt av Landbruksdepartementet 21. februar 1986 nr. 1152 i medhold av vedtektene for Landbrukets utbyggingsfond med endringer 2. mai 1988.</article></article></main></body></html>