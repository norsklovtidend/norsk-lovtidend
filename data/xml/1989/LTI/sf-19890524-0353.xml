<!DOCTYPE html><html lang="no"><head><title>Forskrift om endring i forskrift om toll og engangsavgift på motorvogner m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1989-05-24-353</dd><dt class="dokid">DokumentID</dt><dd class="dokid">LTI/forskrift/1989-05-24-353</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 10</dd><dt class="dateInForce">I kraft fra</dt><dd class="dateInForce">1989-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-01-04-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li><li>forskrift/1984-01-04-1</li></ul></dd><dt class="dateOfPublication">Kunngjort</dt><dd class="dateOfPublication">1989-06-15</dd><dt class="title">Tittel</dt><dd class="title">Forskrift om endring i forskrift om toll og engangsavgift på motorvogner m.m.</dd><dt class="refid">RefID</dt><dd class="refid">forskrift/1989-05-24-353</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om toll og engangsavgift på motorvogner m.m.<ul class="tocSubUl"><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1989-05-24-353" id="dokument"><h1>Forskrift om endring i forskrift om toll og engangsavgift på motorvogner m.m.</h1><article class="legalP" data-absoluteaddress="/ledd/1/" id="ledd-1">Finansdepartementet har 24. mai med hjemmel i lov av 19. juni 1959 nr. 2 og Stortingets vedtak om engangsavgift på motorvogner m.m. endret forskrift om toll- og engangsavgift på motorvogner m.m. av 4. januar 1984 nr. 1:</article> <article class="defaultP" margin-top="true">§ 9 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">2.</span><span class="miscHeadline"><i>Avgiftspliktig ombygging. Tilleggsavgift.</i></span></article></li></ul></article><article class="legalP" data-absoluteaddress="/ledd/2/" id="ledd-2">For kjøretøy som er fortollet eller utlevert fra innenlandsk produsent og blir ombygget til høyere avgiftsklasse før 10 år etter første gangs registrering her i landet, skal det betales tillegg i engangsavgift, merverdiavgift samt eventuell vrakpantavgift.</article><article class="legalP" data-absoluteaddress="/ledd/3/" id="ledd-3">Tillegg i engangsavgift skal utgjøre differansen i avgift mellom det opprinnelige og det ombygde kjøretøy, regnet etter gjeldende avgiftssatser på ombyggingstidspunktet.</article><article class="legalP" data-absoluteaddress="/ledd/4/" id="ledd-4">Verdiavgiftsgrunnlaget for det opprinnelige og det ombygde kjøretøy utregnes etter reglene for brukt kjøretøy.</article><article class="legalP" data-absoluteaddress="/ledd/5/" id="ledd-5">I utregnet tilleggsavgift gjøres fradrag for bruk (bruksfradrag) basert på kjøretøyets registreringstid. Registreringstiden regnes fra dato for første gangs registrering her i landet til ombyggingstidspunktet. Satsene for bruksfradraget er:<ul class="defaultList"><li><article class="listArticle" data-absoluteaddress="/ledd/5/punkt/1/" id="ledd-5-punkt-1"><article class="legalP" data-absoluteaddress="/ledd/5/punkt/1/ledd/1/" id="ledd-5-punkt-1-ledd-1">Registreringstid over 1 år : 10 %</article></article></li><li><article class="listArticle" data-absoluteaddress="/ledd/5/punkt/2/" id="ledd-5-punkt-2"><article class="legalP" data-absoluteaddress="/ledd/5/punkt/2/ledd/1/" id="ledd-5-punkt-2-ledd-1">Registreringstid over 2 år : 20 %</article></article></li><li><article class="listArticle" data-absoluteaddress="/ledd/5/punkt/3/" id="ledd-5-punkt-3"><article class="legalP" data-absoluteaddress="/ledd/5/punkt/3/ledd/1/" id="ledd-5-punkt-3-ledd-1">Registreringstid over 3 år : 30 %</article></article></li><li><article class="listArticle" data-absoluteaddress="/ledd/5/punkt/4/" id="ledd-5-punkt-4"><article class="legalP" data-absoluteaddress="/ledd/5/punkt/4/ledd/1/" id="ledd-5-punkt-4-ledd-1">Registreringstid over 4 år : 40 %</article></article></li><li><article class="listArticle" data-absoluteaddress="/ledd/5/punkt/5/" id="ledd-5-punkt-5"><article class="legalP" data-absoluteaddress="/ledd/5/punkt/5/ledd/1/" id="ledd-5-punkt-5-ledd-1">Registreringstid over 5 år : 50 %</article></article></li><li><article class="listArticle" data-absoluteaddress="/ledd/5/punkt/6/" id="ledd-5-punkt-6"><article class="legalP" data-absoluteaddress="/ledd/5/punkt/6/ledd/1/" id="ledd-5-punkt-6-ledd-1">Registreringstid over 6 år : 60 %</article></article></li><li><article class="listArticle" data-absoluteaddress="/ledd/5/punkt/7/" id="ledd-5-punkt-7"><article class="legalP" data-absoluteaddress="/ledd/5/punkt/7/ledd/1/" id="ledd-5-punkt-7-ledd-1">Registreringstid over 7 år : 70 %</article></article></li><li><article class="listArticle" data-absoluteaddress="/ledd/5/punkt/8/" id="ledd-5-punkt-8"><article class="legalP" data-absoluteaddress="/ledd/5/punkt/8/ledd/1/" id="ledd-5-punkt-8-ledd-1">Registreringstid over 8 år : 80 %</article></article></li><li><article class="listArticle" data-absoluteaddress="/ledd/5/punkt/9/" id="ledd-5-punkt-9"><article class="legalP" data-absoluteaddress="/ledd/5/punkt/9/ledd/1/" id="ledd-5-punkt-9-ledd-1">Registreringstid over 9 år : 90 %</article></article></li></ul></article><article class="legalP" data-absoluteaddress="/ledd/6/" id="ledd-6">For varebil klasse 2 som er registrert på vanlige kjennemerker (sorte tegn på hvit bunn) kan det, etter nærmere regler fastsatt av Toll- og avgiftsdirektoratet, gis bruksfradrag for dokumentert registreringstid i utlandet.</article><article class="legalP" data-absoluteaddress="/ledd/7/" id="ledd-7">Bruksfradrag kan nektes dersom ombyggingstidspunktet ikke dokumenteres tilfredsstillende.</article><section class="section" data-name="kapII" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-05-24-353/KAPITTEL_1" data-partID="k1"><h2 data-text-align="center">II</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Endringen trer i kraft 1. juli 1989.</article></section></main></body></html>