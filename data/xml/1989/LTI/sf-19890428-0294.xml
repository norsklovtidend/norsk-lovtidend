<!DOCTYPE html><html lang="no"><head><title>Forskrift om opptak til studier ved det juridiske fakultet ved Universitetet i Bergen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:26</dd><dt class="legacyID">Datokode</dt><dd class="legacyID">FOR-1989-04-28-294</dd><dt class="dokid">DokumentID</dt><dd class="dokid">LTI/forskrift/1989-04-28-294</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 9</dd><dt class="dateInForce">I kraft fra</dt><dd class="dateInForce">1989-06-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-07-09-2/§20</li></ul></dd><dt class="dateOfPublication">Kunngjort</dt><dd class="dateOfPublication">1989-05-25</dd><dt class="title">Tittel</dt><dd class="title">Forskrift om opptak til studier ved det juridiske fakultet ved Universitetet i Bergen.</dd><dt class="refid">RefID</dt><dd class="refid">forskrift/1989-04-28-294</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studier ved det juridiske fakultet ved Universitetet i Bergen.<ul class="tocSubUl"><li>§ 1. Opptakets størrelse</li><li>§ 2. Opptakskomité</li><li>§ 3. Opptakskriterier</li><li>§ 4. Adgang til 2. avdeling</li><li>§ 5. Studium av enkeltfag</li><li>§ 6. Adgang til eksamen uten å være opptatt til studium</li><li>§ 7. Klage over vedtak om opptak</li><li>§ 8. Utfyllende regler</li></ul></li></ul></dd></dl></header><main class="documentBody" data-lovdata-URL="LTI/forskrift/1989-04-28-294" id="dokument"><h1>Forskrift om opptak til studier ved det juridiske fakultet ved Universitetet i Bergen.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 28. april 1989 med hjemmel i § 20, annet ledd i lov 9. juli 1948 nr. 2 om Universitetet i Bergen.</article><article class="legalArticle" data-lovdata-URL="LTI/forskrift/1989-04-28-294/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opptakets størrelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kultur- og vitenskapsdepartementet avgjør etter forslag fra Det akademiske kollegium om opptak til studier ved Det juridiske fakultet ved Universitetet i Bergen skal være begrenset, og i tilfelle hvor mange søkere som skal tas opp hvert år.</article></article><article class="legalArticle" data-lovdata-URL="LTI/forskrift/1989-04-28-294/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptakskomité</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En opptakskomité vurderer søknader og treffer avgjørelse om opptak. Fakultetet oppnevner medlemmer til opptakskomitéen. Den skal ha minst ett medlem som representerer studentene. Kollegiet gir nærmere regler om antall medlemmer, funksjonstid, arbeidsmåte m.m.</article></article><article class="legalArticle" data-lovdata-URL="LTI/forskrift/1989-04-28-294/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptakskriterier</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Søkere med examen artium/eksamen fra økonomisk gymnas eller eksamen fra videregående skole som gir grunnlag for immatrikulering, tas opp til 1. avdeling/jus grunnfag på grunnlag av skolepoeng og eventuelle tilleggspoeng.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Søkere med annet immatrikuleringsgrunnlag enn under 1, tas opp til 1. avdeling/jus grunnfag på grunnlag av individuell vurdering.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Kollegiet fastsetter etter forslag fra Det juridiske fakultet nærmere regler for gruppeinndeling og opptak, herunder regler for tilleggspoeng, samt for den forholdsmessige fordelingen av studentplassene mellom søkergruppene.</article></article></li></ul></article><article class="legalArticle" data-lovdata-URL="LTI/forskrift/1989-04-28-294/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Adgang til 2. avdeling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Etter forslag fra Det akademiske kollegium kan Kultur- og vitenskapsdepartementet fastsette at studenten må ha avlagt 1. avdelings-/grunnfagseksamen med en viss karakter eller bedre for å kunne gå videre til 2. avdelingsstudiet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Den som uten å være opptatt som student har bestått 1. avdelings-/grunnfagseksamen med tilfredsstillende karakter etter denne paragrafs 1. ledd, har rett til å registrere seg som juridisk student og fortsette studiene ved fakultetet.</article></article><article class="legalArticle" data-lovdata-URL="LTI/forskrift/1989-04-28-294/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Studium av enkeltfag</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kollegiet eller den det bestemmer, kan gi søkere som ikke er opptatt etter reglene foran, adgang til å studere enkeltfag. Nærmere retningslinjer fastsettes av kollegiet.</article></article><article class="legalArticle" data-lovdata-URL="LTI/forskrift/1989-04-28-294/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Adgang til eksamen uten å være opptatt til studium</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Departementet avgjør etter forslag fra kollegiet i hvilken utstrekning adgang til å fremstille seg til eksamen, uten å være opptatt til studium, kan begrenses.</article></article><article class="legalArticle" data-lovdata-URL="LTI/forskrift/1989-04-28-294/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage over vedtak om opptak</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved klage over vedtak om opptak gjelder forvaltningslovens bestemmelser om klagefrist, jf. forvaltningslovens § 29. Klagen sendes til opptakskomitéen. Dersom klagen ikke blir imøtekommet av komitéen, videresendes klagen til universitetets sentrale klagenemnd for avgjørelse.</article></article><article class="legalArticle" data-lovdata-URL="LTI/forskrift/1989-04-28-294/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utfyllende regler</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">De utfyllende regler som gis med hjemmel i denne forskriften skal tas inn i studieplanen og kan ikke fravikes med mindre reglene gir hjemmel for det.</article></article></main></body></html>