<!DOCTYPE html><html lang="no"><head><title>Forskrift om endring i forskrift om karakterer, eksamen og vitnemål mv i den videregående skolen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1989-07-21-659</dd><dt class="dokid">DokumentID</dt><dd class="dokid">LTI/forskrift/1989-07-21-659</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 15</dd><dt class="dateInForce">I kraft fra</dt><dd class="dateInForce">1989-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55</li></ul></dd><dt class="dateOfPublication">Kunngjort</dt><dd class="dateOfPublication">1989-08-17</dd><dt class="title">Tittel</dt><dd class="title">Forskrift om endring i forskrift om karakterer, eksamen og vitnemål mv i den videregående skolen.</dd><dt class="miscInformation">Annet om dokumentet</dt><dd class="miscInformation">Fastsatt av Kirke- og undervisningsdepartementet 21. juli 1989 med hjemmel i lov av 21. juni 1974 nr. 55 om videregående opplæring.</dd><dt class="refid">RefID</dt><dd class="refid">forskrift/1989-07-21-659</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om karakterer, eksamen og vitnemål mv i den videregående skolen.<ul class="tocSubUl"><li>§ 7. Terminmelding</li><li>§ 8. Terminkarakter</li><li>§ 9. Karaktergrunnlag for standpunktkarakteren</li><li>§ 10. Fastsetting av standpunktkarakter.</li><li>§ 11. Tidspunkt for fastsetting av standpunktkarakterene m.v.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-07-21-659" id="dokument"><h1>Forskrift om endring i forskrift om karakterer, eksamen og vitnemål mv i den videregående skolen.</h1><article class="numberedLegalP" data-numerator="A" data-absoluteaddress="/nummer/1/" id="nummer-1">A. I kapittel III Terminmelding og standpunkt i forskrift 3. august 1987 nr. 672 om karakterer, eksamen og vitnemål mv. i den videregående skolen er det gjort endringer slik at §§ 7 til 11 nå lyder:</article><article class="legalArticle" data-lovdata-URL="LTI/forskrift/1989-07-21-659/§7" data-name="§7" data-partID="§7" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Terminmelding</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Skoleåret omfatter tre terminer.<p class="leddfortsettelse">Første termin:   medio august til ca. 30. november</p><p class="leddfortsettelse">Andre termin:   ca. 1. desember til ca. 15. mars</p><p class="leddfortsettelse">Tredje termin:   ca. 16. mars til ca. medio juni</p></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For 1-årige kurs som tar inn elever i oktober, i januar og i mars, tilpasses de tre terminene til disse kursenes undervisningsår.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Skolens utvalg fastsetter endelig dato for de tre terminene ved den enkelte skole.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Den enkelte elev, eller elevens foresatte dersom eleven ikke er myndig, skal ha skriftlig terminmelding ved utløpet av første, annen og tredje termin.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Terminmelding skal omfatte alle forhold som kommer til uttrykk på vitnemålet.</article><article class="legalP" data-absoluteaddress="/paragraf/1/ledd/6/" id="paragraf-1-ledd-6">Dersom det er fare for at en elev ikke kan få deltatt eller vurderingsformen bestått (§ 4), som endelig karakter/standpunktkarakter på vitnemålet, skal det i terminmeldingen gjøres oppmerksom på dette.</article><article class="legalP" data-absoluteaddress="/paragraf/1/ledd/7/" id="paragraf-1-ledd-7">Det er spesielt viktig at eleven, eventuelt elevens foresatte, varsles når en elevs fravær er av et slikt omfang at det foreligger fare for at eleven ikke kan gis vurdering i faget.</article><article class="legalP" data-absoluteaddress="/paragraf/1/ledd/8/" id="paragraf-1-ledd-8">Terminmelding gis i karakterbok/karakterskjema.</article><article class="legalP" data-absoluteaddress="/paragraf/1/ledd/9/" id="paragraf-1-ledd-9">Det gis ikke terminmelding i 1/2 års kurs.</article></article><article class="legalArticle" data-lovdata-URL="LTI/forskrift/1989-07-21-659/§8" data-name="§8" data-partID="§8" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Terminkarakter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Terminkarakter skal gi uttrykk for faglærers vurdering av elevens kunnskaper og ferdigheter i faget, være et mål på elevens faglige innsats og en vurdering av hvordan eleven har tilegnet seg stoffet og løst de oppgaver som han/hun blir stilt overfor i løpet av terminen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Når karakterene i terminen viser en stigende eller fallende tendens, skal det legges størst vekt på de sist oppnådde resultater.</article></article><article class="legalArticle" data-lovdata-URL="LTI/forskrift/1989-07-21-659/§9" data-name="§9" data-partID="§9" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Karaktergrunnlag for standpunktkarakteren</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Standpunktkarakteren skal gi uttrykk for det totale nivå eleven har nådd fram til, og er dermed en faglig vurdering av avsluttet kurs.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Standpunktkarakteren skal fastsettes etter samme retningslinjer som for fastsetting av terminkarakterene, og den skal stå i et rimelig forhold til terminkarakterene. Ved fastsetting av standpunktkarakter skal det likevel legges størst vekt på resultatet for 3. termin.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">I fag der elevøvelser eller særarbeid inngår som en obligatorisk del av faget, må disse være vurdert av faglærer før eleven kan få standpunktkarakter i faget.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Det skal ikke tas med i vurderingen hva eleven antas å kunne greie ved en eventuell eksamensprøve i faget.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Faglærer kan i samråd med rektor fastsette om det skal holdes ekstra prøve for enkeltelever hvis det er tvil om hvilken karakter eleven skal ha.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Hvis det oppstår tvil under drøftingen av karakteren i klasselærerråd i to eller flere fag, bør det skje en avveining slik at eleven ikke bare får enten de beste eller de svakeste av karakterene i de fag det er tvil om.</article></article><article class="legalArticle" data-lovdata-URL="LTI/forskrift/1989-07-21-659/§10" data-name="§10" data-partID="§10" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Fastsetting av standpunktkarakter.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Eleven skal holdes orientert og selv orientere seg om sitt faglige nivå gjennom hele skoleåret.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Standpunktkarakteren fastsettes av faglærer etter drøfting i og tilråding fra klasselærerråd. Ved drøfting av standpunktkarakteren ledes klasselærerråd av rektor eller den han/hun peker ut.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Vedtak om at det ikke kan gis standpunktkarakter fattes av faglærer etter drøfting i og uttalelse fra klasselærerråd.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Eksamensprøve(r) i et eller flere fag som er holdt før vedtaket om standpunktkarakter(er) er gjort, vil bli annullert dersom eleven ikke har oppnådd terminkarakter etter 3. termin som del av grunnlaget for standpunktkarakteren i faget/fagene.</article></article><article class="legalArticle" data-lovdata-URL="LTI/forskrift/1989-07-21-659/§11" data-name="§11" data-partID="§11" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tidspunkt for fastsetting av standpunktkarakterene m.v.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Standpunktkarakterene skal gjøres kjent for elevene så snart som mulig etter utløpet av 3. termin.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Standpunktkarakteren skal være fastsatt før utfallet av en offentlig (sentralgitt) prøve blir gjort kjent for faglærer og elev.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Standpunktkarakteren kan bare endres på grunnlag av klagebehandling.</article><article class="numberedLegalP" data-numerator="B" data-absoluteaddress="/paragraf/5/nummer/1/" id="paragraf-5-nummer-1">B. Forskriftsendringene trer i kraft fra 1. august 1989.</article></article></main></body></html>