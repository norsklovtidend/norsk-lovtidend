<!DOCTYPE html><html lang="no"><head><title>Forskrift om beskatning av utbetalt bonus etter ordninger av 1989 og 1985 til flygere som tjenestegjør i luftforsvaret ut over plikttjenesten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1989-09-15-939</dd><dt class="dokid">DokumentID</dt><dd class="dokid">LTI/forskrift/1989-09-15-939</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 18</dd><dt class="dateInForce">I kraft fra</dt><dd class="dateInForce">1989-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-05-2164</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§41</li><li>lov/1952-11-21-2/§56</li></ul></dd><dt class="dateOfPublication">Kunngjort</dt><dd class="dateOfPublication">1989-10-12</dd><dt class="title">Tittel</dt><dd class="title">Forskrift om beskatning av utbetalt bonus etter ordninger av 1989 og 1985 til flygere som tjenestegjør i luftforsvaret ut over plikttjenesten.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 15. september 1989 med hjemmel i skatteloven § 41 syvende ledd og skattebetalingsloven § 56. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1989-09-15-939</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beskatning av utbetalt bonus etter ordninger av 1989 og 1985 til flygere som tjenestegjør i luftforsvaret ut over plikttjenesten.<ul class="tocSubUl"><li>I. Bonusutbetaling etter ordning av 1989 (forskuddsutbetaling).<ul class="tocSubUl"><li>§ 1. Beregning av skatten</li><li>§ 2. Luftforsvarets plikter</li><li>§ 3. Ligningsmyndighetenes plikter</li><li>§ 4. Avbrytelse av kontrakten med tilbakebetaling av tidligere beskattet inntekt</li></ul></li><li>II Bonusutbetaling etter ordning av 1985 (etterskuddsutbetaling).<ul class="tocSubUl"><li>§ 5. Beregning av skatten</li><li>§ 6. Luftforsvarets plikter</li><li>§ 7. Ligningsmyndighetenes plikter</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1989-09-15-939" id="dokument"><h1>Forskrift om beskatning av utbetalt bonus etter ordninger av 1989 og 1985 til flygere som tjenestegjør i luftforsvaret ut over plikttjenesten.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-09-15-939/KAPITTEL_1" data-partID="k1"><h2>I. Bonusutbetaling etter ordning av 1989 (forskuddsutbetaling).</h2><article class="legalArticle" data-lovdata-URL="LTI/forskrift/1989-09-15-939/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Beregning av skatten</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Bonus som forskuddsutbetales til flygere i henhold til personlig tjenestekontrakt med Luftforsvaret, beskattes i utbetalingsåret.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Skatten beregnes ved at flygerens øvrige inntekt dette år tillegges 1/4 av utbetalt bonus og skatten av denne 1/4 multipliseres med 4.</article></article><article class="legalArticle" data-lovdata-URL="LTI/forskrift/1989-09-15-939/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Luftforsvarets plikter</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Luftforsvaret skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">ved inngåelsen av kontrakt om bonusordning gi ligningskontoret opplysning om at slik kontrakt er inngått, om kontraktstidens lengde og om størrelsen av og tidspunktet for utbetaling av den første bonus</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">innen 1. november året før 2. og 3. periodes begynnelse gi ligningskontoret opplysning om den bonus som utbetales i begynnelsen av det kommende år</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">sammen med flygerens lønnsoppgave gi opplysning om bonusutbetalingen</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/2/ledd/1/punkt/4/" id="kapittel-1-paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/2/ledd/1/punkt/4/ledd/1/" id="kapittel-1-paragraf-2-ledd-1-punkt-4-ledd-1">gi melding om avbrytelse eller eventuell annen endring av kontrakten sammen med oppgave over eventuell tilbakebetaling av bonus og lønnstillegg.</article></article></li></ul></article></article><article class="legalArticle" data-lovdata-URL="LTI/forskrift/1989-09-15-939/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ligningsmyndighetenes plikter</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Ligningsmyndighetene skal på grunnlag av opplysningene som Luftforsvaret plikter å gi etter § 2<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">sørge for en forskuddsutskriving som tar hensyn til den særlige skatteberegning etter § 1 i denne forskrift for det år bonus utbetales</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">å foreta endelig beregning av skatten for utbetalingsåret i samsvar med § 1 i denne forskrift.</article></article></li></ul></article></article><article class="legalArticle" data-lovdata-URL="LTI/forskrift/1989-09-15-939/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Avbrytelse av kontrakten med tilbakebetaling av tidligere beskattet inntekt</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ved pliktig tilbakebetaling av bonus og lønnstillegg skal tidligere innkrevet skatt på disse inntekter refunderes skattyteren. Departementet kan gi nærmere regler om refusjonsmåten.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-09-15-939/KAPITTEL_2" data-partID="k2"><h2>II Bonusutbetaling etter ordning av 1985 (etterskuddsutbetaling).</h2><article class="legalArticle" data-lovdata-URL="LTI/forskrift/1989-09-15-939/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av skatten</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Bonus i form av engangsbeløp som flygere i henhold til personlig tjenestekontrakt med Luftforsvaret skal ha utbetalt ved kontrakttidens utløp, skal beskattes i utbetalingsåret. Skatten beregnes til det beløp den ville ha utgjort dersom bonusen var blitt tillagt inntekten det enkelte kontraktsår med et forholdsmessig beløp.</article></article><article class="legalArticle" data-lovdata-URL="LTI/forskrift/1989-09-15-939/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Luftforsvarets plikter</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Luftforsvaret skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">Sammen med flygerens lønnsoppgave for det år tjenestekontrakt er inngått, gi opplysninger om at slik kontrakt er inngått, kontrakttidens lengde og bonusbeløpets størrelse. På tilsvarende måte skal det gis melding om eventuell endring/avbrytelse av kontrakten.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">hvert år innhente oppgave fra ligningsmyndighetene over beregnet skatt som ville blitt utlignet på den forholdsmessige andel av bonusen, jf. § 7.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/2/paragraf/2/ledd/1/punkt/3/" id="kapittel-2-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/2/paragraf/2/ledd/1/punkt/3/ledd/1/" id="kapittel-2-paragraf-2-ledd-1-punkt-3-ledd-1">Ved utbetaling av bonusen foreta et trekk basert på summen av oppgaver innhentet i medhold av b) over beregnet skatt. Har flygeren vært skattepliktig til flere kommuner i tjenestekontraktstiden, fordeles trekkbeløpet på disse i henhold til oppgaver innhentet i medhold av b) fra ligningskontorene.</article></article></li></ul></article></article><article class="legalArticle" data-lovdata-URL="LTI/forskrift/1989-09-15-939/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ligningsmyndighetenes plikter</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ligningsmyndighetene skal på bakgrunn av opplysninger Luftforsvaret plikter å gi etter § 6 hvert år beregne den skatt som ville blitt utlignet på bonusen dersom denne var tillagt inntekten det enkelte år i kontrakttiden med et like stort beløp. Melding om skatteberegningen sendes Luftforsvaret.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1989-09-15-939/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Bestemmelsene under I og II trer i kraft straks.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Kgl.res. av 5. desember 1986 nr. 2164 om beskatning av utbetalt bonus til flygere som tjenestegjør i Luftforsvaret ut over tjenestetiden oppheves.</article></section></main></body></html>