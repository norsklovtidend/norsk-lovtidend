<!DOCTYPE html><html lang="no"><head><title>Forskrift om forbud mot nye tobakks- og nikotinprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1989-10-13-1044</dd><dt class="dokid">DokumentID</dt><dd class="dokid">LTI/forskrift/1989-10-13-1044</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 19</dd><dt class="dateInForce">I kraft fra</dt><dd class="dateInForce">1989-10-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li></ul></dd><dt class="dateOfPublication">Kunngjort</dt><dd class="dateOfPublication">1989-10-31</dd><dt class="title">Tittel</dt><dd class="title">Forskrift om forbud mot nye tobakks- og nikotinprodukter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res av 13. oktober 1989 med hjemmel i lov av 11. juni 1976 nr. 79 om produktkontroll § 4 første ledd, bokstav e, jfr. § 15. Fremmet av Sosialdepartementet.</dd><dt class="refid">RefID</dt><dd class="refid">forskrift/1989-10-13-1044</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot nye tobakks- og nikotinprodukter.<ul class="tocSubUl"><li>§ 1. Formål.</li><li>§ 2. Forbud.</li><li>§ 3. Definisjoner.</li><li>§ 4. Forholdet til andre lover.</li><li>§ 5. Tilsynsmyndighet.</li><li>§ 6. Opplysningsplikt.</li><li>§ 7. Adgang til bygninger m.m.</li><li>§ 8. Dispensasjon.</li><li>§ 9. Klage.</li><li>§ 10. Tvangsmulkt.</li><li>§ 11. Taushetsplikt.</li><li>§ 12. Straffeansvar.</li><li>§ 13. Stedlig virkeområde.</li><li>§ 14. Endring av forskriftene.</li><li>§ 15. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-10-13-1044" id="dokument"><h1>Forskrift om forbud mot nye tobakks- og nikotinprodukter.</h1><article class="legalArticle" data-lovdata-URL="LTI/forskrift/1989-10-13-1044/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med disse forskrifter er å begrense de helseskader som bruk av tobakks- og nikotinprodukter medfører.</article></article><article class="legalArticle" data-lovdata-URL="LTI/forskrift/1989-10-13-1044/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å produsere, føre inn i Norge, omsette eller overlate til andre nye former for tobakks- og nikotinholdige produkter. Det samme gjelder tobakks- og nikotinholdige produkter som forutsettes benyttet på andre måter enn de som er vanlige i Norge.</article></article><article class="legalArticle" data-lovdata-URL="LTI/forskrift/1989-10-13-1044/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med «nye former» for tobakks- og nikotinholdige produkter menes i disse forskrifter alle produkter som inneholder tobakk eller nikotin, med unntak av de produkter som tradisjonelt har vært i handelen i Norge (sigaretter, sigarer, cigarillos, røyketobakk, skråtobakk og snus).</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Med «forutsettes benyttet på andre måter» menes i disse forskrifter andre inntak av tobakks- og nikotinholdige produkter i det menneskelige legeme enn den form for røyking, snusing og tygging som benyttes i dag.</article></article><article class="legalArticle" data-lovdata-URL="LTI/forskrift/1989-10-13-1044/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forholdet til andre lover.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tobakks- og nikotinholdige produkter som skal anvendes til røykeavvenning, klassifiseres som legemidler, reseptbelegges og selges fra apotek. Lov av 20. juni 1964 nr. 5 om legemidler m.v. gjelder for disse produkter.</article></article><article class="legalArticle" data-lovdata-URL="LTI/forskrift/1989-10-13-1044/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsynsmyndighet.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Sosialdepartementet har det overordnede ansvar for håndhevingen av disse forskrifter. Statens tobakkskaderåd fører tilsyn med at reglene gitt i disse forskrifter overholdes.</article></article><article class="legalArticle" data-lovdata-URL="LTI/forskrift/1989-10-13-1044/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Etter pålegg fra Sosialdepartementet eller Statens tobakkskaderåd plikter enhver å gi de opplysninger som er nødvendige for at departementet og rådet skal kunne utføre sine gjøremål etter disse forskrifter.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Sosialdepartementet og Statens tobakkskaderåd kan kreve at produsenter, importøren eller forhandleren fremlegger representative prøver av produktet eller iverksetter de undersøkelser som er nødvendige for å vurdere et produkts egenskaper og virkninger. Produsent eller importør bærer kostnadene ved slike undersøkelser.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Sosialdepartementet og Statens tobakkskaderåd kan selv iverksette slike undersøkelser. Når det finnes rimelig, kan kostnadene pålegges produsent eller importør. Kostnadene kan inndrives ved utpanting.</article></article><article class="legalArticle" data-lovdata-URL="LTI/forskrift/1989-10-13-1044/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Adgang til bygninger m.m.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Sosialdepartementet og Statens tobakkskaderåd har fri adgang til bygning, transportmiddel, lager, innretning, område m.v. hvor produkt som faller inn under disse forskrifter befinner seg.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Sosialdepartementet og Statens tobakkskaderåd kan også foreta prøvetaking av og kontroll med slike produkter.</article></article><article class="legalArticle" data-lovdata-URL="LTI/forskrift/1989-10-13-1044/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens tobakkskaderåd kan dispensere fra forbudet i § 2 dersom produsent eller importør kan dokumentere at et nytt produkt eller dets bruksmåte er vesentlig mindre helseskadelig enn produkter som allerede er på markedet.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Rett til å søke dispensasjon har produsent og importør av et produkt. Dispensasjonssøknad sendes Statens tobakkskaderåd. Søknaden skal inneholde de opplysninger som er nødvendige for å vurdere produktets egenskaper og virkninger.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Vilkår for dispensasjon kan settes der dette finnes nødvendig for å forebygge og begrense mulige helseskader.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Statens tobakkskaderåd kan trekke tilbake en dispensasjon dersom<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/4/punkt/1/" id="paragraf-8-ledd-4-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/4/punkt/1/ledd/1/" id="paragraf-8-ledd-4-punkt-1-ledd-1">nye opplysninger om, eller vurderinger av produktet, dets bruksmåte eller virkninger gjør dette ønskelig, eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/4/punkt/2/" id="paragraf-8-ledd-4-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/4/punkt/2/ledd/1/" id="paragraf-8-ledd-4-punkt-2-ledd-1">den som har fått dispensasjon bryter vilkår satt for dispensasjon.</article></article></li></ul></article></article><article class="legalArticle" data-lovdata-URL="LTI/forskrift/1989-10-13-1044/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Vedtak truffet av Statens tobakkskaderåd i medhold av disse forskrifter er enkeltvedtak og kan klages inn for Sosialdepartementet etter forvaltningslovens kapittel VI.</article></article><article class="legalArticle" data-lovdata-URL="LTI/forskrift/1989-10-13-1044/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tvangsmulkt.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved overtredelse av vilkår, påbud eller forbud gitt i eller i medhold av disse forskrifter, kan Sosialdepartementet ilegge tvangsmulkt. Tvangsmulkten kan inndrives ved utpanting.</article></article><article class="legalArticle" data-lovdata-URL="LTI/forskrift/1989-10-13-1044/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Taushetsplikt.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Enhver som får i oppgave å håndheve disse forskrifter, skal ivareta taushet om drifts- eller forretningsforhold som det vil være av konkurransemessig betydning å hemmeligholde av hensyn til den eller de foretak som opplysningen angår. Taushetsplikten gjelder med de begrensninger som følger av vedkommendes gjøremål etter lov og forskrifter.</article></article><article class="legalArticle" data-lovdata-URL="LTI/forskrift/1989-10-13-1044/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straffeansvar.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Den som forsettlig eller uaktsomt overtrer bestemmelser gitt i disse forskrifter, eller som bryter vilkår fastsatt med hjemmel i § 8, straffes med bøter eller fengsel i inntil 3 måneder, eller begge deler. Medvirkning straffes på samme måte.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Er overtredelsen foretatt på vegne av aksjeselskap, en stiftelse eller en organisasjon, kan bøtestraff idømmes selskapet, stiftelsen eller organisasjonen dersom overtredelsen skjedde for å fremme dettes interesser, eller det har hatt vesentlig fordel av overtredelsen.</article></article><article class="legalArticle" data-lovdata-URL="LTI/forskrift/1989-10-13-1044/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Stedlig virkeområde.</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Bestemmelser gitt i eller i medhold av disse forskrifter gjelder i Norge, herunder også Svalbard og Jan Mayen, ombord på norske skip eller luftfartøy i områder som ikke er undergitt noen stats høyhetsrett og på anlegg og innretninger på den norske kontinentalsokkel.</article></article><article class="legalArticle" data-lovdata-URL="LTI/forskrift/1989-10-13-1044/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Endring av forskriftene.</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Sosialdepartementet kan utfylle og endre disse forskrifter.</article></article><article class="legalArticle" data-lovdata-URL="LTI/forskrift/1989-10-13-1044/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Disse forskrifter trer i kraft straks.</article></article></main></body></html>