<!DOCTYPE html><html lang="no"><head><title>Forskrift om betaling av gebyr ved omsetning av såkorn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:23</dd><dt class="legacyID">Datokode</dt><dd class="legacyID">FOR-1989-05-02-512</dd><dt class="dokid">DokumentID</dt><dd class="dokid">LTI/forskrift/1989-05-02-512</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 14</dd><dt class="dateInForce">I kraft fra</dt><dd class="dateInForce">1989-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-24-2328</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-12-04-82</li></ul></dd><dt class="dateOfPublication">Kunngjort</dt><dd class="dateOfPublication">1989-08-01</dd><dt class="title">Tittel</dt><dd class="title">Forskrift om betaling av gebyr ved omsetning av såkorn.</dd><dt class="refid">RefID</dt><dd class="refid">forskrift/1989-05-02-512</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om betaling av gebyr ved omsetning av såkorn.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-05-02-512" id="dokument"><h1>Forskrift om betaling av gebyr ved omsetning av såkorn.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 2. mai 1989 i medhold av lov av 4. desember 1970 nr. 82 om såvarer m.m. og kgl.res. av 21. november 1975 og i medhold av endringer ved kgl.res. av 7. januar 1983.</article><article class="legalArticle" data-lovdata-URL="LTI/forskrift/1989-05-02-512/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved omsetning av norskprodusert og importert såkorn og frø av oljevekster fra godkjent såvareforretning, skal det betales gebyr til dekning av utgifter for offentlig kontroll og analyse av såkorn og frø av oljevekster.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Gebyret settes til 2,0 % av verdien av omsatt vare.</article></article><article class="legalArticle" data-lovdata-URL="LTI/forskrift/1989-05-02-512/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Godkjente såvareforretninger betaler gebyr av omsatt såkorn og frø av oljevekster. Gebyret betales bare en gang. Det betales ikke gebyr ved levering til en annen godkjent såvareforretning.</article></article><article class="legalArticle" data-lovdata-URL="LTI/forskrift/1989-05-02-512/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det betales gebyr for en periode av ett år om gangen. Perioden regnes fra 1. juli til 30. juni neste år.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Innen 1. september hvert år skal gebyr for såkorn og oljevekstfrø som er omsatt i perioden som løp ut 30. juni samme år, sendes til Statens tilsynsinstitusjoner i landbruket (STIL) v/Statens frøkontroll.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Samtidig med innbetalingen sendes oppgave over det kvantum såkorn og oljevekstfrø som er pakket og omsatt i perioden. Oppgaven skal være attestert av forretningens revisor.</article></article><article class="legalArticle" data-lovdata-URL="LTI/forskrift/1989-05-02-512/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilsynet med overholdelse av denne forskrift påhviler Statens tilsynsinstitusjoner i landbruket (STIL) ved Statens frøkontroll.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">STIL v/Statens frøkontroll eller den STIL bemyndiger, kan kreve seg forelagt såvareforretningens regnskap og øvrig materiale i den utstrekning det ansees nødvendig for gjennomføringen av denne forskrift.</article></article><article class="legalArticle" data-lovdata-URL="LTI/forskrift/1989-05-02-512/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Landbruksdepartementet kan i særlige høve dispensere fra denne forskrift unntatt når det gjelder gebyrets størrelse.</article></article><article class="legalArticle" data-lovdata-URL="LTI/forskrift/1989-05-02-512/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den som forsettlig eller uaktsomt overtrer denne forskrift eller bestemmelser gitt i medhold av denne, straffes med bøter. På samme måte straffes forsøk.</article></article><article class="legalArticle" data-lovdata-URL="LTI/forskrift/1989-05-02-512/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 1. juli 1989. Samtidig oppheves forskrifter om betaling av gebyr ved omsetning av såkorn av 24. desember 1986 nr. 2328.</article></article></main></body></html>