<!DOCTYPE html><html lang="no"><head><title>Forskrift for utøvelse og kontroll av fisket etter norsk vårgytende sild i 1989.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1989-07-17-787</dd><dt class="dokid">DokumentID</dt><dd class="dokid">LTI/forskrift/1989-07-17-787</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 16</dd><dt class="dateInForce">I kraft fra</dt><dd class="dateInForce">1989-07-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-12-28-1163</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1988-12-23-1066/§12</li><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§6</li><li>lov/1983-06-03-40/§11</li><li>lov/1972-06-16-57</li><li>lov/1972-06-16-57/§6</li><li>lov/1972-06-16-57/§8</li></ul></dd><dt class="dateOfPublication">Kunngjort</dt><dd class="dateOfPublication">1989-09-05</dd><dt class="title">Tittel</dt><dd class="title">Forskrift for utøvelse og kontroll av fisket etter norsk vårgytende sild i 1989.</dd><dt class="refid">RefID</dt><dd class="refid">forskrift/1989-07-17-787</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for utøvelse og kontroll av fisket etter norsk vårgytende sild i 1989.<ul class="tocSubUl"><li>§ 1-1. Virkeområde.</li><li>§ 2-1. Kontroll.</li><li>§ 3-1. Innmelding, låssetting.</li><li>§ 3-2. Pass av lås m.v.</li><li>§ 4-1. Misforhold mellom kvote og fangst.</li><li>§ 4-2. Generelt om samfiske. Utøvelse.</li><li>§ 4-3. Påmelding i samfiske.</li><li>§ 5-1. Overføring av fangst mellom fartøy.</li><li>§ 6-1. Merking av lås eller steng.</li><li>§ 7-1. Føring av protokoll ved mottaksanlegg.</li><li>§ 8-1. Straff.</li><li>§ 9-1. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-07-17-787" id="dokument"><h1>Forskrift for utøvelse og kontroll av fisket etter norsk vårgytende sild i 1989.</h1><article class="legalP" data-absoluteaddress="/ledd/1/" id="ledd-1">Fiskeridirektøren har 17. juli 1989 med hjemmel i § 12 og § 15 i kgl.res. av 23. desember 1988 nr. 1066 om regulering av fisket etter norsk vårgytende sild i 1989 gitt i medhold av §§ 4, 5, 6 og 11 i lov av 3. juni 1983 nr. 40 om saltvannsfiske m.v. og §§ 6 og 8 i lov av 16. juni 1972 nr. 57 om regulering av deltakelsen i fisket og kgl.res. av 16. desember 1977 med senere endringer, bestemt:</article><article class="legalArticle" data-lovdata-URL="LTI/forskrift/1989-07-17-787/§1-1" data-name="§1-1" data-partID="§1-1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder for utøvelse og kontroll av fisket etter norsk vårgytende sild nord for Klovningen (61°56' n.br) i 1989.</article></article><article class="legalArticle" data-lovdata-URL="LTI/forskrift/1989-07-17-787/§2-1" data-name="§2-1" data-partID="§2-1" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2-1</span>. <span class="legalArticleTitle">Kontroll.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridirektoratets kontrollverk kan påby at fartøy skal fremstilles for kontroll av at de fastsatte vilkår for å drive fiske er oppfylt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fartøy kan ikke begynne fiske før godkjenning er innhentet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Vedtak om godkjenning fattes av inspektør i Fiskeridirektoratets kontrollverk. Distriktsjefen er klageinstans.</article></article><article class="legalArticle" data-lovdata-URL="LTI/forskrift/1989-07-17-787/§3-1" data-name="§3-1" data-partID="§3-1" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3-1</span>. <span class="legalArticleTitle">Innmelding, låssetting.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Alle not- og trålfangster skal straks meldes til det salgslag som har omsetningsretten.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">All sild som fanges med not skal låssettes. Norges Sildesalgslag kan dispensere fra dette påbud.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved låssetting må det påses at kvantum låssatt sild står i forhold til låsets volum.</article></article><article class="legalArticle" data-lovdata-URL="LTI/forskrift/1989-07-17-787/§3-2" data-name="§3-2" data-partID="§3-2" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 3-2</span>. <span class="legalArticleTitle">Pass av lås m.v.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fanget og låssatt sild skal behandles slik at den kan benyttes på best mulig måte og at en unngår neddreping. Sild som er fanget eller låssatt skal ha tilsyn hver tredje dag eller om nødvendig oftere slik at en unngår neddreping. Død eller skadet sild skal straks tas opp. Ved mistanke om at silden er døende eller lite levedyktig, skal ansvarshavende straks gi melding om dette til Fiskeridirektoratets kontrollverk.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom silden blir skadet eller viser stor/unormal dødelighet, kan Fiskeridirektoratets kontrollverk påby at silden skal tas opp. Dersom ansvarshavende ikke følger kontrollverkets pålegg om opptak, kan kontrollverket/politiet gjennomføre dette på eiers regning og risiko.</article></article><article class="legalArticle" data-lovdata-URL="LTI/forskrift/1989-07-17-787/§4-1" data-name="§4-1" data-partID="§4-1" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 4-1</span>. <span class="legalArticleTitle">Misforhold mellom kvote og fangst.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det enkelte fartøy må ikke fange eller låssette større fangster enn det som må anses nødvendig for å fylle fartøyets fastsatte kvote.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Dersom Fiskeridirektoratets kontrollverk/politiet finner at det er misforhold mellom det låssatte kvantum og angjeldende fartøys kvote, må ansvarshavende på forlangende slippe den overskytende del av fangsten.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Dersom ansvarshavende ikke etterkommer pålegget, kan Fiskeridirektoratets kontrollverk/politiet slippe overskytende fangst. Dersom ansvarshavende ikke nås eller motsetter seg at Kontrollverket slipper det overskytende, kan politiet gjennomføre dette.</article></article><article class="legalArticle" data-lovdata-URL="LTI/forskrift/1989-07-17-787/§4-2" data-name="§4-2" data-partID="§4-2" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 4-2</span>. <span class="legalArticleTitle">Generelt om samfiske. Utøvelse.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Uten hensyn til forbudet mot samfiske i § 4-1, første ledd, kan inntil tre påmeldte fartøyer i kystfartøygruppen gå sammen om kast på nedenfor nevnte vilkår:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Fartøy som skal delta i samfiske må være godkjent av Kontrollverket, jfr. § 2-1.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Samfiske er bare tillatt med fartøyer godkjent for samme redskapsslag. Garnfartøyer kan ikke delta.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Ved påmelding, se § 4-3, utpeker samfiskerne en av deltakerne som ansvarshavende.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Alle deltakende fartøyer som er gått sammen om kast plikter å ligge ved fangsten i 12 timer fra innmelding av fangst til salgslaget.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">Samfiskerne plikter å føre daglig tilsyn med låset fram til fangsten er levert. Bruket skal merkes på forsvarlig måte, jfr. § 6-1.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">Adgangen til å gå sammen om kast gjelder likevel ikke i sperrede områder med puljevis innsegling. Fiskeridirektoratets kontrollverk eller salgslaget dersom Fiskeridirektoratets kontrollverk tillater det, avgjør ut fra en konkret vurdering hvorvidt samfiske kan utøves i sperrede områder med puljevis innsegling.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">For øvrig gjelder alle de øvrige bestemmelser om godkjenning, utøvelse, kontroll osv. så lagt de passer.</article></article><article class="legalArticle" data-lovdata-URL="LTI/forskrift/1989-07-17-787/§4-3" data-name="§4-3" data-partID="§4-3" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 4-3</span>. <span class="legalArticleTitle">Påmelding i samfiske.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ingen kan gå sammen om kast uten å være påmeldt for samfiske til Kontrollverket.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Ved fiske nord for Helgelandsflesa kan påmelding likevel skje ved innmelding av fangst til Norges Sildesalgslag, Harstad. Fiskere som har gått sammen om kast plikter ved innmelding til salgslaget å oppgi alle nødvendige opplysninger om deltakende fartøyer, eiere, registreringsmerke, ansvarshavende, nøyaktig fangststed osv.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Likeledes kan påmelding ved fiske syd for Helgelandsflesa, med unntak av Møre og Romsdal, skje ved innmelding til Norges Sildesalgslag, Bergen. Annet ledd gjelder tilsvarende.</article></article><article class="legalArticle" data-lovdata-URL="LTI/forskrift/1989-07-17-787/§5-1" data-name="§5-1" data-partID="§5-1" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 5-1</span>. <span class="legalArticleTitle">Overføring av fangst mellom fartøy.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overføring av fangst kan tillates dersom mottakerfartøyet befinner seg på feltet på opptakstidspunktet, er utrustet, egnet og bemannet for fisket og godkjent av Kontrollverket. Vedkommende fisker må fylle vilkårene for å kunne delta i fisket. Tillatelse til overføring skal innhentes fra Fiskeridirektoratet kontrollverk eller fra vedkommende salgslag dersom Fiskeridirektoratets kontrollverk tillater dette. Eventuell tillatelse til overføring må skje på de betingelser Fiskeridirektoratets kontrollverk fastsetter.</article></article><article class="legalArticle" data-lovdata-URL="LTI/forskrift/1989-07-17-787/§6-1" data-name="§6-1" data-partID="§6-1" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 6-1</span>. <span class="legalArticleTitle">Merking av lås eller steng.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Dersom lås eller steng ikke er merket med vedkommende fartøys registreringsmerke og det heller ikke på annen måte fremgår hvem som nytter redskapet, kan Fiskeridirektoratets kontrollverk eller politiet slippe den låssatte fangsten.</article></article><article class="legalArticle" data-lovdata-URL="LTI/forskrift/1989-07-17-787/§7-1" data-name="§7-1" data-partID="§7-1" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 7-1</span>. <span class="legalArticleTitle">Føring av protokoll ved mottaksanlegg.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved alle bedrifter som mottar sild skal det i en særskilt protokoll føres fortegnelse over ethvert innkjøpt (ankommet) råstoffparti med angivelse av mottaksdato og leverandør (fangstfartøy og kvotehaver), sluttseddelnummer, fangstdato, fangstkvantum, fangststed og føringsfartøy.</article></article><article class="legalArticle" data-lovdata-URL="LTI/forskrift/1989-07-17-787/§8-1" data-name="§8-1" data-partID="§8-1" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 8-1</span>. <span class="legalArticleTitle">Straff.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Den som forsettlig eller uaktsomt overtrer disse bestemmelser eller medvirker hertil straffes i henhold til § 53 i lov om saltvannsfiske m.v. av 3. juni 1983 nr. 40 samt § 11 i lov av 16. juni 1972 om regulering av deltagelsen i fisket.</article></article><article class="legalArticle" data-lovdata-URL="LTI/forskrift/1989-07-17-787/§9-1" data-name="§9-1" data-partID="§9-1" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 9-1</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft straks og gjelder til 31. desember 1989 og erstatter Fiskeridirektørens tidligere forskrift av 28. desember 1988 nr. 1163 om utøvelse og kontroll av fisket etter norsk vårgytende sild i 1989.</article></article></main></body></html>