<!DOCTYPE html><html lang="no"><head><title>Lov om endringer i lov av 4. juni 1976 nr. 59 om aksjeselskaper m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:01</dd><dt class="legacyID">Datokode</dt><dd class="legacyID">LOV-1989-06-16-71</dd><dt class="dokid">DokumentID</dt><dd class="dokid">LTI/lov/1989-06-16-71</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 12</dd><dt class="dateInForce">I kraft fra</dt><dd class="dateInForce">1989-06-16</dd><dt class="changesToDocuments">Endrer</dt><dd class="changesToDocuments"><ul><li>lov/1976-06-04-59</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-07-05</dd><dt class="titleShort">Korttittel</dt><dd class="titleShort">Lov nr. 71 om endr. i lov av 4. juni 1976</dd><dt class="title">Tittel</dt><dd class="title">Lov om endringer i lov av 4. juni 1976 nr. 59 om aksjeselskaper m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.88 (1988–1989), Innst.O.nr.102 (1988–1989), Besl.O.nr.125 (1988–1989). Odels- og Lagtingsvedtak hhv. 6 og 12. juni 1988. Fremmet av Justis- og politidepartementet.</dd><dt class="refid">RefID</dt><dd class="refid">lov/1989-06-16-71</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 4. juni 1976 nr. 59 om aksjeselskaper m.m.<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/1989-06-16-71" id="dokument"><h1>Lov om endringer i lov av 4. juni 1976 nr. 59 om aksjeselskaper m.m.</h1><article class="defaultP" data-text-size="small">Endringer i andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 13. mai 1977 nr. 35 om regnskapsplikt m.v.</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 23. mai 1980 nr. 11 om stiftelser m.m.</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov 21. juni 1985 nr. 83 om ansvarlige selskaper og kommandittselskaper</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1989-06-16-71/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 4. juni 1976 nr. 59 om aksjeselskaper gjøres følgende endringer:</article> <article class="defaultP" margin-top="true">§ 8-1 tredje ledd annet punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">I andre tilfeller, og når det ikke er gitt forskrifter om varamenn i medhold av § 8-17 femte ledd eller § 8-20 første ledd, bestemmer det organ m.v. som velger styret eller ett eller flere styremedlemmer om det også skal være varamenn.</article> <article class="defaultP" margin-top="true">§ 8-17 fjerde ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Tilhører et selskap et konsern eller annen gruppe foretak som er knyttet sammen gjennom eierinteresser eller felles ledelse, kan Kongen etter søknad fra konsernet (gruppen) eller fra fagforeninger som omfatter to tredjedeler av de ansatte i konsernet (gruppen) eller fra et flertall av de ansatte i konsernet (gruppen) bestemme at de ansatte i konsernet (gruppen) ved anvendelse av annet og tredje ledd skal reknes som ansatt i selskapet, og at valg etter annet og tredje ledd skal foretas av og blant de ansatte i konsernet (gruppen).</article> <article class="defaultP" margin-top="true">§ 8-17 femte ledd annet punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kongen kan dessuten gi utfyllende forskrifter til første, annet, tredje og fjerde ledd, herunder om vilkår for stemmerett og valgbarhet, valgmåten, om avgjørelse av tvister om valget og om bortfall av verv som styremedlem.</article> <article class="defaultP" margin-top="true">§ 8-18 femte ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Tilhører et selskap et konsern eller annen gruppe foretak som er knyttet sammen gjennom eierinteresser eller felles ledelse, kan Kongen etter søknad fra konsernet (gruppen) eller fra fagforeninger som omfatter to tredjedeler av de ansatte i konsernet (gruppen) eller fra et flertall av de ansatte i konsernet (gruppen) bestemme at de ansatte i konsernet (gruppen) ved anvendelse av første ledd skal reknes som ansatt i selskapet, og at valg etter fjerde ledd skal foretas av og blant de ansatte i konsernet (gruppen).</article> <article class="defaultP" margin-top="true">§ 8-23 annet ledd annet punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Bestemmelsene i § 8-18 tredje ledd annet og tredje punktum gjelder tilsvarende.</article> <article class="defaultP" margin-top="true">§ 11-12 siste ledd nytt siste punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">I årsberetningen skal det også redegjøres for om virksomheten forurenser det ytre miljø, og det skal gis en oversikt over tiltak som er iverksatt eller planlegges iverksatt for å motvirke slike forurensninger.</article> <article class="defaultP" margin-top="true">§ 12-10 femte ledd første punktum skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Uten hinder av tillitsverv etter annet ledd nr. 2 kan ansatt ha lån eller sikkerhetsstillelse som nevnt i fjerde ledd når han er valgt som de ansattes representant etter reglene i § 8-17 første, annet og tredje jf fjerde ledd, § 8-18 fjerde jf femte ledd eller § 8-20 første ledd eller vedtektsbestemmelse som nevnt i § 8-1 annet ledd annet punktum, § 8-18 tredje ledd annet punktum eller § 8-23 annet ledd annet punktum.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1989-06-16-71/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 13. mai 1977 nr. 35 om regnskapsplikt m.v. skal § 21 A tredje ledd nytt siste punktum lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">I årsberetningen skal det også redegjøres for om virksomheten forurenser det ytre miljø, og det skal gis en oversikt over tiltak som er eller planlegges iverksatt for å motvirke slike forurensninger.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1989-06-16-71/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 23. mai 1980 nr. 11 om stiftelser m.m. skal § 13 første ledd lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Et styremedlem plikter å erstatte skade som han forsettlig eller uaktsomt volder stiftelsen eller andre. Erstatningsansvar etter forrige punktum kan lempes når dette finnes rimelig under hensyn til utvist skyld, skadens størrelse, økonomisk evne og forholdene ellers.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1989-06-16-71/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 21. juni 1985 nr. 83 om ansvarlige selskaper og kommandittselskaper skal § 2-10 tredje og nytt fjerde ledd lyde:</article><article class="numberedLegalP" data-numerator="3" data-absoluteaddress="/kapittel/4/nummer/1/" id="kapittel-4-nummer-1">(3) Tilhører selskapet et konsern eller annen gruppe foretak som er knyttet sammen gjennom eierinteresser eller felles ledelse, kan Kongen etter søknad fra konsernet (gruppen) eller fra fagforeninger som omfatter to tredjedeler av de ansatte i konsernet (gruppen) eller fra et flertall av de ansatte i konsernet (gruppen), bestemme at de ansatte i konsernet (gruppen) ved anvendelse av § 2-9 annet og tredje ledd skal regnes som ansatt i selskapet, og at disse seg imellom foretar valg etter § 2-9 annet og tredje ledd.</article><article class="numberedLegalP" data-numerator="4" data-absoluteaddress="/kapittel/4/nummer/2/" id="kapittel-4-nummer-2">(4) Kongen kan ved forskrift eller ved vedtak i det enkelte tilfelle bestemme at tredje ledd skal anvendes i forhold til deler av konsernet eller gruppen. Kongen kan dessuten gi utfyllende forskrift til tredje ledd, herunder om vilkår for stemmerett og valgbarhet, valgmåten, om avgjørelsen av tvister om valget og om bortfall av verv som selskapsmøtemedlem.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1989-06-16-71/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Loven trer i kraft straks. Endringene i aksjeloven § 11-12 siste ledd og regnskapsloven § 21 A tredje ledd gjøres gjeldende for årsoppgjør for 1989 og senere.</article></section></main></body></html>