<!DOCTYPE html><html lang="no"><head><title>Forskrift om regulering av loddefiske i NAFO-området i 1989.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:34</dd><dt class="legacyID">Datokode</dt><dd class="legacyID">FOR-1989-04-28-292</dd><dt class="dokid">DokumentID</dt><dd class="dokid">LTI/forskrift/1989-04-28-292</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 9</dd><dt class="dateInForce">I kraft fra</dt><dd class="dateInForce">1989-04-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li></ul></dd><dt class="dateOfPublication">Kunngjort</dt><dd class="dateOfPublication">1989-05-25</dd><dt class="title">Tittel</dt><dd class="title">Forskrift om regulering av loddefiske i NAFO-området i 1989.</dd><dt class="refid">RefID</dt><dd class="refid">forskrift/1989-04-28-292</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av loddefiske i NAFO-området i 1989.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-04-28-292" id="dokument"><h1>Forskrift om regulering av loddefiske i NAFO-området i 1989.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 28. april 1989 i medhold av lov av 3. juni 1983 nr. 40 om saltvannsfiske m.v. §§ 4, 5, 9 og 11 og lov av 16. juni 1972 om regulering av deltagelsen i fiske § 6, siste ledd fastsatt følgende forskrift:</article><article class="legalArticle" data-lovdata-URL="LTI/forskrift/1989-04-28-292/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Norske ringnotfartøy som er påmeldt til Fiskeridirektøren kan fiske inntil 8.400 tonn lodde i internasjonalt farvann i NAFO område 3NO. Dersom det er påmeldt flere fartøy enn kvotegrunnlaget gir rom for, kan Fiskeridirektøren begrense deltakelsen ved loddtrekning.</article></article><article class="legalArticle" data-lovdata-URL="LTI/forskrift/1989-04-28-292/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiskeridirektøren kan fastsette kvoter for de deltakende fartøy.</article></article><article class="legalArticle" data-lovdata-URL="LTI/forskrift/1989-04-28-292/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å dumpe fangst av lodde eller kapp og faks ved konsumproduksjon.</article></article><article class="legalArticle" data-lovdata-URL="LTI/forskrift/1989-04-28-292/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved rognloddeproduksjon er omregningsfaktoren 2,0 slik at 1 tonn rognlodde blir avregnet med 2 tonn (=20,62 hl) fersk lodde på kvoten.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Ved lodderognproduksjon er omregningsfaktoren 7,58 slik at 1 tonn lodderogn blir avregnet med 7,58 (=78,14 hl) fersk lodde på kvoten.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Ved fastsettelsen av eventuelle fartøykvoter må summen av alle leverte produkter, inklusive kapp og faks, ikke overstige den fastsatte kvote for det enkelte fartøy.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Levering av kapp og faks må kontrolleres av Fiskeridirektoratets kontrollverk og føres særskilt på sluttseddelen.</article></article><article class="legalArticle" data-lovdata-URL="LTI/forskrift/1989-04-28-292/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Deltakende fartøy har plikt til å føre fangstdagbok og umiddelbart etter endt tur å sende denne til Fiskeridirektoratet, jfr. forskrift av 16. desember 1986 om oppgaveplikt for fiske og fangstfartøy.</article></article><article class="legalArticle" data-lovdata-URL="LTI/forskrift/1989-04-28-292/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan fastsette nærmere regler om gjennomføringen av fisket, herunder rapporteringsplikt m.v.</article></article><article class="legalArticle" data-lovdata-URL="LTI/forskrift/1989-04-28-292/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Deltakende fartøy skal følge fastsatte regler i henhold til konvensjonen om fiske i NAFO-området.</article></article><article class="legalArticle" data-lovdata-URL="LTI/forskrift/1989-04-28-292/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forsettlig eller uaktsom overtredelse av denne forskrift straffes i henhold til lov om saltvannsfiske av 3. juni 1983 nr. 40 § 53.</article></article><article class="legalArticle" data-lovdata-URL="LTI/forskrift/1989-04-28-292/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks og gjelder til og med 31. desember 1989.</article></article></main></body></html>