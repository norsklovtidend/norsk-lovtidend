<!DOCTYPE html><html lang="no"><head><title>Forskrift om meldeplikt for premietariffer og forsikringsvilkår mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1989-11-21-1168</dd><dt class="dokid">DokumentID</dt><dd class="dokid">LTI/forskrift/1989-11-21-1168</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 21</dd><dt class="dateInForce">I kraft fra</dt><dd class="dateInForce">1989-11-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-6</li></ul></dd><dt class="dateOfPublication">Kunngjort</dt><dd class="dateOfPublication">1989-12-08</dd><dt class="title">Tittel</dt><dd class="title">Forskrift om meldeplikt for premietariffer og forsikringsvilkår mv.</dd><dt class="refid">RefID</dt><dd class="refid">forskrift/1989-11-21-1168</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om meldeplikt for premietariffer og forsikringsvilkår mv.<ul class="tocSubUl"><li>§ 1. Anvendelsesområde</li><li>§ 2. Meldeplikt</li><li>§ 3. Meldingens innhold</li><li>§ 4. Tidsfrist for melding</li><li>§ 5. Forhåndsgodkjennelse ved ny virksomhet</li><li>§ 6. Utsatt iverksettelse og suspensjon av premietariff</li><li>§ 7. Ikrafttreden</li><li>§ 8. Overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1989-11-21-1168" id="dokument"><h1>Forskrift om meldeplikt for premietariffer og forsikringsvilkår mv.</h1><article class="legalP" data-absoluteaddress="/ledd/1/" id="ledd-1">Fastsatt av Finansdepartementet 21. november 1989 med hjemmel i lov 10. juni 1988 nr. 39 om forsikringsvirksomhet §§ 7-6 annet ledd og 7-7.</article><article class="legalArticle" data-lovdata-URL="LTI/forskrift/1989-11-21-1168/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For enhver livsforsikring skal det foreligge en premietariff (et beregningsgrunnlag).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften her gjelder et livsforsikringsselskaps meldeplikt for premietariffer mv.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Forskriften gjelder tilsvarende for skadeforsikringsselskap for så vidt angår livsforsikring som er overtatt i samsvar med lovens § 1-2 tredje ledd.</article></article><article class="legalArticle" data-lovdata-URL="LTI/forskrift/1989-11-21-1168/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Meldeplikt</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Et forsikringsselskap skal ved innføring av ethvert nytt forsikringsprodukt eller endring av et bestående sende Kredittilsynet en fullstendig beskrivelse av produktet eller endringen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ved overgang til ny plan for overskuddsanvendelse skal melding gis for så vidt angår overskudd som ikke posteres på kontoen for en forsikringskontrakt.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Videre skal melding gis ved fornyelse av tidsbegrensede, spesialtarifferte forsikringsordninger.</article></article><article class="legalArticle" data-lovdata-URL="LTI/forskrift/1989-11-21-1168/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldingens innhold</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Meldingen i § 2 første ledd skal angi beregningsgrunnlaget inklusive reglene for beregning av netto- og bruttopremie, premiereserve og regler for gjenkjøp. Den skal videre angi forsikringsvilkårene og eventuelt helseerklæringsskjema som skal utfylles av den forsikrede. Meldingen skal gi tilstrekkelig grunnlag for å vurdere ordningens premietariff og forsikringsvilkår.</article></article><article class="legalArticle" data-lovdata-URL="LTI/forskrift/1989-11-21-1168/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tidsfrist for melding</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Melding skal sendes Kredittilsynet minst to måneder før iverksettelsestidspunktet. Er meldingen ikke i samsvar med §§ 2 og 3, kan Kredittilsynet bestemme at fristen skal løpe fra det tidspunkt nye opplysninger er mottatt.</article></article><article class="legalArticle" data-lovdata-URL="LTI/forskrift/1989-11-21-1168/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forhåndsgodkjennelse ved ny virksomhet</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Før et forsikringsselskap kan utvide sin virksomhet til en ny bransje (individuell kapital-, individuell pensjons-, gruppelivs- eller kollektiv pensjonsforsikring), må selskapets premietariffer innen den nye bransje være godkjent av Kredittilsynet.</article></article><article class="legalArticle" data-lovdata-URL="LTI/forskrift/1989-11-21-1168/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utsatt iverksettelse og suspensjon av premietariff</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Er det grunn til å anta at premien er fastsatt i strid med lovens § 7-5 med forskrifter og § 7-6 første ledd, kan Kredittilsynet bestemme at selskapet ikke kan iverksette forsikringsproduktet eller endringen før godkjennelse foreligger.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Finner Kredittilsynet etter iverksettelsen at premien er fastsatt i strid med bestemmelsene, kan premietariffen suspenderes. Selskapet kan i tilfelle ikke ta i bruk ny premietariff for forsikringsproduktet uten at Kredittilsynet har gitt sin godkjennelse. Det må foreligge særlige grunner for at slik suspensjon kan foretas.</article></article><article class="legalArticle" data-lovdata-URL="LTI/forskrift/1989-11-21-1168/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften trer i kraft straks.</article></article><article class="legalArticle" data-lovdata-URL="LTI/forskrift/1989-11-21-1168/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsregler</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Søknad om godkjennelse av et forsikringsprodukt eller endring av et bestående i henhold til §§ 73 og 75 i lov om forsikringsselskaper av 29. juli 1911 som er under behandling i tilsynsmyndighetene på det tidspunkt lov av 10. juni 1988 trer i kraft, skal anses som melding i samsvar med § 2 eller som søknad om godkjennelse i henhold til § 5.</article></article></main></body></html>