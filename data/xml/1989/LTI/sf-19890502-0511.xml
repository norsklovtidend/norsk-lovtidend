<!DOCTYPE html><html lang="no"><head><title>Forskrift for betaling av gebyr ved omsetning av frø av gras-, kløver-, grønnsaker og fôrvekster.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:50</dd><dt class="legacyID">Datokode</dt><dd class="legacyID">FOR-1989-05-02-511</dd><dt class="dokid">DokumentID</dt><dd class="dokid">LTI/forskrift/1989-05-02-511</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 14</dd><dt class="dateInForce">I kraft fra</dt><dd class="dateInForce">1989-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-12-04-82</li><li>forskrift/1984-12-07-1961</li></ul></dd><dt class="dateOfPublication">Kunngjort</dt><dd class="dateOfPublication">1989-08-01</dd><dt class="title">Tittel</dt><dd class="title">Forskrift for betaling av gebyr ved omsetning av frø av gras-, kløver-, grønnsaker og fôrvekster.</dd><dt class="refid">RefID</dt><dd class="refid">forskrift/1989-05-02-511</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for betaling av gebyr ved omsetning av frø av gras-, kløver-, grønnsaker og fôrvekster.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-05-02-511" id="dokument"><h1>Forskrift for betaling av gebyr ved omsetning av frø av gras-, kløver-, grønnsaker og fôrvekster.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 2. mai 1989 i medhold av lov av 4. desember 1970 nr. 82 om såvarer m.m. jfr. kgl.res av 7. desember 1984 nr. 1961.</article><article class="legalArticle" data-lovdata-URL="LTI/forskrift/1989-05-02-511/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Såvareforretninger som er godkjente for omsetning m.v. i medhold av § 2 i forskrift for omsetning m.v. av såvarer av 18. februar 1982 nr. 782, og bedrifter som i medhold av samme forskrift har fått tillatelse til import av frø til egen virksomhet, skal betale gebyr til dekning av utgifter ved offentlig kontroll og analyse av såfrø av gras, kløver, grønnsaker og fôrvekster.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Gebyret betales av omsatt såvare og omfatter både norskavlet og importert frø.</article></article><article class="legalArticle" data-lovdata-URL="LTI/forskrift/1989-05-02-511/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Gebyret skal være 1,0 % av såfrøets verdi (beregningsgrunnlaget).</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For frø som omsettes av godkjente såvareforretninger skal beregningsgrunnlaget være fakturert salgsverdi. For frø som er importert til egen virksomhet, skal beregningsgrunnlaget være importpris pluss omkostninger ved importen.</article></article><article class="legalArticle" data-lovdata-URL="LTI/forskrift/1989-05-02-511/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Gebyret betales til Statens tilsynsinstitusjoner i landbruket (STIL) for en periode på ett år om gangen. Perioden regnes fra 1. juli til 30. juni neste år. Gebyret skal betales senest to måneder etter at perioden er ute, dvs. innen 1. september.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Samtidig med betaling av gebyr skal det sendes oppgave over avgiftspliktig omsatt vare av de enkelte arter. Oppgaven skal være attestert av revisor. Vedkommende såvareforretning/importør (jfr. § 1) er ansvarlig for at innbetaling skjer i rett tid.</article></article><article class="legalArticle" data-lovdata-URL="LTI/forskrift/1989-05-02-511/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilsynet med overholdelse av denne forskrift påhviler Statens tilsynsinstitusjoner i landbruket (STIL) ved Statens frøkontroll, som kan kreve seg forelagt såvareforretningens/importørens regnskap og øvrig materiale i den utstrekning dette anses nødvendig for gjennomføringen av bestemmelsene i denne forskrift.</article></article><article class="legalArticle" data-lovdata-URL="LTI/forskrift/1989-05-02-511/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskrifta trer i kraft 1. juli 1989. Samtidig oppheves forskrift for betaling av gebyr ved omsetning av såfrø til eng, beite og grøntanlegg, dvs. gras- og kløverfrø av 2. mai 1985.</article></article></main></body></html>