<!DOCTYPE html><html lang="no"><head><title>Forskrift om bekjempelse av munn- og klauvsjuke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1989-09-29-953</dd><dt class="dokid">DokumentID</dt><dd class="dokid">LTI/forskrift/1989-09-29-953</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 18</dd><dt class="dateInForce">I kraft fra</dt><dd class="dateInForce">1989-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4</li><li>lov/1962-06-08-4/§3</li><li>lov/1962-06-08-4/§6</li></ul></dd><dt class="dateOfPublication">Kunngjort</dt><dd class="dateOfPublication">1989-10-12</dd><dt class="title">Tittel</dt><dd class="title">Forskrift om bekjempelse av munn- og klauvsjuke.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 29. september 1989 i medhold av lov 8. juni 1962 nr. 4 om tiltak mot dyresjukdommer (husdyrloven) §§ 3 og 6. Fremmet av Landbruksdepartementet.</dd><dt class="refid">RefID</dt><dd class="refid">forskrift/1989-09-29-953</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bekjempelse av munn- og klauvsjuke.<ul class="tocSubUl"><li>§ 1. Rapportering ved mistanke</li><li>§ 2. Isolasjon av besetning</li><li>§ 3. Gjennomføring</li><li>§ 4. Sperresone</li><li>§ 5. Risikosone</li><li>§ 6. Observasjonssone</li><li>§ 7. Fritt område</li><li>§ 8. Straffebestemmelser</li><li>§ 9. Dispensasjon</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1989-09-29-953" id="dokument"><h1>Forskrift om bekjempelse av munn- og klauvsjuke.</h1><article class="legalArticle" data-lovdata-URL="LTI/forskrift/1989-09-29-953/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Rapportering ved mistanke</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Eier av dyr, eller andre skal straks varsle veterinær når det er grunn til å tro at dyret er angrepet eller død av munn- og klauvsjuke. Får han ikke gitt slikt varsel, skal han varsle politiet (lensmannen).</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Veterinær skal omgående melde mistanke om eller tilfelle av munn- og klauvsjuke til veterinærdirektøren og til nærmeste overordnede offentlige veterinær og sende slik melding som veterinærdirektøren til enhver tid bestemmer.</article></article><article class="legalArticle" data-lovdata-URL="LTI/forskrift/1989-09-29-953/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Isolasjon av besetning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Eier eller den som har ansvar for besetning, skal når det foreligger mistanke om smitte og inntil nærmere instruksjon blir gitt av offentlig veterinær, sørge for at besetningen og alle personer som oppholder seg på vedkommende område, blir isolert fra all smittefarlig kontakt med omverdenen. Vedkommende plikter ellers å rette seg etter pålegg gitt av veterinær og ellers medvirke til tiltak for å fastslå diagnosen og bekjempe sjukdommen.</article></article><article class="legalArticle" data-lovdata-URL="LTI/forskrift/1989-09-29-953/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hvis munn- og klauvsjuke blir påvist, skal sjukdommen bekjempes ved avliving («stamping out») av besetningen inntil veterinærdirektøren bestemmer noe annet. Avliving og tilintetgjøring av dyr, (nedgraving, brenning eller destruksjon ved godkjent steriliseringsanlegg) reingjøring og desinfeksjon av miljø og personer skal skje i samsvar med de retningslinjer som veterinærdirektøren til enhver tid gir og forøvrig etter avgjørelse av veterinærdirektør/vedkommende fylkesveterinær.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Veterinærdirektøren kan bestemme at mistenkt tilfelle skal behandles som om munn- og klauvsjuke var påvist. Veterinærdirektøren leder bekjempelsen på landsplan og fastsetter nærmere bestemmelser.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Praktiserende veterinærer, kontrollveterinærer og veterinærer ved offentlige veterinære diagnoselaboratorier m.m. kan av veterinærdirektør og/eller fylkesveterinær pålegges nærmere angitte oppgaver i bekjempelsen av munn- og klauvsjuke.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Veterinærdirektøren kan gi retningslinjer og påbud overfor meieri, slakteri, seminvirksomhet, dyretransport, livdyromsetning, rådgivningsvirksomhet, fôr- og utstyrslevering, servicevirksomhet og annen virksomhet med tilknytning til besetning for gjennomføring av tiltak mot munn- og klauvsjuke.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Epizootiveterinærer er på forhånd oppnevnt av veterinærdirektøren til å gjøre tjeneste i et bestemt fylkesveterinærområde. Epizootiveterinæren leder bekjempelsen i smittet besetning, eller i smittet virksomhet, og er underlagt fylkesveterinæren. Epizootiveterinær kan av veterinærdirektøren pålegges å tjenestegjøre utenfor det fylkesveterinærområde der vedkommende er oppnevnt og ellers delta i bekjempelsen etter fylkesveterinærens nærmere bestemmelse.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Veterinærdirektøren kan dele inn landet, eller deler av landet i sperresone, risikosone eller observasjonssone for å forebygge eller bekjempe munn- og klauvsjuke. I sonene gjelder spesielle tiltak. De deler av landet som ikke omfattes av soneinndelingen benevnes som fritt område.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Når veterinærdirektøren ved første utbrudd av munn- og klauvsjuke har gitt nærmere bestemmelser om soneinndeling og bekjempelse, skal fylkesveterinæren innen sitt område ha ansvaret for diagnose og bekjempelse. Fylkesveterinæren deltar i bekjempelsen på landsplan etter veterinærdirektørens nærmere bestemmelse.</article></article><article class="legalArticle" data-lovdata-URL="LTI/forskrift/1989-09-29-953/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sperresone</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Sperresone omfatter smittet besetning og besetning eller virksomhet hvor det de siste 10 dager før utbruddet har oppholdt seg klauvdyr fra smittet besetning.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fylkesveterinæren kan pålegge de ansvarlige for besetninger og virksomheter i landbruk utenfor sperresone å følge bestemmelsene for sperresone hvis besetningene eller virksomhetene de siste 10 dager før utbruddet har hatt særlig smittefarlig kontakt med sperresone gjennom dyr, dyreprodukter, personer eller gjenstander.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">I sperresone er det forbudt:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/3/punkt/1/" id="paragraf-4-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/3/punkt/1/ledd/1/" id="paragraf-4-ledd-3-punkt-1-ledd-1">for personer å bevege seg ut av eller inn i sonen.</article><article class="legalP" data-absoluteaddress="/paragraf/4/ledd/3/punkt/1/ledd/2/" id="paragraf-4-ledd-3-punkt-1-ledd-2">Unntatt fra dette forbudet er offentlig veterinær og personell som av offentlig veterinær er beordnet til å gjøre tjeneste i sonen.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/3/punkt/2/" id="paragraf-4-ledd-3-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/3/punkt/2/ledd/1/" id="paragraf-4-ledd-3-punkt-2-ledd-1">å føre dyr eller gjenstander ut av eller inn i sonen.</article><article class="legalP" data-absoluteaddress="/paragraf/4/ledd/3/punkt/2/ledd/2/" id="paragraf-4-ledd-3-punkt-2-ledd-2">Unntatt fra dette forbudet er gjenstander som offentlig veterinær gir tillatelse til å føre ut av eller inn i sonen.</article></article></li></ul></article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Innenfor sperresonene skal meieri, slakteri, destruksjonsanlegg, dyretransportør, inseminør, praktiserende veterinær, veiledningsvirksomhet, servicevirksomhet, fôrleverandør og lignende virksomheter straks innstille arbeidet. Personell skal forbli på virksomhetenes anlegg og dyretransporter/melketransporter o.l. skal straks søkes stoppet og vedkommende distriktsveterinær skal underrettes. All trafikk inn i og ut av anlegg knyttet til slike virksomheter stoppes.</article></article><article class="legalArticle" data-lovdata-URL="LTI/forskrift/1989-09-29-953/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Risikosone</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Risikosonene omfatter området omkring sperresone, vanligvis flere kilometer omkring sperresonen, hvor det er stor fare for spredning av smitte fra smittet besetning, enten ved kontakter direkte eller indirekte via dyr, dyreprodukter, personer eller gjenstander, eller ved luftoverføring. Besetninger og virksomheter i risikosone, som har hatt særlig smittefarlig kontakt, kan av fylkesveterinær pålegges å følge bestemmelsene som gjelder for sperresone.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">I risokosonene er det forbudt å:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">føre levende eller døde dyr, animalske produkter eller avfall fra levende eller døde dyr, redskaper eller annet materiale fra husdyrmiljø ut av eller inn i sonen og ut av eller inn i dyrebesetninger innen sonen.</article><article class="legalP" data-absoluteaddress="/paragraf/5/ledd/2/punkt/1/ledd/2/" id="paragraf-5-ledd-2-punkt-1-ledd-2">Melk kan føres bort fra dyrebesetninger når distriktsveterinæren har gitt tillatelse til det og når meieriets personell er instruert.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">avholde utstillinger eller andre samlinger av dyr av alle slag.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">la husdyr gå på beite. Dyr på fellesbeite betraktes som en besetning.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/4/" id="paragraf-5-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/4/ledd/1/" id="paragraf-5-ledd-2-punkt-4-ledd-1">spre husdyrgjødsel.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/5/" id="paragraf-5-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/5/ledd/1/" id="paragraf-5-ledd-2-punkt-5-ledd-1">tillate uvedkommende personer adgang til husdyrrom.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/6/" id="paragraf-5-ledd-2-punkt-6"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/6/ledd/1/" id="paragraf-5-ledd-2-punkt-6-ledd-1">oppsøke besetninger med husdyrhold av alle slag.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/5/ledd/2/punkt/7/" id="paragraf-5-ledd-2-punkt-7"><span class="data-originalId">-</span><article class="legalP" data-absoluteaddress="/paragraf/5/ledd/2/punkt/7/ledd/1/" id="paragraf-5-ledd-2-punkt-7-ledd-1">la hunder og katter gå løse utendørs.</article></article></li></ul></article></article><article class="legalArticle" data-lovdata-URL="LTI/forskrift/1989-09-29-953/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Observasjonssone</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Observasjonssone omfatter et større område utenfor risikosone hvor det er fare for spredning av smitte fra smittet besetning. Om nødvendig kan deler av landet, fylker eller deler av fylker erklæres som observasjonssone ved utbrudd av munn- og klauvsjuke her i landet eller i naboland. Virksomheter i observasjonssone kan av fylkesveterinær pålegges å følge bestemmelsene for risikosone eller sperresone.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">I observasjonssone er det forbudt for personer fra husdyrmiljø å besøke besetninger der det er klauvdyr med mindre distriktsveterinæren har gitt tillatelse til det. Det er forbudt å føre klauvdyr ut av observasjonssone uten etter tillatelse fra fylkesveterinæren.</article></article><article class="legalArticle" data-lovdata-URL="LTI/forskrift/1989-09-29-953/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritt område</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">De deler av landet som ikke inngår i de soner veterinærdirektøren fastsetter, skal benevnes som fritt område. Dette gjelder også områder som veterinærdirektøren har bestemt ikke lenger skal inngå i sonene. I fritt område kan besetninger, personer og virksomheter pålegges de bestemmelsene som gjelder for sonene.</article></article><article class="legalArticle" data-lovdata-URL="LTI/forskrift/1989-09-29-953/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Den som forsettlig eller grovt uaktsomt overtrer eller unnlater å følge noen i denne forskrift gitte påbud eller som medvirker hertil, straffes med bøter eller fengsel i inntil 3 måneder, såfremt strengere straff ikke kommer til anvendelse. På samme måte straffes forsøk.</article></article><article class="legalArticle" data-lovdata-URL="LTI/forskrift/1989-09-29-953/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Veterinærdirektøren kan dispensere fra denne forskrift.</article></article><article class="legalArticle" data-lovdata-URL="LTI/forskrift/1989-09-29-953/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft 1. oktober 1989. Fra samme tid oppheves forskrifter og instrukser for kampen mot munn- og klauvsjuke av 1. april 1940 gitt i medhold av § 7 i lov om foranstaltninger mot smittsomme husdyrsjukdommer av 14. juli 1894 med tilleggslover.</article></article></main></body></html>