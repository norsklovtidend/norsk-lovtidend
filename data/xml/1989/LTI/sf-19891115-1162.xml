<!DOCTYPE html><html lang="no"><head><title>Forskrift om refusjon av kraftfôravgiftsmidler til pelsdyrnæringen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:04</dd><dt class="legacyID">Datokode</dt><dd class="legacyID">FOR-1989-11-15-1162</dd><dt class="dokid">DokumentID</dt><dd class="dokid">LTI/forskrift/1989-11-15-1162</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 21</dd><dt class="dateInForce">I kraft fra</dt><dd class="dateInForce">1989-12-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-12-08</dd><dt class="title">Tittel</dt><dd class="title">Forskrift om refusjon av kraftfôravgiftsmidler til pelsdyrnæringen.</dd><dt class="refid">RefID</dt><dd class="refid">forskrift/1989-11-15-1162</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om refusjon av kraftfôravgiftsmidler til pelsdyrnæringen.<ul class="tocSubUl"><li>§ 1. Formål</li><li>§ 2. Utbetaling</li><li>§ 3. Kontroll</li><li>§ 4. Dispensasjon</li><li>§ 5. Klage</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1989-11-15-1162" id="dokument"><h1>Forskrift om refusjon av kraftfôravgiftsmidler til pelsdyrnæringen.</h1><article class="legalP" data-absoluteaddress="/ledd/1/" id="ledd-1">Forskriften er fastsatt av Landbruksdepartementet 15. november 1989 med hjemmel i Jordbruksavtalen og etter samråd med Norges Bondelag og Norsk Bonde- og Småbrukarlag.</article><article class="legalArticle" data-lovdata-URL="LTI/forskrift/1989-11-15-1162/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Refusjonsordningen skal medvirke til at pelsdyrnæringenes utgifter til kraftfôr til norsk pelsdyrfôr følger verdensmarkedets priser. For hvert år utbetales derfor et beløp som tilsvarer avgift på kraftfôr nyttet til pelsdyr, med fradrag av subsidier. Beløpet utbetales etterskuddsvis og beregnes av Budsjettnemnda for jordbruket.</article></article><article class="legalArticle" data-lovdata-URL="LTI/forskrift/1989-11-15-1162/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En viss andel av kraftfôravgiftsmidlene overføres hvert år direkte til Norges Pelsdyralslag. Denne andelen fastsettes i forbindelse med Jordbruksavtalen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Det resterende beløp innenfor ordningen med refusjon av kraftfôravgiften utbetales direkte til pelsdyroppdretterne som en sats pr. skinn som er levert til Oslo Skinnauksjoner S/L i perioden 1. oktober i beregningsåret til 30. september året etter.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Satsen pr. skinn beregnes slik at det utbetales dobbelt så stor sats pr. levert reveskinn som pr. levert minkskinn.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Oppgaver over leverte skinn til Oslo Skinnauksjoner S/L fra den enkelte produsent skal dokumenteres av Norges Pelsdyralslag, som også skal foreta utbetaling til produsentene umiddelbart etter at restbeløpet i sin helhet er overført fra Landbruksdepartementet på grunnlag av budsjettnemndas beregning.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Utgifter i forbindelse med administreringen av ordningen dekkes av kraftfôravgiftsmidlene.</article></article><article class="legalArticle" data-lovdata-URL="LTI/forskrift/1989-11-15-1162/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Landbruksdepartementet eller den de bemyndiger fører kontroll med at vilkårene i forskriften blir oppfyllt. Norges Pelsdyralslag plikter å legge fram de dokumenter som kan anses nødvendige for å gjennomføre kontrollen.</article></article><article class="legalArticle" data-lovdata-URL="LTI/forskrift/1989-11-15-1162/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Landbruksdepartementet kan i særlige tilfelle fravike bestemmelsene i forskriften. Dispensasjonen må ikke stride mot formålet med tilskottsordningen.</article></article><article class="legalArticle" data-lovdata-URL="LTI/forskrift/1989-11-15-1162/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Vedtak som er fattet i medhold av forskriften gir klagerett etter lov av 10. februar 1967 om behandlingsmåten i forvaltningssaker. Eventuell klage sendes Landbruksdepartementet via Norges Pelsdyralslag.</article></article><article class="legalArticle" data-lovdata-URL="LTI/forskrift/1989-11-15-1162/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft fra 1. desember 1989.</article></article></main></body></html>