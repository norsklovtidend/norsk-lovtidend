<!DOCTYPE html><html lang="no"><head><title>Lov om endringer lov av 13. august 1915 nr. 7 om tvangsfuldbyrdelse og lov av 17. desember 1982 nr. 86 om rettsgebyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:54</dd><dt class="legacyID">Datokode</dt><dd class="legacyID">LOV-1989-06-16-62</dd><dt class="dokid">DokumentID</dt><dd class="dokid">LTI/lov/1989-06-16-62</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 12</dd><dt class="changesToDocuments">Endrer</dt><dd class="changesToDocuments"><ul><li>lov/1915-08-13-7</li><li>lov/1982-12-17-86</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-07-05</dd><dt class="titleShort">Korttittel</dt><dd class="titleShort">Lov nr. 62 om endr. i lov av 13. august 1</dd><dt class="title">Tittel</dt><dd class="title">Lov om endringer lov av 13. august 1915 nr. 7 om tvangsfuldbyrdelse og lov av 17. desember 1982 nr. 86 om rettsgebyr.</dd><dt class="miscInformation">Annet om dokumentet</dt><dd class="miscInformation">Ot.prp.nr.32 (1988–1989), Innst.O.nr.36 (1988–1989), Besl.O.nr.54 (1988–1989), Odels- og Lagtingsvedtak hhv. 6. og 11. april 1989. Fremmet av Justis- og politidepartementet.</dd><dt class="refid">RefID</dt><dd class="refid">lov/1989-06-16-62</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer lov av 13. august 1915 nr. 7 om tvangsfuldbyrdelse og lov av 17. desember 1982 nr. 86 om rettsgebyr.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1989-06-16-62" id="dokument"><h1>Lov om endringer lov av 13. august 1915 nr. 7 om tvangsfuldbyrdelse og lov av 17. desember 1982 nr. 86 om rettsgebyr.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1989-06-16-62/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 13. august 1915 nr. 7 om tvangsfuldbyrdelse gjøres følgende endringer:</article> <article class="defaultP" margin-top="true">§ 116 tredje ledd nytt annet punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Saksøkeren bør dessuten gi de opplysninger denne har om eiendommens art, størrelse, vedlikehold og adresse m.m.</article> <article class="defaultP" margin-top="true">§ 119 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kunngjøringen skal betegne auksjonen som tvangsauksjon og inneholde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">tid og sted for auksjonen,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">tydelig og nøyaktig betegnelse av den faste eiendommen med adresse og opplysning om eiendommens art og størrelse og, hvis det samtidig selges driftstilbehør eller andre verdier i medhold av § 123 eller § 126, en alminnelig betegnelse av disse,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">opplysning om hvem som har begjært auksjonen og hvilke krav den er begjært for.</article></article></li></ul></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Ved tredje gangs eller senere auksjon skal det før auksjonen kunngjøres og tidligst seks måneder før begjæringstidspunktet være foretatt en taksering av eiendommen. Takseringen skal foreligge skriftlig og inneholde de opplysninger som trengs til kunngjøringen etter fjerde punktum og dessuten et anslag om antatt salgsverdi. Takseringen skal være tilgjengelig for interesserte og kjøpelystne på namsmyndighetens kontor. Ved kunngjøring av auksjonen i blad som er alminnelig lest på stedet, skal det, foruten opplysningene nevnt i første ledd, gis opplysninger om eiendommen tilsvarende det som er vanlig i annonser ved frivillig omsetning gjennom eiendomsmekler.</article> <article class="defaultP" margin-top="true">§ 121 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Auksjonen skal omberammes dersom reglene om lysning og underretning i §§ 119, 120 første ledd og 122 første ledd er tilsidesatt og ikke lenger kan følges.</article> <article class="defaultP" margin-top="true">§ 122 første og nytt annet ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Samtidig med at kunngjøringen sendes til innrykking i Kundgjørelsestidende, skal saksøkeren og saksøkte underrettes i anbefalt brev, hvis de har kjent oppholdssted i riket eller kjent fullmektig her som kan ta imot meddelelsen. Gjelder begjæringen en eiendom som tjener som bolig for saksøktes ektefelle, skal underretning som nevnt i første punktum også gis til denne. Tilsvarende underretning skal også gis til annen myndig person i saksøktes husstand som namsmyndigheten kjenner til.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Namsmyndigheten kan varsle sosialkontoret når det er grunn til det.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">§ 155 innledningen og nr. 1 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Retten skal av eget tiltak nekte stadfestelse:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/8/punkt/1/" id="kapittel-1-ledd-8-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/8/punkt/1/ledd/1/" id="kapittel-1-ledd-8-punkt-1-ledd-1">hvis noen av reglene i §§ 109 tredje og følgende ledd, 119, 120 første ledd eller 122 første ledd er tilsidesatt og stadfestelse ville medføre inngrep i en interesserts rett, likevel ikke hvis den interesserte har møtt ved auksjonen uten å reise innvending, eller hvis han har gitt samtykke til at auksjonen fremmes;</article></article></li></ul></article> <article class="defaultP" margin-top="true">§ 158 annet ledd første punktum skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Retten skal av eget tiltak nekte stadfestelse når den finner at det er et misforhold mellom budet og verdien etter gangbar pris.</article> <article class="defaultP" margin-top="true">§ 180 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Om tvangsauksjon over skip gjelder reglene i §§ 113-114, 116-118, 119 første ledd, 121, 124-125, 133-134, 136-162, 165, 166 første ledd og 167-175 om tvangsauksjon over fast eiendom tilsvarende så langt de passer og ikke annet følger av bestemmelsene nedenfor.</article> <article class="defaultP" margin-top="true">§ 194 nytt annet punktum skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Ved tvangssalg av leierett til bolig (herunder aksje, andelsbrev, pantebrev eller annet atkomstdokument) gjelder § 122 første ledd annet og tredje punktum og annet ledd tilsvarende.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1989-06-16-62/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 17. desember 1982 nr. 86 om rettsgebyr gjøres følgende endring:</article> <article class="defaultP" margin-top="true">§ 14 tredje ledd nytt annet og tredje punktum skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Medfører begjæringen utvidet kunngjøring etter lov om tvangsfullbyrdelse 13. august 1915 nr 7 § 119 annet ledd jf § 216 a annet ledd, betales i stedet ett tillegg på 8 ganger rettsgebyret ved fast eiendom og 6 ganger rettsgebyret ved leierett til bolig. Må namsmyndigheten benytte ekstern taktsmann ved taksering etter lov om tvangsfullbyrdelse § 119 annet ledd jf § 216 a annet ledd, betales for dette ett tillegg på 2,5 ganger rettsgebyret.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1989-06-16-62/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Loven trer i kraft fra den tid Kongen bestemmer.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Loven gjelder for tvangssalg som begjæres etter at loven er trådt i kraft. Lov 13. august 1915 nr. 5 om domstolene § 146 annet ledd gjelder tilsvarende.</article></section></main></body></html>