<!DOCTYPE html><html lang="no"><head><title>Forskrift om skadeforsikringsselskapenes garantiordning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1989-09-08-929</dd><dt class="dokid">DokumentID</dt><dd class="dokid">LTI/forskrift/1989-09-08-929</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 18</dd><dt class="dateInForce">I kraft fra</dt><dd class="dateInForce">1989-09-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§9-1</li></ul></dd><dt class="dateOfPublication">Kunngjort</dt><dd class="dateOfPublication">1989-10-12</dd><dt class="title">Tittel</dt><dd class="title">Forskrift om skadeforsikringsselskapenes garantiordning.</dd><dt class="refid">RefID</dt><dd class="refid">forskrift/1989-09-08-929</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skadeforsikringsselskapenes garantiordning.<ul class="tocSubUl"><li>§ 1. Medlemmer av garantiordningen</li><li>§ 2. Garantiordningens formål</li><li>§ 3. Medlemmenes avsetninger</li><li>§ 4. Regnskapsforhold</li><li>§ 5. Styresekretariat</li><li>§ 6. Ikrafttreden og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1989-09-08-929" id="dokument"><h1>Forskrift om skadeforsikringsselskapenes garantiordning.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 8. september 1989 med hjemmel i lov 10. juni 1988 nr. 39 om forsikringsvirksomhet § 9-1.</article><article class="legalArticle" data-lovdata-URL="LTI/forskrift/1989-09-08-929/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Medlemmer av garantiordningen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Medlemmer av garantiordningen er norske og utenlandske skadeforsikringsselskaper som har konsesjon til å drive skadeforsikringsvirksomhet i Norge med unntak som nevnt i annet ledd. For kredittforsikringsselskap gjelder særskilt garantiordning, jf. forskrifter gitt i medhold av § 9-4.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Gjensidig selskap som i henhold til sine vedtekter har rett til og årlig overfor forsikringstagerne foretar etteravregning i henhold til dette, er ikke medlem av garantiordningen.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Reglene i annet ledd gjelder ikke for selskap som dekker trafikkforsikring.</article></article><article class="legalArticle" data-lovdata-URL="LTI/forskrift/1989-09-08-929/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Garantiordningens formål</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Garantiordningen skal gi sikkerhet for at de sikrede etter direkte skadeforsikringsavtaler avsluttet i Norge mottar riktig oppfyllelse av forsikringskrav som følger av avtalene.</article></article><article class="legalArticle" data-lovdata-URL="LTI/forskrift/1989-09-08-929/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Medlemmenes avsetninger</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hvert medlem avsetter 1 pst. årlig av direkte opptjent brutto premie i Norge inntil summen av avsatte midler utgjør 1 1/2 pst. av summen av opptjent brutto premieinntekt i Norge i de siste 3 år.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For senere år avsettes manglende beløp eller eventuelt reduseres avsetningen, slik at den samlede avsetning til enhver tid tilsvarer det volum som nevnt ovenfor.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Etter innkalling av bidrag etter lovens § 9-3 gir Kredittilsynet regler om gjenoppretting av volumet.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Avkastningen av de avsatte midler tilfaller selskapet.</article></article><article class="legalArticle" data-lovdata-URL="LTI/forskrift/1989-09-08-929/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Regnskapsforhold</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Avsatt beløp det enkelte regnskapsår utgiftsføres i resultatregnskapet under post 1.7 med tekst: «Avsatt til skadeforsikringsselskapenes garantiordning.»</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Summen av avsetningene føres i balansen under post 2.4 med tekst: «Avsatt til skadeforsikringsselskapenes garantiordning.»</article></article><article class="legalArticle" data-lovdata-URL="LTI/forskrift/1989-09-08-929/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Styresekretariat</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Kredittilsynet er styresekretariat for garantiordningen.</article></article><article class="legalArticle" data-lovdata-URL="LTI/forskrift/1989-09-08-929/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden og overgangsregler</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften trer i kraft straks.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Avsetning til garantiordningen foretas første gang i årsregnskapet som avsluttes pr. 31. desember 1989. Innkalling av bidrag kan foretas til dekning av forsikringskrav forfalt etter 1. januar 1990.</article></article></main></body></html>