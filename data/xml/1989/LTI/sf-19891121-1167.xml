<!DOCTYPE html><html lang="no"><head><title>Forskrift om fordeling av kostnader, tap, inntekter, fond mv mellom forsikringsselskaper i konsernforhold og mellom bransjer og kontrakter i et forsikringsselskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1989-11-21-1167</dd><dt class="dokid">DokumentID</dt><dd class="dokid">LTI/forskrift/1989-11-21-1167</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 21</dd><dt class="dateInForce">I kraft fra</dt><dd class="dateInForce">1990-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-5</li><li>lov/1988-06-10-39/§3-5</li><li>lov/1988-06-10-40/§2-13</li></ul></dd><dt class="dateOfPublication">Kunngjort</dt><dd class="dateOfPublication">1989-12-08</dd><dt class="title">Tittel</dt><dd class="title">Forskrift om fordeling av kostnader, tap, inntekter, fond mv mellom forsikringsselskaper i konsernforhold og mellom bransjer og kontrakter i et forsikringsselskap.</dd><dt class="refid">RefID</dt><dd class="refid">forskrift/1989-11-21-1167</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fordeling av kostnader, tap, inntekter, fond mv mellom forsikringsselskaper i konsernforhold og mellom bransjer og kontrakter i et forsikringsselskap.<ul class="tocSubUl"><li>§ 1. Anvendelsesområde</li><li>§ 2. Fordeling mellom bransjer</li><li>§ 3. Særlige regler for livsforsikring</li><li>§ 4. Fordeling av finansinntekter og finanskostnader</li><li>§ 5. Fordeling av tekniske reserver, fond mv</li><li>§ 6. Fordeling mellom selskaper</li><li>§ 7. Melding om fordelinger mv</li><li>§ 8. Ikrafttreden</li><li>§ 9. Overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1989-11-21-1167" id="dokument"><h1>Forskrift om fordeling av kostnader, tap, inntekter, fond mv mellom forsikringsselskaper i konsernforhold og mellom bransjer og kontrakter i et forsikringsselskap.</h1><article class="legalP" data-absoluteaddress="/ledd/1/" id="ledd-1">Fastsatt av Finansdepartementet 21. november 1989 med hjemmel i lov 10. juni 1988 nr. 39 om forsikringsvirksomhet § 7-5, jf § 3-5 og lov 10. juni 1988 nr. 40 om finansieringsvirksomhet og finansinstitusjoner § 2-13.</article><article class="legalArticle" data-lovdata-URL="LTI/forskrift/1989-11-21-1167/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften her gjelder fordeling av kostnader, tap, inntekter, fond mv mellom:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">forsikringsbransjer, kontrakter og forsikrede i et forsikringsselskap,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">et forsikringsselskap og de øvrige selskapet i det konsern eller den konsernenhet forsikringsselskapet inngår i.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder tilsvarende for virksomhet som drives i henhold til samarbeidsavtale mellom forsikringsselskap og annen finansinstitusjon.</article></article><article class="legalArticle" data-lovdata-URL="LTI/forskrift/1989-11-21-1167/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fordeling mellom bransjer</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Inntekt og utbetaling under forsikringskontrakt skal henføres til den bransje kontrakten tilhører.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kostnader som direkte knytter seg til en bransje, skal henføres til denne bransje. Andre kostnader fordeles mellom bransjene i den utstrekning den enkelte bransje reelt har belastet selskapets administrasjon eller andre fellesfunksjoner.</article></article><article class="legalArticle" data-lovdata-URL="LTI/forskrift/1989-11-21-1167/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særlige regler for livsforsikring</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved utarbeidelse av premietariff (beregningsgrunnlag) skal prinsippene i § 2 legges til grunn for omkostningsdelen, jf forskrift til lovens § 7-6 tredje ledd. Ved fordeling av kostnader mellom bransjene legges premietariffene til grunn.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Provisjon og annen godtgjørelse for tegning av livsforsikringskontrakt skal ikke medregnes i omkostningselementet ved fastsettelse av premietariff (beregningsgrunnlaget). Slik provisjon og godtgjørelse skal belastes og betales av forsikringstakeren særskilt. Belastningen skal skje ved et eget spesifisert engangstillegg til premien etter de regler som selskapet har meddelt Kredittilsynet i et tillegg til premietariffen.</article></article><article class="legalArticle" data-lovdata-URL="LTI/forskrift/1989-11-21-1167/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordeling av finansinntekter og finanskostnader</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Finansinntekter og finanskostnader fordeles mellom bransjer i forhold til de forsikringstekniske avsetninger for den enkelte bransje. I livsforsikring kan annen fordeling følge av avtale i samsvar med forskrift til lovens § 7-4. Etter samme forskrift foretas også annen fordeling når det er premiefondsmidler under en bransje.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Som finansinntekter eller finanskostnader regnes bl.a.:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">renter, gebyrer, provisjoner o.l. som selskapet mottar eller yter for å sikre, opprettholde eller opprette fordrings- eller gjeldsforhold som går ut på betaling i penger,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">gevinst eller tap ved omsetning av eller kursendringer på verdipapirer eller valutakursendringer for så vidt gevinst eller tap skal tas med i resultatregnskapet,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">gevinst eller tap på fordringer eller andre aktiva som ikke omfattes av bokstav b) for så vidt gevinsten eller tapet tas med i resultatregnskapet,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/2/punkt/4/" id="paragraf-4-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/2/punkt/4/ledd/1/" id="paragraf-4-ledd-2-punkt-4-ledd-1">aksjeutbytte som selskapet mottar.</article></article></li></ul></article></article><article class="legalArticle" data-lovdata-URL="LTI/forskrift/1989-11-21-1167/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fordeling av tekniske reserver, fond mv</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I livsforsikring utgjøres de forsikringstekniske avsetninger av forsikringsfondet og sikkerhetsfondet og fordeles mellom bransjene i samsvar med lovens §§ 8-2 og 8-4 med tilhørende forskrift.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">I skadeforsikring fordeles de forsikringstekniske avsetninger mellom bransjene etter reglene om forsikringstekniske avsetninger i forskrift til lovens § 8-6.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Forsikringstekniske avsetninger som ikke kan henføres til noen bestemt bransje, fordeles etter forholdet mellom de bransjevis fastsatte forsikringstekniske avsetninger for de bransjer avsetningen gjelder. Fonds som ikke omfattes av de forsikringstekniske avsetninger, anses fordelt på de enkelte bransjer etter forholdet mellom bransjens forsikringstekniske avsetninger.</article></article><article class="legalArticle" data-lovdata-URL="LTI/forskrift/1989-11-21-1167/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fordeling mellom selskaper</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved fordeling mellom selskaper gjelder §§ 2 og 5 tilsvarende. Finansinntekter og finanskostnader henføres til det selskap som de midler inntektene eller kostnadene knytter seg til, tilhører.</article></article><article class="legalArticle" data-lovdata-URL="LTI/forskrift/1989-11-21-1167/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Melding om fordelinger mv</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fordelingsprinsippet skal til enhver tid være meldt til Kredittilsynet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Et forsikringsselskap skal ved endring av sine regler sende Kredittilsynet melding om hvilke endringer som skal gjennomføres.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Fordeling av ekstraordinære tap, kostnader eller inntekter skal meldes til Kredittilsynet.</article></article><article class="legalArticle" data-lovdata-URL="LTI/forskrift/1989-11-21-1167/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 1. juli 1990.</article></article><article class="legalArticle" data-lovdata-URL="LTI/forskrift/1989-11-21-1167/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsregler</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">§ 3 annet ledd gjelder ikke for kontrakter som er inngått før 1. januar 1991.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">For forsikringsarter hvor premietariff og forsikringsvilkår er godkjent i henhold til lov av 29. juli 1911 om forsikringsselskaper §§ 73 og 75, må tariffen og vilkårene være endret i samsvar med § 3 annet ledd før 1. januar 1991 med virkning for nye kontrakter.</article></article></main></body></html>