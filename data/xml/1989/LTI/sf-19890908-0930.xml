<!DOCTYPE html><html lang="no"><head><title>Forskrift om kapitalforvaltning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">FOR-1989-09-08-930</dd><dt class="dokid">DokumentID</dt><dd class="dokid">LTI/forskrift/1989-09-08-930</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 18</dd><dt class="dateInForce">I kraft fra</dt><dd class="dateInForce">1989-09-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-4</li></ul></dd><dt class="dateOfPublication">Kunngjort</dt><dd class="dateOfPublication">1989-10-12</dd><dt class="title">Tittel</dt><dd class="title">Forskrift om kapitalforvaltning.</dd><dt class="refid">RefID</dt><dd class="refid">forskrift/1989-09-08-930</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kapitalforvaltning.<ul class="tocSubUl"><li>Generelt om kapitalforvaltning<ul class="tocSubUl"><li>§ 1. Konsernforhold</li><li>§ 2. Alminnelige krav til kapitalforvaltningen</li><li>§ 3. Begrensninger i plasseringsadgangen</li></ul></li><li>Særregler for livsforsikringsselskaper<ul class="tocSubUl"><li>§ 4. Individuelle livsforsikringer knyttet til investeringsavtaler</li><li>§ 5. Kollektive livsforsikringer knyttet til investeringsavtaler</li><li>§ 6. Midler i premiefond</li><li>§ 7. Utskilling av midler</li><li>§ 8. Utbetalingsgaranti</li><li>§ 9. ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1989-09-08-930" id="dokument"><h1>Forskrift om kapitalforvaltning.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 8. september 1989 med hjemmel i lov 10. juni 1988 nr. 39 om forsikringsvirksomhet § 7-4.</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-09-08-930/KAPITTEL_1" data-partID="k1"><h2>Generelt om kapitalforvaltning</h2><article class="legalArticle" data-lovdata-URL="LTI/forskrift/1989-09-08-930/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Konsernforhold</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">For et konsern eller en konsernenhet som omfatter et forsikringsselskap, gjelder bestemmelsene i §§ 2 og 3 i forskriftene her tilsvarende, jf lovens § 3-5 første ledd bokstav b og § 4-10.</article></article><article class="legalArticle" data-lovdata-URL="LTI/forskrift/1989-09-08-930/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Alminnelige krav til kapitalforvaltningen</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Kapitalen skal forvaltes under hensyn til sikkerhet, risikospredning, avkastning og likviditet.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Forsikringsselskapene skal drive kapitalforvaltningen slik at en riktig oppfyllelse av forsikringsforpliktelsene sikres. Livsforsikringsselskapenes kapitalforvaltning skal særlig ivareta sikkerheten over tid på bakgrunn av livsforsikringsselskapenes langsiktige forpliktelser.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Innenfor rammen av forsvarlig sikkerhet og risikospredning skal selskapet søke å opppnå så god avkastning av de forvaltede midler som mulig.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Forsikringsselskapene skal sørge for tilstrekkelig god likviditet til å foreta påregnelige utbetalinger til dekning av erstatningsoppgjør, også tatt hensyn til eventuelle forsinkelser ved reassurandørs deltakelse i oppgjøret.</article></article><article class="legalArticle" data-lovdata-URL="LTI/forskrift/1989-09-08-930/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Begrensninger i plasseringsadgangen</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Følgende tre plasseringsmåter må tilsammen ikke overstige 30 pst av forvaltningskapitalen dersom det ikke foreligger spesiell godkjennelse av en plassering fra Kredittilsynet:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Lån som ikke er sikret ved garanti fra staten, kommuner, fylkeskommuner og finansinstitusjoner, med mindre det foreligger tilfredsstillende pantesikkerhet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">Lån mot sertifikater og obligasjoner utstedt av andre enn institusjoner nevnt i pkt 1, uten pantesikkerhet eller uten garanti fra slike institusjoner.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">Investering i annen eiendom enn vanlig omsettelig bolig- og kontor/forretningseiendom.</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Livsforsikringsselskaper kan ved beregningen se bort fra midler som er tilknyttet livsforsikring med spesielle investeringsavtaler og midler i premiefond, jf § 4 til og med § 6. Begrensningen gjelder ikke slike midler.</article></article></section><section class="section" data-name="kapS" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-09-08-930/KAPITTEL_2" data-partID="k2"><h2>Særregler for livsforsikringsselskaper</h2><article class="legalArticle" data-lovdata-URL="LTI/forskrift/1989-09-08-930/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Individuelle livsforsikringer knyttet til investeringsavtaler</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Et forsikringsselskap kan etter avtale med forsikringstakeren knytte verdien og avkastningen av en forsikring helt eller delvis til verdien og avkastningen av en bestemt investeringsportefølje. Investeringsreglene anses som en del av beregningsgrunnlaget, jf lovens § 7-6 med forskrifter.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Avtalen skal angi hvilken gruppe forsikringen tilhører med hensyn til premietariffens andre forutsetninger.</article></article><article class="legalArticle" data-lovdata-URL="LTI/forskrift/1989-09-08-930/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kollektive livsforsikringer knyttet til investeringsavtaler</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Bestemmelsene i § 4 gjelder tilsvarende for kollektive forsikringsordninger.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Avtalen mellom forsikringsselskapet og forsikringstakeren skal angi hvordan de forsikrede skal gis tilfredsstillende informasjon om avtalen.</article></article><article class="legalArticle" data-lovdata-URL="LTI/forskrift/1989-09-08-930/§6" data-name="§6" data-partID="§6" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Midler i premiefond</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Midler i premiefond som forvaltes av livsforsikringsselskap, skal anses som en egen investeringsportefølje, jf § 3 siste ledd.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Ved beregning av avkastning (forrentning) av premiefondsmidler i forhold til forsikringstakeren skal det tas hensyn til et stipulert omkostningselement som også skal anses som en del av selskapets beregningsgrunnlag, jf lovens § 7-6 med forskrifter.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">For premiefondsmidler gjelder et kapitaldekningskrav på 6,5 pst, jf lovens § 7-3 første ledd.</article></article><article class="legalArticle" data-lovdata-URL="LTI/forskrift/1989-09-08-930/§7" data-name="§7" data-partID="§7" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utskilling av midler</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Midlene i den enkelte investeringsportefølje etter §§ 4, 5 og 6 skal registreres på en slik måte at porteføljen i sin helhet til enhver tid kan identifiseres.</article></article><article class="legalArticle" data-lovdata-URL="LTI/forskrift/1989-09-08-930/§8" data-name="§8" data-partID="§8" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utbetalingsgaranti</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Hvis det til forsikringer tilknyttet egne investeringsporteføljer er fastsatt regler om utbetaling uavhengig av porteføljens verdi (garantert utbetaling), skal metoden for beregning av forsikringsfond tilsvarende garantien være godkjent av Kredittilsynet, jf lovens § 8-2.</article></article><article class="legalArticle" data-lovdata-URL="LTI/forskrift/1989-09-08-930/§9" data-name="§9" data-partID="§9" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">ikrafttreden</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Disse forskriftene trer i kraft straks.</article></article></section></main></body></html>