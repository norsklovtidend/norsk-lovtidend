<!DOCTYPE html><html lang="no"><head><title>Kunngjøring om avgifter o.a. til folketrygda for 1990.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1989-11-17-1182</dd><dt class="dokid">DokumentID</dt><dd class="dokid">LTI/forskrift/1989-11-17-1182</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 22</dd><dt class="dateInForce">I kraft fra</dt><dd class="dateInForce">1990-01-19</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-12-19</dd><dt class="title">Tittel</dt><dd class="title">Kunngjøring om avgifter o.a. til folketrygda for 1990.</dd><dt class="miscInformation">Annet om dokumentet</dt><dd class="miscInformation">Kunngjøring fra Finans- og tolldepartementet av stortingsvedtak 17. november 1989.</dd><dt class="refid">RefID</dt><dd class="refid">forskrift/1989-11-17-1182</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Kunngjøring om avgifter o.a. til folketrygda for 1990.<ul class="tocSubUl"><li>I<ul class="tocSubUl"><li>1. Trygdeavgift.</li><li>2. Arbeidsgivaravgift.</li><li>3. Tilskot frå kommunane og fylkeskommunane som nemnd i folketrygdlova § 16-4 første ledd.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1989-11-17-1182" id="dokument"><h1>Kunngjøring om avgifter o.a. til folketrygda for 1990.</h1><article class="legalP" data-absoluteaddress="/ledd/1/" id="ledd-1">Stortinget har 17. november 1989 gjort slike vedtak om fastsetjing av avgifter o.a. til folketrygda for 1990:</article><article class="legalP" data-absoluteaddress="/ledd/2/" id="ledd-2">Med heimel i lov om folketrygd § 16-1 vert fastsett:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-11-17-1182/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">For året 1990 skal folketrygdavgiftene svarast etter følgjande satsar:</article><article class="legalArticle" data-lovdata-URL="LTI/forskrift/1989-11-17-1182/1" data-name="1" data-partID="1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">1</span>. <span class="legalArticleTitle">Trygdeavgift.</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/punkt/1/" id="kapittel-1-paragraf-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/punkt/1/ledd/1/" id="kapittel-1-paragraf-1-punkt-1-ledd-1">Av pensjonar, kår og livrenter, og av lønsinntekt i sjølvstendig næringsinntekt for skattytarar under 17 år og over 69 år, som nemnd i folketrygdlova § 16-2 nr. 1 første ledd bokstav a: 1,6 pst.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/punkt/2/" id="kapittel-1-paragraf-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/punkt/2/ledd/1/" id="kapittel-1-paragraf-1-punkt-2-ledd-1">Av lønsinntekt o.a. som nemnd i folketrygdlova § 16-2 nr. 1 første ledd bokstav b: 7,8 pst.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/punkt/3/" id="kapittel-1-paragraf-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/punkt/3/ledd/1/" id="kapittel-1-paragraf-1-punkt-3-ledd-1">Av sjølvstendig næringsinntekt (anna ervervsinntekt) som nemnd i folketrygdlova § 16-2 nr. 1 første ledd bokstav c: 12,7 pst.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/1/punkt/4/" id="kapittel-1-paragraf-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/1/punkt/4/ledd/1/" id="kapittel-1-paragraf-1-punkt-4-ledd-1">Av inntekt som nemnd i c første ledd utover tolv gonger grunnbeløpet i folketrygda: 7,8 pst.</article><article class="legalP" data-absoluteaddress="/kapittel/1/paragraf/1/punkt/4/ledd/2/" id="kapittel-1-paragraf-1-punkt-4-ledd-2">Avgift av sjølvstendig næringsinntekt (anna ervervsinntekt) i jord- og skogbruk over 7,8 pst. av inntekta skal dekkast med tilskot knytt til jordbruksoppgjeret. Sjølvstendig næringsinntekt er i denne samanhengen inntekt som nemnd i føresegner givne av Finansdepartementet 5. oktober 1970 om levering av årsoppgave og om avgiftsfrie uttak i jordbruk med attåtnæringar og skogbruk.</article></article></li></ul></article><article class="legalArticle" data-lovdata-URL="LTI/forskrift/1989-11-17-1182/2" data-name="2" data-partID="2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">2</span>. <span class="legalArticleTitle">Arbeidsgivaravgift.</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Når arbeidstakaren i inntektsåret 1990 er skattepliktig etter skattelova § 24 til ein kommune i Finnmark fylke eller til Karlsøy, Kvænangen, Kåfjord, Lyngen, Nordreisa, Skjervøy og Storfjord kommune i Troms fylke (sone V): 2,2 pst.</article><article class="legalP" data-absoluteaddress="/kapittel/1/paragraf/2/punkt/1/ledd/2/" id="kapittel-1-paragraf-2-punkt-1-ledd-2">Same satsen skal nyttast for arbeidsgivaravgift av inntekt som vert skattlagd etter lov av 15. juli 1925 om skatt til Svalbard på formue og inntekt.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">Når arbeidstakaren i 1990 er skattepliktig som nemnd i a første ledd til Rana, Hemnes, Lurøy, Nesna, Alstahaug, Leirfjord, Dønna, Hærøy, Træna, Rødøy, Vega og Vevelstad kommunar i Nordland fylke (sone IV): 7,7 pst.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Når arbeidstakaren i 1990 er skattepliktig som nemnd i a første ledd til ein kommune som går inn under § 5 første ledd b i føresegner om investeringstilskot i distrikta, fastsette i kgl.res. 8. februar 1985 nr. 292, slik denne gjeld med verknad for 1990 (sone III): 10,0 pst.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/2/punkt/4/" id="kapittel-1-paragraf-2-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/2/punkt/4/ledd/1/" id="kapittel-1-paragraf-2-punkt-4-ledd-1">Når arbeidstakaren i 1990 er skattepliktig som nemnd i a første ledd til ein kommune som er peika ut av Kommunal- og arbeidsdepartementet i særskilt vedtak eller som går inn under § 5 første ledd c i kgl.res. 8. februar 1985 (sone II): 13,2 pst.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/2/punkt/5/" id="kapittel-1-paragraf-2-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/2/punkt/5/ledd/1/" id="kapittel-1-paragraf-2-punkt-5-ledd-1">Elles (sone I) skal satsen vera 16,7 pst.</article><article class="legalP" data-absoluteaddress="/kapittel/1/paragraf/2/punkt/5/ledd/2/" id="kapittel-1-paragraf-2-punkt-5-ledd-2">Denne satsen skal óg leggjast til grunn for arbeidsgivaravgift fastsett i kgl.res. med heimel nedanfor i II, og arbeidsgivaravgift for statsforvaltninga etter reglane i folketrygdlova § 17-4 tredje ledd.</article></article></li></ul></article><article class="legalArticle" data-lovdata-URL="LTI/forskrift/1989-11-17-1182/3" data-name="3" data-partID="3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">3</span>. <span class="legalArticleTitle">Tilskot frå kommunane og fylkeskommunane som nemnd i folketrygdlova § 16-4 første ledd.</span></h3><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/3/punkt/1/" id="kapittel-1-paragraf-3-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/3/punkt/1/ledd/1/" id="kapittel-1-paragraf-3-punkt-1-ledd-1">I kommunar: 1,0 pst.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/3/punkt/2/" id="kapittel-1-paragraf-3-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/3/punkt/2/ledd/1/" id="kapittel-1-paragraf-3-punkt-2-ledd-1">I fylkeskommunar: 0,3 pst.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-11-17-1182/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Kongen gir reglar om grunnlag og satsar for avgiften etter § 16-1 nr. 1 for visse grupper av trygdetakarar, og om avgifter og tilskot for trygdetakarar som går inn under folketrygdlova §§ 1-2 nr. 2, 1-3 andre ledd og 1-4.</article></section></main></body></html>