<!DOCTYPE html><html lang="no"><head><title>Forskrift om tillegg til børsforskrift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1989-05-26-354</dd><dt class="dokid">DokumentID</dt><dd class="dokid">LTI/forskrift/1989-05-26-354</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 10</dd><dt class="dateInForce">I kraft fra</dt><dd class="dateInForce">1989-05-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-12-21-1060</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-17-57</li><li>forskrift/1988-09-30-754</li><li>lov/1967-02-10/§28</li><li>forskrift/1988-12-21-1060</li></ul></dd><dt class="dateOfPublication">Kunngjort</dt><dd class="dateOfPublication">1989-06-15</dd><dt class="title">Tittel</dt><dd class="title">Forskrift om tillegg til børsforskrift.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 26. mai 1989. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1989-05-26-354</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tillegg til børsforskrift.<ul class="tocSubUl"><li>I<ul class="tocSubUl"><li>V Klagenemnd<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></li><li>II<ul class="tocSubUl"><li>§ 3.</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1989-05-26-354" id="dokument"><h1>Forskrift om tillegg til børsforskrift.</h1><article class="legalP" data-absoluteaddress="/ledd/1/" id="ledd-1">Med hjemmel i lov 17. juni 1988 nr. 57 om verdipapirbørs, jf. kgl.res. 17. juni og 30. september 1988 nr. 754 og lov om behandlingsmåten i forvaltningssaker 10. februar 1967 § 28 siste ledd fastsettes forskrift om tillegg til børsforskriften av 21. desember 1988 nr. 1060 slik:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-05-26-354/KAPITTEL_1" data-partID="k1"><h2 data-text-align="center">I</h2><article class="defaultP">Børsforskriftene A Oslo Børs gis et nytt kapittel V, Klagenemnd.</article><section class="section" data-name="kapV" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1989-05-26-354/KAPITTEL_1-1" data-partID="k1-1"><h3>V Klagenemnd</h3><article class="legalArticle" data-lovdata-URL="LTI/forskrift/1989-05-26-354/§1" data-name="§1" data-partID="§1" data-absoluteaddress="/kapittel/1/kapittel/1/paragraf/1/" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>.</h4><article class="legalP" data-absoluteaddress="/kapittel/1/kapittel/1/paragraf/1/ledd/1/" id="kapittel-1-kapittel-1-paragraf-1-ledd-1">Børsklagenemnden er klageinstans for de vedtak av børsstyret som er gjenstand for klage.</article><article class="legalP" data-absoluteaddress="/kapittel/1/kapittel/1/paragraf/1/ledd/2/" id="kapittel-1-kapittel-1-paragraf-1-ledd-2">Departementet kan henvise klagesaker fra andre børser til klagenemnden, jf B § 3.</article><article class="legalP" data-absoluteaddress="/kapittel/1/kapittel/1/paragraf/1/ledd/3/" id="kapittel-1-kapittel-1-paragraf-1-ledd-3">Børsklagenemnden kan avgjøre tvister som voldgiftsnemnd etter reglene i § 6.</article></article><article class="legalArticle" data-lovdata-URL="LTI/forskrift/1989-05-26-354/§2" data-name="§2" data-partID="§2" data-absoluteaddress="/kapittel/1/kapittel/1/paragraf/2/" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>.</h4><article class="legalP" data-absoluteaddress="/kapittel/1/kapittel/1/paragraf/2/ledd/1/" id="kapittel-1-kapittel-1-paragraf-2-ledd-1">Børsklagenemnden består av fem medlemmer med personlige varamedlemmer som oppnevnes av Kongen for en periode på fire år. Ved første gangs oppnevning oppnevnes tre av medlemmene for fire år og to av medlemmene for to år, mens alle varamedlemmene oppnevnes for to år. Lederen og nestlederen skal oppfylle lovens krav til høyesterettsdommer.</article><article class="legalP" data-absoluteaddress="/kapittel/1/kapittel/1/paragraf/2/ledd/2/" id="kapittel-1-kapittel-1-paragraf-2-ledd-2">Dersom både et medlem og vedkommendes personlige varamedlem har forfall, innkaller lederen et av de øvrige varamedlemmene. Nemnden er vedtaksfør dersom minst fire av de innkalte møter.</article><article class="legalP" data-absoluteaddress="/kapittel/1/kapittel/1/paragraf/2/ledd/3/" id="kapittel-1-kapittel-1-paragraf-2-ledd-3">Ved forfall fra lederen ledes arbeidet i nemnden av nestlederen. Har også nestlederen forfall, ledes arbeidet av det medlem som ikke har forfall, som etter oppnevnelsesrekkefølgen kommer etter nestlederen.</article></article><article class="legalArticle" data-lovdata-URL="LTI/forskrift/1989-05-26-354/§3" data-name="§3" data-partID="§3" data-absoluteaddress="/kapittel/1/kapittel/1/paragraf/3/" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>.</h4><article class="legalP" data-absoluteaddress="/kapittel/1/kapittel/1/paragraf/3/ledd/1/" id="kapittel-1-kapittel-1-paragraf-3-ledd-1">For klagebehandlingen i børsklagenemnden gjelder reglene i forvaltningslovens kap VI med følgende endringer og tillegg:</article><article class="legalP" data-absoluteaddress="/kapittel/1/kapittel/1/paragraf/3/ledd/2/" id="kapittel-1-kapittel-1-paragraf-3-ledd-2">Klagefristen er to uker. For klageberettigede som ikke er gitt melding om børsstyrets vedtak, og som heller ikke har krav på slik melding, løper klagefristen fra offentliggjørelsen av børsstyrets vedtak.</article><article class="legalP" data-absoluteaddress="/kapittel/1/kapittel/1/paragraf/3/ledd/3/" id="kapittel-1-kapittel-1-paragraf-3-ledd-3">Klagen skal fremsettes skriftlig. Klagen skal inneholde en fullstendig redegjørelse for de feil i rettsanvendelse, faktum eller saksbehandling som det gjøres gjeldende foreligger i børsstyrets vedtak. Såfremt det anføres at børsstyrets vedtak bygger på et uriktig eller mangelfullt faktisk grunnlag, skal klagen inneholde en samlet og fullstendig redegjørelse for det faktum klageren mener skal legges til grunn. Er det gitt en slik redegjørelse overfor børsstyret, kan det vises til denne. Hvor børsstyrets og klagenemndens avgjørelse vil bero på et skjønn, bør klagen inneholde de momenter klageren mener har betydning ved skjønnsutøvelse.</article><article class="legalP" data-absoluteaddress="/kapittel/1/kapittel/1/paragraf/3/ledd/4/" id="kapittel-1-kapittel-1-paragraf-3-ledd-4">Umiddelbart etter mottagelsen av klagen skal børsstyret meddele denne til eventuelle andre parter i saken. Disse skal gis inntil to ukers frist til å inngi tilsvar. Det parten har å anføre til klagen skal fremkomme i tilsvaret.</article><article class="legalP" data-absoluteaddress="/kapittel/1/kapittel/1/paragraf/3/ledd/5/" id="kapittel-1-kapittel-1-paragraf-3-ledd-5">Tilsvaret meddeles klageren uten at det settes frist for ytterligere innlegg. En kort frist for ytterligere innlegg skal imidlertid gis hvor tilsvaret inneholder rettslige eller faktiske anførsler og bevis som ikke tidligere har vært tatt opp av noen part, hverken for børsstyret eller i klagen til børsklagenemnden.</article><article class="legalP" data-absoluteaddress="/kapittel/1/kapittel/1/paragraf/3/ledd/6/" id="kapittel-1-kapittel-1-paragraf-3-ledd-6">Etter at fristen for å inngi tilsvar, eventuelt ytterligere innlegg etter foregående ledd, er utløpt, og børsstyret ikke finner grunn til å endre sitt vedtak, sender det saken til klagenemnden. Oversendelsen skal skje senest fire uker etter at børsstyret mottok klagen. Klagenemnden skal avgjøre klagen innen fire uker fra saken er mottatt av nemnden.</article><article class="legalP" data-absoluteaddress="/kapittel/1/kapittel/1/paragraf/3/ledd/7/" id="kapittel-1-kapittel-1-paragraf-3-ledd-7">Nemnden skal regulært avgjøre saken på grunnlag av de saksdokumenter som foreligger når klagesaken mottas av nemnden.</article><article class="legalP" data-absoluteaddress="/kapittel/1/kapittel/1/paragraf/3/ledd/8/" id="kapittel-1-kapittel-1-paragraf-3-ledd-8">Børsstyret og klagenemnden kan fravike fristene i denne paragraf når særlige grunner foreligger. Børsstyret og klagenemnden kan for sin behandling bestemme at de frister som fastsettes skal ha preklusiv virkning.</article><article class="legalP" data-absoluteaddress="/kapittel/1/kapittel/1/paragraf/3/ledd/9/" id="kapittel-1-kapittel-1-paragraf-3-ledd-9">Hvis særlige grunner foreligger, kan nemnden beslutte å holde muntlig forhandlingsmøte. Nemnden bestemmer hvilke deler av saken som skal behandles muntlig. Nemnden kan oppfordre parter og vitner til å forklare seg direkte for nemnden.</article><article class="legalP" data-absoluteaddress="/kapittel/1/kapittel/1/paragraf/3/ledd/10/" id="kapittel-1-kapittel-1-paragraf-3-ledd-10">Avgjørelser og beslutninger som gjelder saksforberedelsen i børsklagenemnden treffes av nemndens leder eller, etter lederens bemyndigelse, av et av de øvrige medlemmer.</article></article><article class="legalArticle" data-lovdata-URL="LTI/forskrift/1989-05-26-354/§4" data-name="§4" data-partID="§4" data-absoluteaddress="/kapittel/1/kapittel/1/paragraf/4/" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 4</span>.</h4><article class="legalP" data-absoluteaddress="/kapittel/1/kapittel/1/paragraf/4/ledd/1/" id="kapittel-1-kapittel-1-paragraf-4-ledd-1">Departementet fastsetter godtgjørelsen for klagenemndens medlemmer og treffer bestemmelser om nemndens sekretariat. Utgiftene dekkes av Oslo Børs.</article></article><article class="legalArticle" data-lovdata-URL="LTI/forskrift/1989-05-26-354/§5" data-name="§5" data-partID="§5" data-absoluteaddress="/kapittel/1/kapittel/1/paragraf/5/" id="kapittel-1-kapittel-1-paragraf-5"><h4 class="legalArticleHeader"><span class="legalArticleValue">§ 5</span>.</h4><article class="legalP" data-absoluteaddress="/kapittel/1/kapittel/1/paragraf/5/ledd/1/" id="kapittel-1-kapittel-1-paragraf-5-ledd-1">Klager over avgjørelser av børsstyret truffet etter 21. april 1989 avgjøres av børsklagenemnden.</article></article><article class="legalArticle" data-lovdata-URL="LTI/forskrift/1989-05-26-354/§6" data-name="§6" data-partID="§6" data-absoluteaddress="/kapittel/1/kapittel/1/paragraf/6/" id="kapittel-1-kapittel-1-paragraf-6"><h4 class="legalArticleHeader"><span class="legalArticleValue">§ 6</span>.</h4><article class="legalP" data-absoluteaddress="/kapittel/1/kapittel/1/paragraf/6/ledd/1/" id="kapittel-1-kapittel-1-paragraf-6-ledd-1">Børsklagenemnden skal, så langt det øvrige arbeid i nemnden tillater det, være voldgiftsnemnd i tvister mellom private parter som har tilknytning til børsnoterte selskaper eller børsomsetningen, og hvor partene er enige om at børsklagenemnden skal avgjøre tvisten som voldgiftsnemnd. Hvis ikke tvisten behandles sammen med en klage over et vedtak i børsstyret, kan partene, med samtykke fra børsklagenemndens leder, bestemme at voldgiftsnemnden skal bestå av tre av børsklagenemndens medlemmer eller varamedlemmer.</article><article class="legalP" data-absoluteaddress="/kapittel/1/kapittel/1/paragraf/6/ledd/2/" id="kapittel-1-kapittel-1-paragraf-6-ledd-2">Utgiftene til voldgiftsbehandlingen, herunder godtgjørelsen til voldgiftsnemndens medlemmer, dekkes av partene etter nemndens nærmere bestemmelse.</article><article class="legalP" data-absoluteaddress="/kapittel/1/kapittel/1/paragraf/6/ledd/3/" id="kapittel-1-kapittel-1-paragraf-6-ledd-3">For behandlingen av voldgiftstvister for børsklagenemnden gjelder reglene i tvistemålslovens kap 32.</article></article></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-05-26-354/KAPITTEL_2" data-partID="k2"><h2 data-text-align="center">II</h2><article class="defaultP">Børsforskriftene B Andre børser og overgangsregler gis en ny § 3:</article><article class="legalArticle" data-lovdata-URL="LTI/forskrift/1989-05-26-354/§3" data-name="§3" data-partID="§3_1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Departementet kan henvise klagesaker fra andre børser til klagenemnden, jf A kapittel V § 5.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1989-05-26-354/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Forskriftene her trer i kraft straks.</article></section></main></body></html>