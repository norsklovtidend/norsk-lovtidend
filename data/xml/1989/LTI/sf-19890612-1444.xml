<!DOCTYPE html><html lang="no"><head><title>Forskrift om praktisk tjeneste (turnustjeneste) for å få autorisasjon som lege.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:43</dd><dt class="legacyID">Datokode</dt><dd class="legacyID">FOR-1989-06-12-1444</dd><dt class="dokid">DokumentID</dt><dd class="dokid">LTI/forskrift/1989-06-12-1444</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1990 Nr. 13</dd><dt class="dateInForce">I kraft fra</dt><dd class="dateInForce">1989-06-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-42/§2</li><li>forskrift/1983-07-08-1255</li></ul></dd><dt class="dateOfPublication">Kunngjort</dt><dd class="dateOfPublication">1990-09-11</dd><dt class="title">Tittel</dt><dd class="title">Forskrift om praktisk tjeneste (turnustjeneste) for å få autorisasjon som lege.</dd><dt class="refid">RefID</dt><dd class="refid">forskrift/1989-06-12-1444</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om praktisk tjeneste (turnustjeneste) for å få autorisasjon som lege.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-06-12-1444" id="dokument"><h1>Forskrift om praktisk tjeneste (turnustjeneste) for å få autorisasjon som lege.</h1><article class="legalP" data-absoluteaddress="/ledd/1/" id="ledd-1">Fastsatt av Helsedirektoratet 12. juni 1989 med hjemmel i § 2 første ledd nr. 2 i lov av 13. juni 1980 nr. 42 om leger, jfr. kgl.res. av 8. juli 1983 nr. 1255 og delegering til Helsedirektoratet fra Sosialdepartementet 11. november 1983 nr. 1611.</article><article class="legalArticle" data-lovdata-URL="LTI/forskrift/1989-06-12-1444/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kandidater som har bestått medisinsk embetseksamen i Norge, samt de kandidater med medisinsk eksamen fra utlandet, som etter beståtte tilleggsprøver ved norsk universitet har fått anerkjent sin utenlandske eksamen som faglig jevngod med denne, må godtgjøre at de i Norge, etter eksamen og etter Helsedirektorates nærmere bestemmelse, tilfredstillende har utført følgende praktiske tjeneste (turnustjeneste) for å få autorisasjon som lege:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">1/2 års turnuskandidattjeneste ved kirurgisk avdeling og 1/2 års turnuskandidattjeneste ved medisinsk avdeling ved sykehus<br />eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">4 måneders turnuskandidattjeneste ved generell kirurgisk avdeling, 4 måneders turnuskandidattjeneste ved generell medisinsk avdeling og i alt 4 måneders turnuskandidattjeneste ved en eller flere godkjente spesialavdelinger,<br />samt deretter</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">1/2 års turnuskandidattjeneste i kommunehelsetjenesten.</article></article></li></ul></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Kandidater med medisinsk eksamen fra vest-tysk, nederlansk, fransk eller belgisk universitet som har utført likeverdig praktisk tjeneste som et ledd i å få autorisasjon i disse land fritas fra tjeneste som nevnt under punkt a) og b) under forutsetning av at tjenesten ved medisinsk og kirurgisk avdeling er utført ved sykehus i Norge. Helsedirektoratet avgjør hva som er likevedig praktisk tjeneste i henhold til denne bestemmelse.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Bestemmelsen i foregående ledd får virkning for de kandidater som påbegynner sin praktiske tjeneste etter 1. januar 1990.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Kandidater med medisinsk eksamen fra dansk eller svensk universitet som har utført praktisk tjeneste i så lang tid som kreves for å få ubegrenset rett (autorisasjon) til å utøve legevirksomhet i vedkommende land, fritas i sin helhet for turnustjeneste. Det samme gjelder kandidater med medisinsk eksamen fra finsk og islandsk universitet som etter eksamen har utført praktisk tjeneste i tilnærmet så lang tid som kreves for å få autorisasjon i de øvrige nordiske land. Helsedirektoratet avgjør hva som er tilnærmet så lang tid i henhold til denne bestemmelse.</article></article><article class="legalArticle" data-lovdata-URL="LTI/forskrift/1989-06-12-1444/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Turnustjenesten skal utføres på tjenestested anvist av Helsedirektoratet eller fylkeslegen etter bemyndigelse. Klage over Helsedirektoratets vedtak rettes til Sosialdepartementet. Klage over fylkeslegens vedtak rettes til Helsedirektoratet.</article></article><article class="legalArticle" data-lovdata-URL="LTI/forskrift/1989-06-12-1444/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Turnustjenesten skal utføres i samarbeid med og under faglig veiledning og overoppsyn av overordnet lege.</article></article><article class="legalArticle" data-lovdata-URL="LTI/forskrift/1989-06-12-1444/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Turnustjenesten skal i alminnelighet utføres i sammenheng med og i tilknytning til medisinsk embetseksamen eller beståtte tilleggsprøver. Utsettelse skal gis dersom kandidaten ikke har tilstrekkelig kunnskaper i norsk språk og/eller nødvendig innsikt i norske medisinske forhold. Det kan også ellers etter særskilt søknad gis samtykke i utsettelse og/eller avbrudd når dette etter forholdene anses rimelig.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Tjeneste utført i utsettelsestiden godkjennes hverken helt eller delvis som turnustjeneste.</article></article><article class="legalArticle" data-lovdata-URL="LTI/forskrift/1989-06-12-1444/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Helsedirektoratet kan gi nærmere retningslinjer til utfylling og gjennomføring av denne forskrift.</article></article><article class="legalArticle" data-lovdata-URL="LTI/forskrift/1989-06-12-1444/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Når særlige grunner foreligger, kan Helsedirektoratet, i det enkelte tilfelle, gjøre unntak fra bestemmelsen i §§ 1 og 2 i denne forskrift.</article></article><article class="legalArticle" data-lovdata-URL="LTI/forskrift/1989-06-12-1444/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks. Samtidig oppheves forskrift om praktisk tjeneste (turnustjeneste) for å få autorisasjon som lege, fastsatt av Helsedirektoratet 30. august 1985 nr. 1688.</article></article></main></body></html>