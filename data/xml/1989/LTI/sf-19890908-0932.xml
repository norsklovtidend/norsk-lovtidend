<!DOCTYPE html><html lang="no"><head><title>Forskrift om formidling av skadeforsikring i tilknytning til næringsvirksomhet til utenlandsk selskap uten konsesjon i Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1989-09-08-932</dd><dt class="dokid">DokumentID</dt><dd class="dokid">LTI/forskrift/1989-09-08-932</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 18</dd><dt class="dateInForce">I kraft fra</dt><dd class="dateInForce">1989-09-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§2-4</li></ul></dd><dt class="dateOfPublication">Kunngjort</dt><dd class="dateOfPublication">1989-10-12</dd><dt class="title">Tittel</dt><dd class="title">Forskrift om formidling av skadeforsikring i tilknytning til næringsvirksomhet til utenlandsk selskap uten konsesjon i Norge.</dd><dt class="refid">RefID</dt><dd class="refid">forskrift/1989-09-08-932</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om formidling av skadeforsikring i tilknytning til næringsvirksomhet til utenlandsk selskap uten konsesjon i Norge.<ul class="tocSubUl"><li>§ 1. Formidling av skadeforsikring</li><li>§ 2. Aksjeselskap</li><li>§ 3. Sikkerhetsstillelse</li><li>§ 4. Klientkonto</li><li>§ 5. Definisjoner</li><li>§ 6. Daglig leder</li><li>§ 7. Revisjon</li><li>§ 8. Regler for forsikringsmeglerforetak</li><li>§ 9. Opplysningsplikt</li><li>§ 10. Tilsyn</li><li>§ 11. Tilbakekall og opphør</li><li>§ 12. Ikrafttreden og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1989-09-08-932" id="dokument"><h1>Forskrift om formidling av skadeforsikring i tilknytning til næringsvirksomhet til utenlandsk selskap uten konsesjon i Norge.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 8. september 1989 med hjemmel i lov 10. juni 1988 nr. 39 om forsikringsvirksomhet § 2-4 tredje ledd.</article><article class="legalArticle" data-lovdata-URL="LTI/forskrift/1989-09-08-932/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formidling av skadeforsikring</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Megling (formidling) av direkte skadeforsikring i tilknytning til næringsvirksomhet til utenlandsk selskap uten konsesjon i Norge kan bare skje gjennom forsikringsmeglerforetak som er registrert hos Kredittilsynet.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forsikringsselskap eller generalagentur med konsesjon i Norge kan likevel megle forsikring til utenlandsk selskap uten konsesjon i Norge.</article></article><article class="legalArticle" data-lovdata-URL="LTI/forskrift/1989-09-08-932/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Aksjeselskap</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forsikringsmeglerforetak skal være registrert aksjeselskap som<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">har fullt innbetalt aksjekapital og er økonomisk vederheftig</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">har en daglig leder med kvalifikasjoner som nevnt i § 6.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forsikringsmeglerforetak kan ikke uten departementets tillatelse opprette filial eller datterselskap i utlandet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Forsikringsselskap eller annet selskap i et forsikringskonsern kan ikke eie mer enn 10 pst. av aksjekapitalen i et forsikringsmeglerforetak. Med departementets tillatelse kan slik eierandel likevel være 100 pst.</article></article><article class="legalArticle" data-lovdata-URL="LTI/forskrift/1989-09-08-932/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sikkerhetsstillelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Registrert forsikringsmeglerforetak skal før virksomheten begynner stille sikkerhet eller tegne forsikring som dekker det ansvar som foretaket kan pådra seg under utførelsen av formidlingsvirksomhet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Sikkerheten eller forsikringen skal til enhver tid utgjøre 10 mill. kroner. Sikkerheten skal godkjennes av Kredittilsynet, som kan fastsette et høyere beløp for sikkerhetsstillelse når forholdene tilsier det.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Sikkerheten kan frigis av Kredittilsynet tidligst ett år etter at meglerforetaket har opphørt å drive virksomhet i Norge.</article></article><article class="legalArticle" data-lovdata-URL="LTI/forskrift/1989-09-08-932/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klientkonto</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Premier som innbetales til registrert forsikringsmeglerforetak, skal holdes på egen klientkonto.</article></article><article class="legalArticle" data-lovdata-URL="LTI/forskrift/1989-09-08-932/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Som skadeforsikring i næringsvirksomhet regnes i denne forskrift:</article> <article class="defaultP" margin-top="true">Klasse 1:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Sjø- og transportforsikring</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Forsikring knyttet til undersøkelse etter, utnytting, lagring eller transport av undersjøiske naturforekomster, eller virksomhet til hjelp for slik virksomhet, eller anleggsvirksomhet til sjøs i tilknytning til slik virksomhet.</article></article></li></ul></article> <article class="defaultP" margin-top="true">Klasse 2:</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Forsikring tegnet av foretak med ansatte som tilsvarer minst 10 årsverk eller har en årsomsetning på minst 50 mill. kroner.</article></article><article class="legalArticle" data-lovdata-URL="LTI/forskrift/1989-09-08-932/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Daglig leder</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Daglig leder av registrert forsikringsmeglerforetak skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">være myndig, økonomisk vederheftig, og ha ført en hederlig vandel</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">ha en tilfredsstillende utdannelse og minst 3 års erfaring i skadeforsikring i næringsvirksomhet.</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Daglig leder av registrert forsikringsmeglerforetak skal godkjennes av Kredittilsynet som kan trekke godkjenningen tilbake i tilfelle av vesentlig eller gjentatte brudd på de plikter som gjelder for foretaket.</article></article><article class="legalArticle" data-lovdata-URL="LTI/forskrift/1989-09-08-932/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Revisjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsikringsmeglerforetak skal ha statsautorisert revisor med mindre annet fastsettes av Kredittilsynet.</article></article><article class="legalArticle" data-lovdata-URL="LTI/forskrift/1989-09-08-932/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Regler for forsikringsmeglerforetak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forsikringsmeglerforetak skal utføre sine oppdrag ansvarsfullt og drive virksomheten i henhold til god forretningsskikk. Foretaket må ikke opptre på en måte som er egnet til å skape tvil om dets stilling som uavhengig mellomledd.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Foretaket skal:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/1/" id="paragraf-8-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/1/ledd/1/" id="paragraf-8-ledd-2-punkt-1-ledd-1">gi oppdragsgiveren de råd og opplysninger som trenges for å klarlegge forsikringsbehovet og forøvrig ha den samme informasjonsplikt som et forsikringsselskap med konsesjon i Norge.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/2/" id="paragraf-8-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/2/ledd/1/" id="paragraf-8-ledd-2-punkt-2-ledd-1">gi råd om valg av forsikringsløsning og forsikringsgiver betinget av oppdragsgiverens forsikringsbehov.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/3/" id="paragraf-8-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/3/ledd/1/" id="paragraf-8-ledd-2-punkt-3-ledd-1">sørge for den dokumentasjon som er nødvendig for at en forsikringsavtale skal komme i stand.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/2/punkt/4/" id="paragraf-8-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/8/ledd/2/punkt/4/ledd/1/" id="paragraf-8-ledd-2-punkt-4-ledd-1">ved erstatningstilfeller yte oppdragsgiveren den nødvendige bistand.</article></article></li></ul></article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Forsikringsmeglerforetak skal utvise tilbørlig aktsomhet ved valg av forsikringsgiver og fraråde oppdragsgiveren å bruke forsikringsgivere hvis evne til å oppfylle pliktene under forsikringer kan trekkes i tvil eller er ukjent.</article></article><article class="legalArticle" data-lovdata-URL="LTI/forskrift/1989-09-08-932/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opplysningsplikt</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Forsikringsmeglerforetak skal opplyse oppdragsgiveren om størrelsen på den provisjon og/eller annen godtgjørelse som foretaket mottar fra forsikringsgiveren for angjeldende forsikring.</article></article><article class="legalArticle" data-lovdata-URL="LTI/forskrift/1989-09-08-932/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Kredittilsynet skal føre tilsyn med forsikringsmeglerforetak i samsvar med reglene i kredittilsynsloven og forsikringsvirksomhetsloven.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Kredittilsynet kan forby megling av forsikringer med vilkår eller til premier som Kredittilsynet finner å være ubetryggende eller urimelige ut fra hensynet til oppdragsgiverne eller etablert praksis innen skadeforsikring.</article></article><article class="legalArticle" data-lovdata-URL="LTI/forskrift/1989-09-08-932/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakekall og opphør</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Finner Kredittilsynet at et forsikringsmeglerforetak ikke lenger oppfyller kravene i §§ 2 og 3 eller ikke iakttar bestemmelsene i forskriften her, kan Kredittilsynet slette registreringen. Virksomheten må da opphøre.</article></article><article class="legalArticle" data-lovdata-URL="LTI/forskrift/1989-09-08-932/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden og overgangsregler</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Forskriftene trer i kraft straks.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Foretak som før lovens ikrafttreden har meglet skadeforsikring som nevnt i § 5 bokstav a og b skal innen ett år etter at lov 10. juni 1988 om forsikringsvirksomhet er trådt i kraft sende melding om registrering som nevnt i § 1 og stille sikkerhet etter § 3.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Departementet kan gi regler om avvikling av forsikringsmeglerforetak som ikke sender slik melding eller ikke blir registrert.</article><article class="legalP" data-absoluteaddress="/paragraf/12/ledd/4/" id="paragraf-12-ledd-4">Filial eller datterselskap som er opprettet i utlandet før lovens ikrafttreden, skal godkjennes av departementet. Det norske meglerforetaket skal sende søknad om godkjennelse innen seks måneder etter lovens ikrafttreden.</article></article></main></body></html>