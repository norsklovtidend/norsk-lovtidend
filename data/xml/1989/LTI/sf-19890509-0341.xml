<!DOCTYPE html><html lang="no"><head><title>Forskrift om endringer i forskrift om valutaregulering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1989-05-09-341</dd><dt class="dokid">DokumentID</dt><dd class="dokid">LTI/forskrift/1989-05-09-341</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 10</dd><dt class="dateInForce">I kraft fra</dt><dd class="dateInForce">1989-05-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1950-07-14-10</li></ul></dd><dt class="dateOfPublication">Kunngjort</dt><dd class="dateOfPublication">1989-06-15</dd><dt class="title">Tittel</dt><dd class="title">Forskrift om endringer i forskrift om valutaregulering.</dd><dt class="refid">RefID</dt><dd class="refid">forskrift/1989-05-09-341</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om valutaregulering.</li></ul></dd></dl></header><main class="documentBody" data-lovdata-URL="LTI/forskrift/1989-05-09-341" id="dokument"><h1>Forskrift om endringer i forskrift om valutaregulering.</h1><article class="legalP" data-absoluteaddress="/ledd/1/" id="ledd-1">Med hjemmel i lov om valutaregulering av 14. juli 1950 nr. 10, jfr. Kronprinsreg. res. av 29. juli 1955 med senere endringer, har Norges Bank 9. mai 1989 fastsatt følgende endringer i forskrift av 1. februar 1989 nr. 208 om valutaregulering:</article> <article class="defaultP" margin-top="true">Pkt. 4.3.3.1 skal lyde:</article><article class="legalP" data-absoluteaddress="/ledd/2/" id="ledd-2">Plikten til å handle gjennom norsk fondsmelger. Innlending som selger innenlandsk verdipapir til utlending, eller som kjøper innenlandsk verdipapir fra utlending, skal foreta slike kjøp og salg gjennom norsk fondsmegler. Unntatt fra dette er utlendings kjøp av norske aksjer i forbindelse med direkte investeringer i Norge, og hjemkjøp av slike aksjer. Unntatt er videre utlendingers kjøp av aksjer og obligasjoner utstedt av innenlandske foretak i forbindelse med en emisjon i utlandet.</article> <article class="defaultP" margin-top="true">Pkt. 4.3.3.2 skal lyde:</article><article class="legalP" data-absoluteaddress="/ledd/3/" id="ledd-3">Obligasjoner. Innlending kan uten samtykke selge innenlandske børsnoterte obligasjoner med løpetid 12 måneder eller mer denominert i NOK til utlendinger. Adgangen gjelder kun obligasjoner registrert i Verdipapirsentralen. Ved nyemisjoner er adgangen begrenset til slike obligasjoner hvor det forutsettes umiddelbar børsnotering og VPS-registrering av lånet.</article><article class="legalP" data-absoluteaddress="/ledd/4/" id="ledd-4">Innlending kan uten samtykke selge til utlending innenlandske obligasjoner som opprinnelig er emittert i utlandet.</article> <article class="defaultP" margin-top="true">Pkt. 4.3.3.4 skal lyde:</article><article class="legalP" data-absoluteaddress="/ledd/5/" id="ledd-5">Aksjer og andeler. Innlending kan uten samtykke selge innenlandske aksjer, andeler i aksjefond og andeler i obligasjonsfond til utlendinger.</article><article class="legalP" data-absoluteaddress="/ledd/6/" id="ledd-6">Forskriftsendringene trer i kraft straks.</article></main></body></html>