<!DOCTYPE html><html lang="no"><head><title>Forskrift om endring i forskrift for etablering, utbygging og teknisk drift av kabelnett for formidling av kringkasting (kabelnettforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1989-09-15-943</dd><dt class="dokid">DokumentID</dt><dd class="dokid">LTI/forskrift/1989-09-15-943</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 18</dd><dt class="dateInForce">I kraft fra</dt><dd class="dateInForce">1989-09-15</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-36</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29/§1</li><li>lov/1980-06-13-36/§2</li></ul></dd><dt class="dateOfPublication">Kunngjort</dt><dd class="dateOfPublication">1989-10-12</dd><dt class="title">Tittel</dt><dd class="title">Forskrift om endring i forskrift for etablering, utbygging og teknisk drift av kabelnett for formidling av kringkasting (kabelnettforskriften).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res av 15. september 1989. Fremmet av Samferdselsdepartementet.</dd><dt class="refid">RefID</dt><dd class="refid">forskrift/1989-09-15-943</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for etablering, utbygging og teknisk drift av kabelnett for formidling av kringkasting (kabelnettforskriften).<ul class="tocSubUl"><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1989-09-15-943" id="dokument"><h1>Forskrift om endring i forskrift for etablering, utbygging og teknisk drift av kabelnett for formidling av kringkasting (kabelnettforskriften).</h1><article class="legalP" data-absoluteaddress="/ledd/1/" id="ledd-1">I forskrift for etablering, utbygging og teknisk drift av kabelnett for formidling av kringkasting (kabelnettforskriften), fastsatt ved kgl.res. av 11. desember 1987 nr. 958 med hjemmel i lov av 29. april 1899 (telegrafloven) § 1 og lov av 13. juni 1980 nr. 36 (kringkastingsloven) § 2, gjøres følgende endring:</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/ledd/2/" id="ledd-2">Kabelnett begrenset til 25 bygninger og/eller 100 husstander omfattes ikke av konsesjonsplikten etter denne forskrift. Det samme gjelder kabelnett som en beboersammenslutning, velforening, institusjon e.l. anskaffer til eget bruk, og som er avgrenset til et mindre, sammenhengende geografisk område.<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">-</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Med «beboersammenslutning» menes i denne bestemmelse et enkeltstående borettslag, boligaksjeselskap eller boligsameie, som er avgrenset til et mindre, sammenhengende geografisk område.</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">-</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">Med «institusjon e.l.» menes i denne bestemmelse en enkeltstående offentlig eller privat institusjon (skole, hotell, sykehus/-hjem e.l.) avgrenset til et mindre, sammenhengende geografisk område.</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">-</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Med «velforening» menes i denne bestemmelse en enkeltstående organisasjon som driver nærmiljøarbeid og fremmer interessene til beboere i et mindre, sammenhengende geografisk område, og som kan forplikte medlemmene etter lover/vedtekter for foreningen.</article></article></li></ul></article><article class="legalP" data-absoluteaddress="/ledd/3/" id="ledd-3">De nett som faller inn under første ledd er likevel underlagt bestemmelsene i tekniske forskrifter, og skal meldes til konsesjonsmyndigheten før byggestart. Likeledes gjelder denne forskrift § 9 om driftstillatelse og § 14 om gebyr tilsvarende for disse nettene.</article><article class="legalP" data-absoluteaddress="/ledd/4/" id="ledd-4">Byggemelding sendes på fastsatt skjema til Statens teleforvaltning, som også kan innhente tilleggsopplysninger etter en individuell vurdering.</article><section class="section" data-name="kapII" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-09-15-943/KAPITTEL_1" data-partID="k1"><h2 data-text-align="center">II</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskriften her trer i kraft straks.</article></section></main></body></html>