<!DOCTYPE html><html lang="no"><head><title>Forskrift om endringer i regler om valg av Sameting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1989-07-28-668</dd><dt class="dokid">DokumentID</dt><dd class="dokid">LTI/forskrift/1989-07-28-668</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 15</dd><dt class="dateInForce">I kraft fra</dt><dd class="dateInForce">1989-07-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1987-06-12-56</li></ul></dd><dt class="dateOfPublication">Kunngjort</dt><dd class="dateOfPublication">1989-08-17</dd><dt class="title">Tittel</dt><dd class="title">Forskrift om endringer i regler om valg av Sameting.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 28. juli 1989 med hjemmel i lov av 12. juni 1987 nr. 56 om Sametinget og andre samiske rettsforhold (sameloven). Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1989-07-28-668</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i regler om valg av Sameting.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1989-07-28-668" id="dokument"><h1>Forskrift om endringer i regler om valg av Sameting.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-07-28-668/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Endringer i regler av 8. juli 1988 nr. 561:</article> <article class="defaultP" margin-top="true">§ 45a (ny) skal lyde:</article> <article class="defaultP" margin-top="true"><i>Opptelling i kommuner med mindre enn femten personer innført i samemanntallet.</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">For kommuner som har færre enn femten samer innført i samemanntallet, gjelder følgende regler ved opptellingen av de avgitte stemmer:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">I valgkretsene Varanger, Tana, Alta/Kvalsund, Nord-Troms, Midt-Troms og Sør-Troms – skal samevalgstyret besørge stemmene fraktet til den kommunen som fastsettes av departementet, for opptelling der. I valgkretsene Nordre Nordland, Midtre Nordland, Sørsameområdet og Sør-Norge skal stemmene sendes til kretssamevalgstyret for opptelling der.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Når stemmegivningen på valgtinget er slutt skal samevalgstyret omgående prøve stemmegivninger avgitt i medhold av §§ 37 og 39, og avgitte forhåndsstemmegivninger, jfr. § 47, som gjelder tilsvarende. Blir en stemmegivning godkjent, skal omslagskonvolutten åpnes og stemmeseddelkonvolutten legges uåpnet sammen med stemmeseddelkonvoluttene for stemmer avgitt på valgtinget. Stemmeseddelkonvoluttene for forhåndsstemmegivningene skal ikke nummereres. Deretter skal samevalgstyret omgående besørge stemmene ekspedert til den instans som ifølge foregående ledd skal foreta opptellingen. Samtlige stemmeseddelkonvolutter skal forsendes uåpnet.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Opptelling i medhold av denne paragraf skal foretas omgående når en har mottatt stemmene fra samtlige kommuner som omfattes av opptellingen. Opptellingen kan ikke ta til før alle stemmer er mottatt. Samtlige stemmeseddelkonvolutter blandes godt sammen før de åpnes. Stemmeseddelkonvolutter og stemmesedler i forhåndsstemmer skal ikke nummereres. For øvrig gjelder bestemmelsene i §§ 42-49 tilsvarende.</article> <article class="defaultP" margin-top="true">§ 50 første punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Kretssamevalgstyret skal uten opphold foreta valgoppgjør for kretsen på grunnlag av de avskrifter og stemmesedler som er tilsendt kretssamevalgstyret fra samevalgstyrene, jfr. § 45a og § 49 annet ledd.</article> <article class="defaultP" margin-top="true">§ 56 første punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">De stemmesedler kretssamevalgstyret har mottatt, jfr. § 45a og § 49 annet ledd, skal oppbevares på et sikkert sted under betryggende forsegling, til valgperioden er slutt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-07-28-668/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse endringene trer i kraft straks.</article></section></main></body></html>