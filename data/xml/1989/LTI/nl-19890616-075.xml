<!DOCTYPE html><html lang="no"><head><title>Lov om endringar i lov av 20. februar 1976 nr. 5 om samtykke til utbygging av næringsverksemd og om rettleiing om stadval (etableringslova).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">LOV-1989-06-16-75</dd><dt class="dokid">DokumentID</dt><dd class="dokid">LTI/lov/1989-06-16-75</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 12</dd><dt class="dateInForce">I kraft fra</dt><dd class="dateInForce">1989-08-05</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-07-05</dd><dt class="titleShort">Korttittel</dt><dd class="titleShort">Endringslov til etableringslova</dd><dt class="title">Tittel</dt><dd class="title">Lov om endringar i lov av 20. februar 1976 nr. 5 om samtykke til utbygging av næringsverksemd og om rettleiing om stadval (etableringslova).</dd><dt class="miscInformation">Annet om dokumentet</dt><dd class="miscInformation">Ot.prp.nr.28 (1988–1989), Innst.O.nr.96 (1988–1989), Besl.O.nr.109 (1988–1989), Besl.L.nr.8 (1988–1989), Besl.O.nr.131 (1988–1989). Odelstingsvedtak 1. og 15. juni 1989. Lagtingsvedtak 6. og 15. juni 1989. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">lov/1989-06-16-75</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov av 20. februar 1976 nr. 5 om samtykke til utbygging av næringsverksemd og om rettleiing om stadval (etableringslova).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1989-06-16-75" id="dokument"><h1>Lov om endringar i lov av 20. februar 1976 nr. 5 om samtykke til utbygging av næringsverksemd og om rettleiing om stadval (etableringslova).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1989-06-16-75/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 20. februar 1976 nr. 5 om samtykke til utbygging av næringsverksemd og om rettleiing av stadval (etableringslova) vert gjort fylgjande endringar:</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Alle som arbeider med planar om utbygging av næringsverksemd, kan få rettleiing om stadval i Distriktenes utbyggingsfond.</article> <article class="defaultP" margin-top="true">§ 5 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Den som i kommunene der § 3 gjeld, nyttar bygning eller lokale til næringsverksemd, må ikkje føre over til eller byggje opp verksemd i annan kommune ved å setja i gang utbyggingstiltak som er nemnde i § 3, utan at Distriktenes utbyggingsfond har gitt rettleiing om val av stad.</article> <article class="defaultP" margin-top="true">§ 6 første linje skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Utbyggingstiltak som nemnt i §§ 2, 3 og 5 blir rekna som igangsett.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når søknad om samtykke etter § 2 eller § 3 er kome inn til rette styresmakt og søkjaren har gitt alle turvande opplysningar, må den styresmakt som skal ta avgjerd gjera dette innan 120 dagar. Dersom avgjerda av særlege grunnar ikkje kan takast innan denne fristen, skal søkjaren få melding om dette. Same frist gjeld for rettleiing om val av stad etter §§ 4 og 5.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Kongen kan gi føresegner om korleis sakshandsaminga etter lova skal vera.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Dersom stadfesting frå rett styresmakt om at det er gitt samtykke til å setja i gang utbyggingstiltaket eller at det er gitt rettleiing om val av stad, ikkje er lagt ved byggjemelding om arbeid som går inn under §§ 2, 3 og 5, jfr. § 6, skal bygningsrådet leggje saka fram for rett styresmakt.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Vil bygningsrådet gjera vedtak i saka før stadfesting ligg føre, skal dei taka atterhald om at tilhøvet til etableringslova blir klårlagt før bygginga tek til, jfr. plan- og bygningslova § 95 nr. 2 tredje leden.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Kongen skal fastsetja kva gjeremål Distriktenes utbyggingsfond skal ha ved gjennomføring av lova.</article> <article class="defaultP" margin-top="true">§ 10 første punktum skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Gjeremål som er lagt til Distriktenes utbyggingsfond, kan Kongen overlata til nærings- og sysselsettingsstyret i fylket.</article> <article class="defaultP" margin-top="true">§ 11 første leden skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Får fylkeskommunen eller fylkesmannen vita om eit planlagt utbyggingstiltak som går inn under § 2 skal det straks sendast melding om det til Distriktenes utbyggingsfond. Ein kommunal styresmakt som får vita om eit tilsvarande utbyggingstiltak skal straks sende melding om det til fylkeskommunen som sender melding om det til distriktenes utbyggingsfond. Det same gjeld når ein kommune har planar om å oreigna fast eigedom og oreigninga fører til at verksemd som går inn under § 2 må flytja eller når stadfest reguleringsplan eller saneringsvedtak byggjer på at verksemda må flytja.</article> <article class="defaultP" margin-top="true">§ 13 skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Teiingsskyldnaden som gjeld i andre høve, fritek ingen for å gi Kongen, departementet, Distriktenes utbyggingsfond, nærings- og sysselsettingsstyre i fylket og fylkeskommunen dei opplysningane som desse meiner dei treng til å greia gjeremåla sine etter denne lova.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1989-06-16-75/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Kongen fastsett kva tid lova tar til å gjelde.</article></section></main></body></html>