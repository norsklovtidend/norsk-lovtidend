<!DOCTYPE html><html lang="no"><head><title>Forskrift for likviditetstilskudd til kystflåten i 1989.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:41</dd><dt class="legacyID">Datokode</dt><dd class="legacyID">FOR-1989-02-24-508</dd><dt class="dokid">DokumentID</dt><dd class="dokid">LTI/forskrift/1989-02-24-508</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 14</dd><dt class="dateInForce">I kraft fra</dt><dd class="dateInForce">1989-02-24</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-08-01</dd><dt class="title">Tittel</dt><dd class="title">Forskrift for likviditetstilskudd til kystflåten i 1989.</dd><dt class="refid">RefID</dt><dd class="refid">forskrift/1989-02-24-508</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for likviditetstilskudd til kystflåten i 1989.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-02-24-508" id="dokument"><h1>Forskrift for likviditetstilskudd til kystflåten i 1989.</h1><article class="legalP" data-absoluteaddress="/ledd/1/" id="ledd-1">I medhold av § 6 b) i avtale av 17. januar 1989 mellom Norges Fiskarlag og Forbruker- og administrasjonsdepartementet om støttetiltak til fiskerinæringen for 1989 har Fiskeridepartementet 24. februar 1989 fastsatt følgende forskrift:</article><article class="legalArticle" data-lovdata-URL="LTI/forskrift/1989-02-24-508/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Av midler stilt til rådighet kan Statens Fiskarbank gi likviditetstilskudd til de deler av kystflåten som har hatt svikt i lønnsomheten pga. utviklingen i torskefiskeriene i 1988 og 1989, og som ikke har kunnet kompensere dette gjennom omlegging til annen drift. Med kystfiskefartøyer menes her fartøyer som har sin vesentligste virksomhet ved kysten og de nære kystbanker.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Tilskudd kan bare gis til fartøyeiere som står på blad B i fiskermanntallet og som driver fiske med fartøy registrert i merkeregisteret for fiskefarkoster. Det kan bare gis tilskudd til helårsdrevne fiskefartøyer.</article></article><article class="legalArticle" data-lovdata-URL="LTI/forskrift/1989-02-24-508/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tilskudd kan gis som et ledd i en samlet gjeldssanering for kystfiskefartøyer som har behov for dette for å komme over på varig lønnsom drift, og der distriktsmessige og andre hensyn gjør det ønskelig å gi slik støtte. Tilskudd skal fortrinnsvis gis når kreditorene er med i denne gjeldssanering og eventuell refinansiering.</article></article><article class="legalArticle" data-lovdata-URL="LTI/forskrift/1989-02-24-508/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskudd kan også gis når søkeren kan dokumentere at han på grunn av manglende likviditet har vansker med å ruste ut til fortsatt fiske og mulighetene til fortsatt drift er tilstede.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Når slik dokumentasjon foreligger kan det ytes tilskudd til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">utrustning til fortsatt fiske, herunder kjøp av redskaper og/eller til omlegging av driften,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">innløsning av kortsiktig gjeld (løsgjeld) som er blitt stående udekket hos utrustningsfirmaer, mekaniske verksteder, redskapsleverandører m.v. som følge av redusert lønnsomhet samt andre forfalne fordringer, herunder forfalne renter.</article></article></li></ul></article></article><article class="legalArticle" data-lovdata-URL="LTI/forskrift/1989-02-24-508/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om tilskudd skrives på et spesielt skjema og sendes Statens Fiskarbank gjennom den lokale fiskerinemnd sammen med nødvendige opplysninger. Med søknaden må følge:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">regnskap eller C-skjema for 1986, 1987 og 1988.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">båt og redskapsskjema og/eller næringsoppgave for 1986 og 1987, eventuelt 1988.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">likningsattest for 1987.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">oversikt over det økonomiske resultat av driften hittil i år dokumentert med gjenpart av oppgjørsskjema C.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">oversikt over eksisterende eiendeler og gjeld.</article></article></li></ul></article></article><article class="legalArticle" data-lovdata-URL="LTI/forskrift/1989-02-24-508/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens Fiskarbank treffer vedtak om tilskudd skal gis. Banken fastsetter også tilskuddets størrelse og står for utbetalingen.</article></article><article class="legalArticle" data-lovdata-URL="LTI/forskrift/1989-02-24-508/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Statens Fiskarbank kan sette en frist for innsending av søknad om tilskudd.</article></article><article class="legalArticle" data-lovdata-URL="LTI/forskrift/1989-02-24-508/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Lov av 28. april 1972 nr. 22 om Statens Fiskarbank og forskrifter gitt i medhold av denne lov gjelder så langt de passer. Søker har klageadgang i medhold av forvaltningsloven. Fiskeridepartementet er klageinstans.</article></article><article class="legalArticle" data-lovdata-URL="LTI/forskrift/1989-02-24-508/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks.</article></article></main></body></html>