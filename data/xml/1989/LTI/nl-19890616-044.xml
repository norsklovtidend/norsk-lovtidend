<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:57</dd><dt class="legacyID">Datokode</dt><dd class="legacyID">LOV-1989-06-16-44</dd><dt class="dokid">DokumentID</dt><dd class="dokid">LTI/lov/1989-06-16-44</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 12</dd><dt class="dateInForce">I kraft fra</dt><dd class="dateInForce">1989-06-16</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-07-05</dd><dt class="titleShort">Korttittel</dt><dd class="titleShort">Lov nr. 44 om endr. i lov av 18. august 1</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.56 (1988–1989), Innst.O.nr.72 (1988–1989), Besl.O.nr.102 (1988–1989), Odels- og Lagtingsvedtak hhv. 29. mai og 6. juni 1989. Fremmet av Finans- og tolldepartementet.</dd><dt class="refid">RefID</dt><dd class="refid">lov/1989-06-16-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1989-06-16-44" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><article class="legalP" data-absoluteaddress="/ledd/1/" id="ledd-1">I lov av 18. august 1911 nr. 8 om skatt av formue og inntekt gjøres følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1989-06-16-44/KAPITTEL_1" data-partID="k1"><h2 data-text-align="center">I</h2><article class="defaultP">§ 42 tredje ledd c fjerde strekpunkt skal lyde:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">ytelser under arbeidsløshet etter § 4-1 b-e</article></article></li></ul></article> <article class="defaultP" margin-top="true">§ 42 nytt tiende ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Fordel vunnet ved fremleie av en del av bolig i prosentlignet boligselskap regnes ikke som inntekt for andelseieren dersom utleieverdien av den fremleide del ikke er høyere enn utleieverdien av den del som eieren benytter som egen bolig. Det samme gjelder ved fremleie av en større del av slik bolig, såfremt fremleieperioden varer mindre enn halve inntektsåret.</article> <article class="defaultP" margin-top="true">Nåværende tiende til tolvte ledd blir nytt ellevte til trettende ledd.</article> <article class="defaultP" margin-top="true">§ 44 første ledd g nr. 1 annet ledd sjette punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Fradraget skal regnes å omfatte også utgifter til tvungne innskudd i vikarkasse som nevnt i h nr. 1, til forsikring som nevnt i annet ledd nr. 2 og premie til frivillig trygd som nevnt i folketrygdloven § 3-18A tredje ledd.</article> <article class="defaultP" margin-top="true">§ 44 annet ledd nr. 3 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Premie til frivillig trygd som nevnt i lov av 17. juni 1966 om folketrygd §§ 3-10 nr. 2, 3-18A tredje ledd og 11-3 nr. 1 a.</article> <article class="defaultP" margin-top="true">§ 51 sjette ledd nytt sjette og syvende punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Til fradrag kommer også ekstrautgifter som skyldes ekstraordinær skade, såsom sopp-, storm- eller vannskade o.l. Fradrag etter foregående punktum er begrenset til den del av utgiftene som overstiger det beløp som er fastsatt i medhold av § 42 b nr. 5 multiplisert med antall andelsleiligheter i selskapet.</article> <article class="defaultP" margin-top="true">§ 51 a fjerde ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Fradraget tilkommer den som var andelseier i den underskuddsperiode det gis fradrag for. Fradrag gis likevel ikke for perioder hvor betalt leie til boligselskapet er kommet til fradrag i skattepliktig inntekt ved fremleie av boligen. Er vilkårene for fradrag oppfylt bare for en del av året, reduseres fradraget forholdsmessig. Har flere vært andelseiere i underskuddsperioden, fordeles fradraget i forhold til den tid den enkelte har vært ansvarlig for husleieinnbetalingen. Etter separasjon eller skilsmisse tilkommer fradraget den av ektefellene som bodde i leiligheten og betalte husleien, selv om den annen ektefelle var andelseier. Det gis ikke fradrag i senere år for underskudd som ikke kommer til fradrag etter dette ledd.</article> <article class="defaultP" margin-top="true">§ 78 nr. 1 første punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">For skattytere som har rett til fradrag etter § 77 nr. 1 og nr. 2, skal det ikke beregnes skatt når den antatte inntekt ved statsskatteligningen ikke overstiger kr. 52.700 for enslige og kr. 82.800 for ektepar.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1989-06-16-44/KAPITTEL_2" data-partID="k2"><h2 data-text-align="center">II</h2><article class="defaultP">§ 16 ellevte ledd første punktum skal lyde:</article><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endret skatt ved endring av ligning senere enn 2 år etter utløpet av inntektsåret, skal i sin helhet henføres til den av ektefellene som endringen gjelder.</article> <article class="defaultP" margin-top="true">§ 39 første ledd e annet punktum skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Det gis heller ikke fradrag for skatt, trygdeavgift til folketrygden, samt tilleggsskatt, tilleggsavgift og renter, som fastsettes ved endring av ligning etter utgangen av inntektsåret.</article> <article class="defaultP" margin-top="true">§ 45 sekstende ledd tredje punktum skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">I den utstrekning skattyteren ikke oppfyller vilkårene for fritakelsen, blir gevinsten å skattlegge ved endring av ligning.</article> <article class="defaultP" margin-top="true">§ 48 niende ledd skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Ved avbrudd av gjennomsnittsligningen blir den del av det virkelig utbytte (årsinntekten) som for de siste fire år sett under ett måtte overstige gjennomsnittsinntekten for det samme tidsrom, særskilt å skattlegge ved endring av ligning. Har den skattepliktige ikke vært gjennomsnittslignet så lenge som fire år, tas ved endringen hensyn til de år hvor gjennomsnittsligning har funnet sted. Endring av ligning foretas bare når det virkelige utbytte overstiger gjennomsnittsinntekten som nevnt med minst kr. 15.000.</article> <article class="defaultP" margin-top="true">§ 53 annet ledd første og annet punktum skal lyde:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Når det ved opphør av en næring er et udekket underskudd som er oppstått i det år da næringen opphører, blir ligningen for det foregående og om nødvendig også for det nest foregående år, å endre, idet det i inntekten for disse år gis fradrag for det udekkede underskudd. Er underskuddet oppstått i året forut for opphørsåret, blir ligningen for det foregående år å endre tilsvarende.</article> <article class="defaultP" margin-top="true">§ 53 femte ledd annet punktum skal lyde:</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Endring av ligningen blir i tilfelle å foreta for de to forutgående år.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1989-06-16-44/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">For øvrig trer endringene under I i kraft straks og gjelder fra og med inntektsåret 1989.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Endringen i § 16 ellevte ledd får virkning for endringsvedtak fattet etter 31. desember 1989.</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">For øvrig trer endringene under II i kraft med virkning fra og med inntektsåret 1990.</article></section></main></body></html>