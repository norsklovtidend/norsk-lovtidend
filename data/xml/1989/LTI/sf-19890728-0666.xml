<!DOCTYPE html><html lang="no"><head><title>Forskrift om regulering av fisket etter hyse nord for 62° n.br. med konvensjonelle redskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1989-07-28-666</dd><dt class="dokid">DokumentID</dt><dd class="dokid">LTI/forskrift/1989-07-28-666</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 15</dd><dt class="dateInForce">I kraft fra</dt><dd class="dateInForce">1989-07-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-06-28-521</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">1989-08-17</dd><dt class="title">Tittel</dt><dd class="title">Forskrift om regulering av fisket etter hyse nord for 62° n.br. med konvensjonelle redskaper.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 28. juli 1989 i medhold av lov av 3. juni 1983 nr 40 om saltvannsfiske m.v. §§ 4 og 5 og lov av 16. juni 1972 nr 57 om deltakelsen i fisket §§ 6 og 8. Fremmet av Fiskeridepartementet.</dd><dt class="refid">RefID</dt><dd class="refid">forskrift/1989-07-28-666</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter hyse nord for 62° n.br. med konvensjonelle redskaper.<ul class="tocSubUl"><li>§ 1. Kvote</li><li>§ 2. Maksimalkvoter</li><li>§ 3. Begrensninger i deltakelsen</li><li>§ 4. Vilkår for deltakelse</li><li>§ 5. Bifangst</li><li>§ 6. Utfyllende bestemmelser</li><li>§ 7. Straffebestemmelser</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1989-07-28-666" id="dokument"><h1>Forskrift om regulering av fisket etter hyse nord for 62° n.br. med konvensjonelle redskaper.</h1><article class="legalArticle" data-lovdata-URL="LTI/forskrift/1989-07-28-666/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kvote</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fartøy som driver fiske med konvensjonelle redskaper kan nord for 62° 11,2' n.br. fiske inntil 25.000 tonn hyse rund vekt i 1989.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Fiskeridirektøren kan stoppe fisket når kvoten beregnes oppfisket.</article></article><article class="legalArticle" data-lovdata-URL="LTI/forskrift/1989-07-28-666/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Maksimalkvoter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Deltakende fartøy kan maksimalt fiske følgende kvoter:<table><tbody><tr><td data-text-align="left" data-vertical-align="top">Fartøy under 9 meter</td><td data-text-align="left" data-vertical-align="top"> 10 tonn rund vekt</td></tr><tr><td data-text-align="left" data-vertical-align="top">Fartøy  9 –  9.99 meter</td><td data-text-align="left" data-vertical-align="top"> 20 tonn rund vekt</td></tr><tr><td data-text-align="left" data-vertical-align="top">Fartøy 10 – 10.99 meter</td><td data-text-align="left" data-vertical-align="top"> 35 tonn rund vekt</td></tr><tr><td data-text-align="left" data-vertical-align="top">Fartøy 11 – 11.99 meter</td><td data-text-align="left" data-vertical-align="top"> 50 tonn rund vekt</td></tr><tr><td data-text-align="left" data-vertical-align="top">Fartøy 12 – 12.99 meter</td><td data-text-align="left" data-vertical-align="top"> 65 tonn rund vekt</td></tr><tr><td data-text-align="left" data-vertical-align="top">Fartøy 13 – 13.99 meter</td><td data-text-align="left" data-vertical-align="top"> 75 tonn rund vekt</td></tr><tr><td data-text-align="left" data-vertical-align="top">Fartøy 14 – 14.99 meter</td><td data-text-align="left" data-vertical-align="top"> 85 tonn rund vekt</td></tr><tr><td data-text-align="left" data-vertical-align="top">Fartøy 15 – 15.99 meter</td><td data-text-align="left" data-vertical-align="top"> 95 tonn rund vekt</td></tr><tr><td data-text-align="left" data-vertical-align="top">Fartøy 16 meter og over</td><td data-text-align="left" data-vertical-align="top">105 tonn rund vekt</td></tr></tbody></table></article></article><article class="legalArticle" data-lovdata-URL="LTI/forskrift/1989-07-28-666/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Begrensninger i deltakelsen</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøy som i 1989 driver eller har drevet fiske med garn og line etter torsk, hyse, sei, kveite, blåkveite, pigghå, håbrand, lange, blålange og brosme i andre lands soner (EF-sonen, færøysk-sone, islandsk-sone og NAFO-området) kan i 1989 ikke delta i direkte fiske etter hyse etter 16. juli 1989.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Fiskeridirektøren kan dispensere fra bestemmelsen i første ledd for fartøyer som har deltatt i fløytlinefisket i 1988 og som andre halvår 1988 har fisket et kvantum hyse på 50 tonn eller mer rund vekt nord for 62° n.br.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Fartøy som deltar i direkte fiske etter hyse etter 16. juli 1989 nord for 62° 11,2' n.br., kan ikke drive fiske med garn og line i andre lands soner etter fiskeslag som er nevnt i første ledd.</article></article><article class="legalArticle" data-lovdata-URL="LTI/forskrift/1989-07-28-666/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for deltakelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøyets høvedsmann må være ført på blad B eller blad A i fiskermanntallet før den 15. juni 1989 og være eier av fartøy som benyttes. Fartøyet må være registrert i merkeregisteret.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Eier høvedsmannen flere fartøy kan han likevel kun ta en kvote.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Fiskeridirektøren kan i tilfelle havari dispensere fra kravet om at høvedsmannen må være eier av fartøyet som benyttes.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Fiskeridirektøren kan også dispensere fra kravet om at høvedsmannen må være eier der vedkommende kan dokumentere tidligere deltakelse i fløytlinefisket med leid fartøy eller har inngått leiekontrakt før 8. mai 1989.</article></article><article class="legalArticle" data-lovdata-URL="LTI/forskrift/1989-07-28-666/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bifangst</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartøy som har fisket opp maksimalkvoten etter § 2 kan ved fiske etter andre fiskeslag ta 10 % bifangst av hyse regnet i rund vekt av hele fangsten i hver landing.</article></article><article class="legalArticle" data-lovdata-URL="LTI/forskrift/1989-07-28-666/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan gi forskrifter om gjennomføring og utfylling av denne forskriften.</article></article><article class="legalArticle" data-lovdata-URL="LTI/forskrift/1989-07-28-666/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsettlig eller uaktsomt brudd på denne forskriften straffes i henhold til § 53 jfr. § 54 i lov av 3. juni 1983 nr. 40 om saltvannsfiske.</article></article><article class="legalArticle" data-lovdata-URL="LTI/forskrift/1989-07-28-666/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskriften trer i kraft straks og gjelder frem til 31. desember 1989.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Samtidig oppheves Fiskeridepartementets forskrift av 28. juni 1989 nr. 521 om regulering av fisket etter hyse nord for 62° n.br. med konvensjonelle redskaper fra og med 17. juli 1989.</article></article></main></body></html>