<!DOCTYPE html><html lang="no"><head><title>Midlertidig forskrift om forhåndstrukne lotterier med skrapelodd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">FOR-1989-06-22-408</dd><dt class="dokid">DokumentID</dt><dd class="dokid">LTI/forskrift/1989-06-22-408</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 13</dd><dt class="dateInForce">I kraft fra</dt><dd class="dateInForce">1989-06-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1939-05-12-3/§17</li></ul></dd><dt class="dateOfPublication">Kunngjort</dt><dd class="dateOfPublication">1989-07-17</dd><dt class="title">Tittel</dt><dd class="title">Midlertidig forskrift om forhåndstrukne lotterier med skrapelodd.</dd><dt class="refid">RefID</dt><dd class="refid">forskrift/1989-06-22-408</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om forhåndstrukne lotterier med skrapelodd.<ul class="tocSubUl"><li>§ 1. Forskriftenes virkeområde</li><li>§ 2. Individuell godkjennelse</li><li>§ 3. Typegodkjennelse</li><li>§ 4. Produksjonslokalene</li><li>§ 5. Tilvirkningsprosess</li><li>§ 6. Krav til loddseddelen</li><li>§ 7. Distribusjon</li><li>§ 8. Reproduksjon av loddseddel</li><li>§ 9. Ugyldighet</li><li>§ 10. Kontroll og revisjon</li><li>§ 11. Lotterisøknad</li><li>§ 12. Omkostninger</li><li>§ 13. Dispensasjon</li><li>§ 14. Forskjellige bestemmelser</li><li>§ 15. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1989-06-22-408" id="dokument"><h1>Midlertidig forskrift om forhåndstrukne lotterier med skrapelodd.</h1><article class="legalP" data-absoluteaddress="/ledd/1/" id="ledd-1">Gitt av Justis- og politidepartementet 22. juni 1989 i medhold av lov om lotterier m.v. av 12. mai 1939 nr. 3 § 17.</article><article class="legalArticle" data-lovdata-URL="LTI/forskrift/1989-06-22-408/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Reglene i denne forskrift gjelder forhåndstrukne lotterier etter lotterilovens § 4 hvor det benyttes loddsedler av typen «skrapelodd»</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Med «skrapelodd» menes i denne forskrift loddsedler hvor spillefeltet er tildekket av en ugjennomsiktlig film eller annet ugjennomsiktlig materiale. Når filmen/materialet skrapes bort fremkommer det umiddelbart om loddet er et vinnerlodd eller ikke.</article></article><article class="legalArticle" data-lovdata-URL="LTI/forskrift/1989-06-22-408/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Individuell godkjennelse</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Politimesteren godkjenner loddsedler i lotterier hvor verdien av høyeste enkeltgevinst ikke overstiger kr. 5.000,-. Loddseddelen vedlegges lotterisøknaden, jfr. § 6.</article></article><article class="legalArticle" data-lovdata-URL="LTI/forskrift/1989-06-22-408/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Typegodkjennelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I lotterier hvor verdien av høyeste enkeltgevinst overstiger kr. 5.000,- skal loddprodusenten sende loddseddelen til Kriminalpolitisentralen for typegodkjennelse, jfr. § 6.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Loddseddelen kan bare typegodkjennes dersom produksjonslokalene er sikkerhetsgodkjent av Kriminalpolitisentralen. Også tilvirkningsprosessen må være godkjent av Kriminalpolitisentralen.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Foretas det endringer i produksjonsmateriell, produksjonslokalenes sikkerhet eller tilvirkningsprosessen etter at typegodkjennelse har funnet sted, skal endringene uten opphold forelegges Kriminalpolitisentralen.</article></article><article class="legalArticle" data-lovdata-URL="LTI/forskrift/1989-06-22-408/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Produksjonslokalene</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Med produksjonslokaler menes i denne forskrift tilvirkningslokaler samt lager- og andre oppbevaringslokaler for lodd, produksjonsutstyr og annet sensitivt materiale.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kriminalpolitisentralen kan til enhver tid foreta kontroller av produksjonslokalene.</article></article><article class="legalArticle" data-lovdata-URL="LTI/forskrift/1989-06-22-408/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilvirkningsprosess</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Loddseddelen kan enten tilvirkes i et lukket eller i et åpent system. Forutsetningen er at tilvirkningen skjer i en flerleddet produksjonsprosess.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kriminalpolitisentralen skal etter nærmere bestemmelse underrettes om tidspunktet for produksjon av loddseddelen slik at tilvirkningsprosessen kan kontrolleres.</article></article><article class="legalArticle" data-lovdata-URL="LTI/forskrift/1989-06-22-408/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til loddseddelen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Loddseddelen må være sikret mot manipulering og forfalskning. Den skal være forsvarlig lukket og ikke med letthet kunne gjennomlyses.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">I lotterier hvor verdien av høyeste enkeltgevinst overstiger kr. 1.000,-, men ikke er høyere enn kr. 5.000,- må loddseddelen i tillegg være uangripelig for transparentgjøring. Loddseddelen eller deler av denne må heller ikke kunne spaltes eller sammenføyes uten synlige spor.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">I lotterier hvor verdien av høyeste enkeltgevinst overstiger kr. 5.000,- må loddseddelen i tillegg til ovennevnte krav være uangripelig for avlesning med ultraviolette eller infrarøde stråler, magnetisk avlesning eller avlesning ved hjelp av andre kjente metoder. Loddseddelen må også være sikret mot reproduksjon. Kvaliteten på dekkmaterialet må være sikkerhetsmessig tilfredsstillende.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Spillefeltet kan bestå av klart definerbare tegn eller symboler. Loddseddelen skal entydig forklare når loddet gir gevinst. Dersom det i spillefeltet benyttes tall, skal disse være bekreftet med bokstaver.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Loddsedlene skal være løpende nummerert. I lotterier som nevnt i tredje ledd skal loddseddelen i tillegg inneholde et tildekket kontrollnummer slik at vinnerlodd kan identifiseres.</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Gevinstplan, arrangørens navn, dato og utsteder av lotteritillatelse, tillatt salgstid, frist for avhenting av gevinst samt øvrige spilleregler må klart fremgå av loddseddelen.</article></article><article class="legalArticle" data-lovdata-URL="LTI/forskrift/1989-06-22-408/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Distribusjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsendelse av lodder mellom produsent og arrangør, og mellom arrangør og kommisjonær, må foregå i betryggende former.</article></article><article class="legalArticle" data-lovdata-URL="LTI/forskrift/1989-06-22-408/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Reproduksjon av loddseddel</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Loddsedler som skades under produksjonen kan reproduseres. Forøvrig tillates ingen reproduksjon.</article></article><article class="legalArticle" data-lovdata-URL="LTI/forskrift/1989-06-22-408/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ugyldighet</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Lodd som er forsøkt forfalsket eller på annen måte manipulert med er ugyldige.</article></article><article class="legalArticle" data-lovdata-URL="LTI/forskrift/1989-06-22-408/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll og revisjon</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Politiet kan foreta stikkprøver for å kontrollere at tillatt loddsalgsgrense ikke overskrides, samt at gevinstene utleveres i henhold til gevinstplanen.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Regnskapene skal revideres og sendes politiet for kontroll, jfr. lotterilovens § 4, tredje ledd, punkt 13. I lotterier hvor brutto omsetning er høyere enn kr. 300.000,- skal regnskapene være revidert av statsautorisert/registrert revisor.</article></article><article class="legalArticle" data-lovdata-URL="LTI/forskrift/1989-06-22-408/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Lotterisøknad</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Lotterisøknad fremmes i ethvert tilfelle etter lotterilovens alminnelige bestemmelser.</article></article><article class="legalArticle" data-lovdata-URL="LTI/forskrift/1989-06-22-408/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Omkostninger</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Loddprodusenten bærer utgiftene med å få loddseddelen typegodkjent, herunder utgiftene til godkjennelse av produksjonslokalene og tilvirkningsprosessen.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Kriminalpolitisentralen kan ved enhver søknad om typegodkjennelse kreve forhåndsbetalt et beløp til dekning av disse utgifter.</article></article><article class="legalArticle" data-lovdata-URL="LTI/forskrift/1989-06-22-408/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">I særlige tilfelle kan Justisdepartementet dispensere fra reglene i denne forskrift.</article></article><article class="legalArticle" data-lovdata-URL="LTI/forskrift/1989-06-22-408/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Forskjellige bestemmelser</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Forøvrig gjelder det som er fastsatt i eller i medhold av lotteriloven.</article></article><article class="legalArticle" data-lovdata-URL="LTI/forskrift/1989-06-22-408/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Denne forskrift trer i kraft straks.</article></article></main></body></html>