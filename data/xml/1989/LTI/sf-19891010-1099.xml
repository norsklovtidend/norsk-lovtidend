<!DOCTYPE html><html lang="no"><head><title>Forskrift om fangstforbud, fredningstid, minstemål m.v. ved fangst av hummer, krabbe, kamtsjatkakrabbe og haneskjell.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:01</dd><dt class="legacyID">Datokode</dt><dd class="legacyID">FOR-1989-10-10-1099</dd><dt class="dokid">DokumentID</dt><dd class="dokid">LTI/forskrift/1989-10-10-1099</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 20</dd><dt class="dateInForce">I kraft fra</dt><dd class="dateInForce">1989-10-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§1</li><li>lov/1983-06-03-40/§4</li></ul></dd><dt class="dateOfPublication">Kunngjort</dt><dd class="dateOfPublication">1989-11-17</dd><dt class="title">Tittel</dt><dd class="title">Forskrift om fangstforbud, fredningstid, minstemål m.v. ved fangst av hummer, krabbe, kamtsjatkakrabbe og haneskjell.</dd><dt class="refid">RefID</dt><dd class="refid">forskrift/1989-10-10-1099</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fangstforbud, fredningstid, minstemål m.v. ved fangst av hummer, krabbe, kamtsjatkakrabbe og haneskjell.<ul class="tocSubUl"><li>Kapittel I. Virkeområde.<ul class="tocSubUl"><li>§ 1. Virkeområde.</li></ul></li><li>Kapittel II. Forbudte fangstmetoder.<ul class="tocSubUl"><li>§ 2. Hummer.</li><li>§ 3. Bruk av teiner.</li><li>§ 4. Bruk av krabbeteiner til fangst av krabbe i hummerfredningstiden.</li><li>§ 5. Lyster og ålesaks.</li></ul></li><li>Kapittel III. Fangstforbud og fredningstid.<ul class="tocSubUl"><li>§ 6. Forbud mot fangst og oppbevaring av kamtsjatkakrabbe.</li><li>§ 7. Haneskjell i Nord-Norge.</li><li>§ 8. Fredningstid for hummer m.v.</li><li>§ 9. Vatning av hummerteiner.</li></ul></li><li>Kapittel IV. Minstemål m.v.<ul class="tocSubUl"><li>§ 10. Minstemål.</li><li>§ 11. Unntak fra minstemålbestemmelsene.</li><li>§ 12. Meldeplikt.</li><li>§ 13. Innblanding under minstemål.</li></ul></li><li>Kapittel V. Fellesbestemmelser.<ul class="tocSubUl"><li>§ 14. Straff og inndragning.</li><li>§ 15. Ikrafttreden.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1989-10-10-1099" id="dokument"><h1>Forskrift om fangstforbud, fredningstid, minstemål m.v. ved fangst av hummer, krabbe, kamtsjatkakrabbe og haneskjell.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 10. oktober 1989 i medhold av §§ 1 og 4 i lov av 3. juni 1983 nr. 40 om saltvannsfiske m.v., bestemt:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-10-10-1099/KAPITTEL_1" data-partID="k1"><h2>Kapittel I. Virkeområde.</h2><article class="legalArticle" data-lovdata-URL="LTI/forskrift/1989-10-10-1099/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder for fangst av hummer, krabbe, kamtsjatkakrabbe og haneskjell.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">For utenlandske fartøy gjelder forskriftene for fiske i Norges økonomiske sone utenfor det norske fastland og i fiskerisonen rundt Jan Mayen. For fiske med norske fartøy gjelder forskriftene i farvann under norsk fiskerijurisdiksjon og utenfor disse farvann med mindre annet er bestemt.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-10-10-1099/KAPITTEL_2" data-partID="k2"><h2>Kapittel II. Forbudte fangstmetoder.</h2><article class="legalArticle" data-lovdata-URL="LTI/forskrift/1989-10-10-1099/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hummer.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det er forbudt å fange hummer på annen måte enn med teiner.</article></article><article class="legalArticle" data-lovdata-URL="LTI/forskrift/1989-10-10-1099/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Bruk av teiner.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det er forbudt å fiske med teiner i nedenfornevnte område i tidsrommet 15. mai – 15. august:</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Innenfor en linje trukket fra Kalhagsfluen til Midtfluen videre til Nordfluen og via nordspissen av Aalnesskjærene til Aatholmfluen og derfra nord for Aatholmane til Djupeflu, herfra sør av Svortingskjærene til sydspissen av Gaasholmen til syd av Ruggjungsfluen og derfra i en linje til Kalhagsfluen. I tillegg kommer en sone på 200 m rundt det ovenfor nevnte området.</article></article><article class="legalArticle" data-lovdata-URL="LTI/forskrift/1989-10-10-1099/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bruk av krabbeteiner til fangst av krabbe i hummerfredningstiden.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Det er forbudt i tidsrommet 1. januar – 1. oktober kl 0800 (hummerfredningstiden) å sette ut teiner eller andre redskaper med eller uten agn til fangst av krabbe i Hvaler kommune, Østfold fylke.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Det er forbudt til samme tid som nevnt i første ledd å sette ut teiner eller andre redskaper med eller uten agn til fangst av krabbe på grunnere vann enn 25 m på kyststrekningen Tønsberg Tønne til Varnes fyr, Lista.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Fiskeridirektoratet kan dispensere fra forbudet i annet ledd for manntallsførte fiskere på blad B.</article></article><article class="legalArticle" data-lovdata-URL="LTI/forskrift/1989-10-10-1099/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Lyster og ålesaks.</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Det er forbudt på kyststrekningen Vest-Agder til grensen mot Sverige å bruke lyster og ålesaks (ålejern) med kunstig lys ved fangst av skalldyr.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1989-10-10-1099/KAPITTEL_3" data-partID="k3"><h2>Kapittel III. Fangstforbud og fredningstid.</h2><article class="legalArticle" data-lovdata-URL="LTI/forskrift/1989-10-10-1099/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot fangst og oppbevaring av kamtsjatkakrabbe.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Det er forbudt å fange eller oppbevare om bord Kamtsjatkakrabbe (Paralithodes Camtschaticus)</article></article><article class="legalArticle" data-lovdata-URL="LTI/forskrift/1989-10-10-1099/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Haneskjell i Nord-Norge.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Det er forbudt å drive høsting av haneskjell (chlamys islandica, også kalt hesteskjell eller sagskjell) til konsum innenfor grunnlinjene i Nordland, Troms og Finnmark fylker.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Fiskeridirektoratet kan for enkelte felter dispensere fra forbudet i første ledd i tidsrommet 1. august – 31. januar.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Dersom Fiskeridirektoratet gir dispensasjon etter annet ledd kan det fastsettes totalkvantum og kvote pr. fartøy.</article></article><article class="legalArticle" data-lovdata-URL="LTI/forskrift/1989-10-10-1099/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fredningstid for hummer m.v.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Det er forbudt å fange hummer eller sette ut teiner med eller uten agn til fangst av hummer i nedenfor nevnte områder og tidsrom:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/3/ledd/1/punkt/1/" id="kapittel-3-paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/3/ledd/1/punkt/1/ledd/1/" id="kapittel-3-paragraf-3-ledd-1-punkt-1-ledd-1">På kyststrekningen svenskegrensen til og med Rogaland fylke i tidsrommet 1. januar – 1. oktober kl 0800.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/3/ledd/1/punkt/2/" id="kapittel-3-paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/3/ledd/1/punkt/2/ledd/1/" id="kapittel-3-paragraf-3-ledd-1-punkt-2-ledd-1">Fra og med Hordaland fylke til en grense trukket fra Rotnes på fastlandet i Storfjorden i Sunnmøre over Kvitnes på Hareide og videre i samme retning rettvisende 303° til havs i tidsrommet 1. juni – 1. oktober kl 0800.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/3/ledd/1/punkt/3/" id="kapittel-3-paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/3/ledd/1/punkt/3/ledd/1/" id="kapittel-3-paragraf-3-ledd-1-punkt-3-ledd-1">I Nord-Trøndelag og Sør-Trøndelag fylker og i den delen av Møre og Romsdal som ligger nord for Griphølen, begrenset av en linje trukket fra fastlandet ved Kvistvik i rettvisende 323° over Stavbrekken og videre østenfor Hillbåren til havs i samme retning i tidsrommet 1. juli – 16. september kl 0800.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/paragraf/3/ledd/1/punkt/4/" id="kapittel-3-paragraf-3-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/3/paragraf/3/ledd/1/punkt/4/ledd/1/" id="kapittel-3-paragraf-3-ledd-1-punkt-4-ledd-1">I Tysfjord kommune i Nordland fylke i tidsrommet 1. mai – 1. oktober kl 0800.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/3/paragraf/3/ledd/1/punkt/5/" id="kapittel-3-paragraf-3-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/3/paragraf/3/ledd/1/punkt/5/ledd/1/" id="kapittel-3-paragraf-3-ledd-1-punkt-5-ledd-1">I de øvrige områder nord for den grense som er trukket opp i litra a) i tidsrommet 15. juli – 1. oktober kl 0800.</article><article class="legalP" data-absoluteaddress="/kapittel/3/paragraf/3/ledd/1/punkt/5/ledd/2/" id="kapittel-3-paragraf-3-ledd-1-punkt-5-ledd-2">Utløper fredningstiden lørdag eller søndag skal første fiskedag utsettes til den første påfølgende hverdag kl 0800.</article><article class="legalP" data-absoluteaddress="/kapittel/3/paragraf/3/ledd/1/punkt/5/ledd/3/" id="kapittel-3-paragraf-3-ledd-1-punkt-5-ledd-3">Det er forbudt å sette eller trekke teiner til fangst av hummer på kyststrekningen Vest-Agder til grensen mot Sverige fra en time etter solnedgang til en time før soloppgang.</article></article></li></ul></article></article><article class="legalArticle" data-lovdata-URL="LTI/forskrift/1989-10-10-1099/§9" data-name="§9" data-partID="§9" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vatning av hummerteiner.</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Uten hinder av forbudet i § 9 kan hummerteiner før fredningstidens utløp settes til «vatning» som anført nedenfor:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/4/ledd/1/punkt/1/" id="kapittel-3-paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/4/ledd/1/punkt/1/ledd/1/" id="kapittel-3-paragraf-4-ledd-1-punkt-1-ledd-1">Teinene må ikke settes i sjøen tidligere enn 8 dager før fredningstidens utløp.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/4/ledd/1/punkt/2/" id="kapittel-3-paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/4/ledd/1/punkt/2/ledd/1/" id="kapittel-3-paragraf-4-ledd-1-punkt-2-ledd-1">Teinene må under vatning være åpne og må ikke forsynes med agn.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/4/ledd/1/punkt/3/" id="kapittel-3-paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/4/ledd/1/punkt/3/ledd/1/" id="kapittel-3-paragraf-4-ledd-1-punkt-3-ledd-1">Teinene må settes ut samlet, fortrinnsvis i fjæren eller på grunt vann. Teinene må ikke settes ut på hummerplass.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/paragraf/4/ledd/1/punkt/4/" id="kapittel-3-paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/3/paragraf/4/ledd/1/punkt/4/ledd/1/" id="kapittel-3-paragraf-4-ledd-1-punkt-4-ledd-1">Teinene kan også henges ut til vatning fra kai eller fra forankret fartøy, men må i tilfelle ikke komme i berøring med bunnen.</article></article></li></ul></article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1989-10-10-1099/KAPITTEL_4" data-partID="k4"><h2>Kapittel IV. Minstemål m.v.</h2><article class="legalArticle" data-lovdata-URL="LTI/forskrift/1989-10-10-1099/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Minstemål.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/1/punkt/1/" id="kapittel-4-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/1/punkt/1/ledd/1/" id="kapittel-4-paragraf-1-punkt-1-ledd-1">Det er forbudt å fange hummer og krabbe mindre enn:<table><tbody><tr><td data-text-align="left" data-vertical-align="top">a) Hummer</td><td data-text-align="left" data-vertical-align="top" /><td data-text-align="left" data-vertical-align="top">22 cm     </td></tr><tr><td data-text-align="left" data-vertical-align="top" /><td data-text-align="left" data-vertical-align="top">(carapax 7,8 cm)</td><td data-text-align="left" data-vertical-align="top" /></tr><tr><td data-text-align="left" data-vertical-align="top">b) Krabbe</td><td data-text-align="left" data-vertical-align="top" /><td data-text-align="left" data-vertical-align="top">13 cm     </td></tr></tbody></table></article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/1/punkt/2/" id="kapittel-4-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/1/punkt/2/ledd/1/" id="kapittel-4-paragraf-1-punkt-2-ledd-1">Uten hinder av forbudet i første ledd er det tillatt å fange krabbe ned til 11 cm på kyststrekningen Rogaland mot grensen til Sverige.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/1/punkt/3/" id="kapittel-4-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/1/punkt/3/ledd/1/" id="kapittel-4-paragraf-1-punkt-3-ledd-1">Det er forbudt å fange haneskjell som er mindre enn 65 mm målt fra skallhengsel til motsatt skallkant i Nordland, Troms og Finnmark fylker.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/paragraf/1/punkt/4/" id="kapittel-4-paragraf-1-punkt-4"><span class="data-originalId">4.</span><article class="legalP" data-absoluteaddress="/kapittel/4/paragraf/1/punkt/4/ledd/1/" id="kapittel-4-paragraf-1-punkt-4-ledd-1">For skalldyr regnes carapaxlengden som avstanden fra bakerste ende av øyehulen til bakerste kant av carapax målt parallelt med midtlinjen. Den totale lengden for hummer er avstanden fra spissen av pannehornet til den bakre kant av midterste svømmelapp. For krabbe gjelder størrelsen skallets største bredde. Fiskeridirektoratet kan dispensere fra minstemålet for krabbe etter annet ledd opptil 13 cm.</article></article></li></ul></article><article class="legalArticle" data-lovdata-URL="LTI/forskrift/1989-10-10-1099/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Unntak fra minstemålbestemmelsene.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Minstemål fastsatt i § 10 første ledd bokstav b) gjelder ikke for krabbe til bruk i egen husholdning.</article></article><article class="legalArticle" data-lovdata-URL="LTI/forskrift/1989-10-10-1099/§12" data-name="§12" data-partID="§12" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Meldeplikt.</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Krabbe på mellom 11 og 13 cm fanget på kyststrekningen Rogaland til grensen mot Sverige skal meldes til Statens Biologiske Stasjon Flødevigen.</article></article><article class="legalArticle" data-lovdata-URL="LTI/forskrift/1989-10-10-1099/§13" data-name="§13" data-partID="§13" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Innblanding under minstemål.</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Ved fiske i Skagerrak, avgrenset mot vest av en rett linje gjennom Lindesnes fyr og Hanstholmen fyr og mot sør av en rett linje gjennom Skagens fyr og Tistlarna fyr, kan landinger av hummer og krabbe inneholde inntil 10% i vekt av skalldyr under minstemål regnet for hver art.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1989-10-10-1099/KAPITTEL_5" data-partID="k5"><h2>Kapittel V. Fellesbestemmelser.</h2><article class="legalArticle" data-lovdata-URL="LTI/forskrift/1989-10-10-1099/§14" data-name="§14" data-partID="§14" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Straff og inndragning.</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Overtredelse av bestemmelsene gitt i eller i medhold av disse forskrifter straffes etter § 53 i lov av 3. juni 1983 nr. 40 om saltvannsfiske m.v. Inndragning kan skje i medhold av samme lovs § 54.</article></article><article class="legalArticle" data-lovdata-URL="LTI/forskrift/1989-10-10-1099/§15" data-name="§15" data-partID="§15" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Denne forskrift trer i kraft straks. Samtidig oppheves Fiskeridepartementets forskrifter av<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/1/" id="kapittel-5-paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/1/ledd/1/" id="kapittel-5-paragraf-2-ledd-1-punkt-1-ledd-1">13. mai 1977 om forbud mot fangst og oppbevaring av kamtsjatkakrabbe (Paralithodes Camtchaticus),</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/2/" id="kapittel-5-paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/2/ledd/1/" id="kapittel-5-paragraf-2-ledd-1-punkt-2-ledd-1">25. juni 1986 nr. 1372 om forbud mot bruk av teiner og andre redskap for fangst av krabbe i hummerfredningstiden, Tønsberg Tønne – Varnes fyr, Lista</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/3/" id="kapittel-5-paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/3/ledd/1/" id="kapittel-5-paragraf-2-ledd-1-punkt-3-ledd-1">5. august 1986 om minstemål for krabbe på kyststrekningen Rogaland fylke – svenskegrensen,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/4/" id="kapittel-5-paragraf-2-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/4/ledd/1/" id="kapittel-5-paragraf-2-ledd-1-punkt-4-ledd-1">27. mai 1987 nr. 409 om fangst av hummer,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/5/" id="kapittel-5-paragraf-2-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/5/ledd/1/" id="kapittel-5-paragraf-2-ledd-1-punkt-5-ledd-1">29. mai 1987 nr. 457 om forbud mot bruk av teiner og andre redskaper til fangst av krabbe i hummerfredningstiden for Hvaler kommune, Østfold fylke,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/6/" id="kapittel-5-paragraf-2-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/6/ledd/1/" id="kapittel-5-paragraf-2-ledd-1-punkt-6-ledd-1">11. august 1987 nr. 715 om dispensasjon fra forbudet mot bruk av teiner og andre redskaper til fangst av krabbe i hummerfredningstiden på kyststrekningen Tønsberg Tønne til Varnes fyr, Lista</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/2/ledd/1/punkt/7/" id="kapittel-5-paragraf-2-ledd-1-punkt-7"><span class="data-originalId">-</span><article class="legalP" data-absoluteaddress="/kapittel/5/paragraf/2/ledd/1/punkt/7/ledd/1/" id="kapittel-5-paragraf-2-ledd-1-punkt-7-ledd-1">19. februar 1988 nr. 202 om forbud mot fangst av haneskjell innenfor grunnlinjen i Nordland, Troms og Finnmark fylker.</article></article></li></ul></article></article></section></main></body></html>