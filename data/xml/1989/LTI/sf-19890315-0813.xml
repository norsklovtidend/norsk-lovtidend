<!DOCTYPE html><html lang="no"><head><title>Forskrift om investeringslån til skogsveier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:34</dd><dt class="legacyID">Datokode</dt><dd class="legacyID">FOR-1989-03-15-813</dd><dt class="dokid">DokumentID</dt><dd class="dokid">LTI/forskrift/1989-03-15-813</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 17</dd><dt class="dateInForce">I kraft fra</dt><dd class="dateInForce">1989-03-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-02-05-2/§2</li><li>forskrift/1983-12-23-1851</li></ul></dd><dt class="dateOfPublication">Kunngjort</dt><dd class="dateOfPublication">1989-09-20</dd><dt class="title">Tittel</dt><dd class="title">Forskrift om investeringslån til skogsveier.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 15. mars 1989 i medhold av vedtektene for Landbrukets utbyggingsfond, jfr. § 2 nr. 2 i lov av 5. februar 1965 nr. 2 om Statens Landbruksbank og kgl.res. av 23. desember 1983 nr. 1851.</dd><dt class="refid">RefID</dt><dd class="refid">forskrift/1989-03-15-813</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om investeringslån til skogsveier.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Generelle betingelser</li><li>§ 4. Nærmere om investeringslånet.</li><li>§ 5. Søknad og søknadsbehandling.</li><li>§ 6. Eierskifte</li><li>§ 7. Tilsyn og kontroll</li><li>§ 8. Overføringer</li><li>§ 9. Utbetaling</li><li>§ 10. Innløsning</li><li>§ 11. Dispensasjon</li><li>§ 12. Klage</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1989-03-15-813" id="dokument"><h1>Forskrift om investeringslån til skogsveier.</h1><article class="legalArticle" data-lovdata-URL="LTI/forskrift/1989-03-15-813/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Investeringslån gis for å stimulere bygging av skogsveier som ledd i arbeidet med å styrke skogbruk som næring, gi økt avvirkning og sysselsetting, sikre råstoff til skogindustrien og muligheter for rasjonell skjøtsel og drift av skogen.</article></article><article class="legalArticle" data-lovdata-URL="LTI/forskrift/1989-03-15-813/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Investeringslån er et rentefritt lån som forvaltes av Statens Landbruksbank.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med fellesanlegg menes et anlegg hvor to eller flere grunneiere eller interessenter går sammen om bygging av en skogsvei.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Begrepet skogsvei er definert i gjeldende «Normaler for skogsveier med byggebeskrivelse», fastsatt av Landbruksdepartementet i april 1980.</article></article><article class="legalArticle" data-lovdata-URL="LTI/forskrift/1989-03-15-813/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle betingelser</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Geografisk begrensning.</article><article class="legalP" data-absoluteaddress="/paragraf/3/punkt/1/ledd/2/" id="paragraf-3-punkt-1-ledd-2">Ordningen gjelder hele landet, men bør begrenses til områder hvor det gjennom avvirkning kan skapes økonomisk grunnlag for nedbetaling av lånet.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Krav til låntager</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Investeringslån kan gis til enkeltpersoner, fellesanlegg, veiforeninger, private selskaper og bygdeallmenninger. I de tilfeller der offentlige skoger deltar i fellesanlegg, kan investeringslån også gis til denne eierkategori på samme betingelser som til enhver tid gjelder for private skoger.</article></article><article class="marginIdArticle" data-partID="a3.3" data-absoluteaddress="/paragraf/3/punkt/3/" id="paragraf-3-punkt-3"><span class="data-marginOriginalId">3.3</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Krav til veianlegget</article><article class="legalP" data-absoluteaddress="/paragraf/3/punkt/3/ledd/2/" id="paragraf-3-punkt-3-ledd-2">Veien må ha en standard som er tilfredsstillende for den aktuelle bruk og skal bygges etter de regler som er gitt i «Normaler for skogsveier med byggebeskrivelse» fastsatt av Landbruksdepartementet i april 1980, for vedkommende veitype. Ved valg av veistandard skal det tas hensyn til naturmiljø og friluftsliv. Veistandarden må avpasses veiplan for det aktuelle transportområde. Om nødvendig må veistandardbehovet ses i sammenheng for et større område enn det som søkerne representerer. Veilinjen skal være stukket i marken og godkjent av skogbrukssjef. Veien skal bygges etter den godkjente veilinje, og anlegget skal føre frem til det punkt som er angitt i søknaden. Mindre avvik fra veilinjen som angitt i «Normalkontrakt for skogsveianlegg» vil kunne godkjennes. Veien skal anlegges med tilstrekkelig mange velteplasser, møteplasser og snuplasser.</article><article class="legalP" data-absoluteaddress="/paragraf/3/punkt/3/ledd/3/" id="paragraf-3-punkt-3-ledd-3">Egnet areal for virkeslevering må sikres. Dyrket mark bør normalt ikke nyttes som velteplass eller leveringsplass for skogsvirke. Grunn til veianlegget må være sikret.</article><article class="legalP" data-absoluteaddress="/paragraf/3/punkt/3/ledd/4/" id="paragraf-3-punkt-3-ledd-4">Hvis det er et større fellesanlegg skal det være dannet en veiforening med et ansvarlig styre. Fordeling av kostnadene for anlegget og det fremtidige vedlikehold skal være ordnet ved skriftlig avtale før investeringslån kan utbetales. Alle veiarbeider skal skje i henhold til gjeldende lover og de forskrifter som gjelder innen veiens dekningsområde.</article></article><article class="marginIdArticle" data-partID="a3.4" data-absoluteaddress="/paragraf/3/punkt/4/" id="paragraf-3-punkt-4"><span class="data-marginOriginalId">3.4</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Planlegging</article><article class="legalP" data-absoluteaddress="/paragraf/3/punkt/4/ledd/2/" id="paragraf-3-punkt-4-ledd-2">Veitrasé og linjeføring skal innpasses i områdets veiplan hvor det under planleggingen er tatt hensyn til friluftsliv og naturmiljø, jfr. skogbruksloven § 1. Samtidig skal veianlegget sikre mulighet for rasjonell drift innen veiens dekningsområde. Veiplan med kostnadsoverslag og beskrivelse av veien skal være utarbeidet eller godkjent av skogoppsynets tjenestemenn eller annen planlegger som fylkesskogsjefen har godkjent. Veiplaner som har betydning for andre etater må forelegges eller utarbeides i samråd med vedkommende etater. Plan for vei som går ut fra offentlig vei og velteplasser som anlegges nær offentlig vei må derfor forelegges veivesenet for godkjenning. Veier som senere kan antas å gå inn i det offentlige veinettet må planlegges i samråd med veivesenet.</article><article class="legalP" data-absoluteaddress="/paragraf/3/punkt/4/ledd/3/" id="paragraf-3-punkt-4-ledd-3">Plan for veier som vil tjene både skogbruks- og jordbruksinteresser må utarbeides i fellesskap mellom lokale skogbruks- og jordbruksmyndigheter.</article><article class="legalP" data-absoluteaddress="/paragraf/3/punkt/4/ledd/4/" id="paragraf-3-punkt-4-ledd-4">Veiplan bør bestå av:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/4/ledd/4/punkt/1/" id="paragraf-3-punkt-4-ledd-4-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/4/ledd/4/punkt/1/ledd/1/" id="paragraf-3-punkt-4-ledd-4-punkt-1-ledd-1">Kart.</article><article class="legalP" data-absoluteaddress="/paragraf/3/punkt/4/ledd/4/punkt/1/ledd/2/" id="paragraf-3-punkt-4-ledd-4-punkt-1-ledd-2">Økonomisk kartverk benyttes hvor dette foreligger. Finnes ikke dette, anvendes andre kart i passende målestokk, flyfoto eller skisse. Kart, foto eller skisse utstyres med navn, veiens beliggenhet etc., jfr. søknadsskjema.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/4/ledd/4/punkt/2/" id="paragraf-3-punkt-4-ledd-4-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/4/ledd/4/punkt/2/ledd/1/" id="paragraf-3-punkt-4-ledd-4-punkt-2-ledd-1">Lengde og tverrprofil.</article><article class="legalP" data-absoluteaddress="/paragraf/3/punkt/4/ledd/4/punkt/2/ledd/2/" id="paragraf-3-punkt-4-ledd-4-punkt-2-ledd-2">Større veianlegg, eller anlegg som medfører betydelige masseforflytninger bør ha utarbeidet profilark med beskrivelse av linjeføring, stigningsforhold, grunnforhold, bredde, etc. Tilstrekkelige referansepunkter for veiens linjeføring skal være avmerket i profilarkene. Ved enkle veianlegg kan profilark erstattes med skisse.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/4/ledd/4/punkt/3/" id="paragraf-3-punkt-4-ledd-4-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/4/ledd/4/punkt/3/ledd/1/" id="paragraf-3-punkt-4-ledd-4-punkt-3-ledd-1">Arbeidsbeskrivelse.</article><article class="legalP" data-absoluteaddress="/paragraf/3/punkt/4/ledd/4/punkt/3/ledd/2/" id="paragraf-3-punkt-4-ledd-4-punkt-3-ledd-2">Det bør utarbeides en skriftlig prosjekteringsplan med byggebeskrivelse, jfr. «Normaler for skogsveier med byggebeskrivelse».</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/ledd/4/punkt/4/" id="paragraf-3-punkt-4-ledd-4-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/4/punkt/4/ledd/1/" id="paragraf-3-punkt-4-ledd-4-punkt-4-ledd-1">Kostnadsoverslag.</article><article class="legalP" data-absoluteaddress="/paragraf/3/punkt/4/ledd/4/punkt/4/ledd/2/" id="paragraf-3-punkt-4-ledd-4-punkt-4-ledd-2">Dette skal omfatte de totale anleggskostnader inklusive utgifter til erverv av grunn. Utgifter til planlegging kan tas med i den grad planleggingen er utført av skogoppsynets tjenestemenn eller annen planlegger som fylkesskogsjefen har godkjent.</article><article class="legalP" data-absoluteaddress="/paragraf/3/punkt/4/ledd/4/punkt/4/ledd/3/" id="paragraf-3-punkt-4-ledd-4-punkt-4-ledd-3">Interessentenes andel i anlegget skal være klarlagt.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/punkt/4/ledd/4/punkt/5/" id="paragraf-3-punkt-4-ledd-4-punkt-5"><span class="data-originalId">5.</span><article class="legalP" data-absoluteaddress="/paragraf/3/punkt/4/ledd/4/punkt/5/ledd/1/" id="paragraf-3-punkt-4-ledd-4-punkt-5-ledd-1">Spesifikasjon for de enkelte eiendommer.</article><article class="legalP" data-absoluteaddress="/paragraf/3/punkt/4/ledd/4/punkt/5/ledd/2/" id="paragraf-3-punkt-4-ledd-4-punkt-5-ledd-2">For hver enkelt eiendom skal de opplysninger og registreringer som er nødvendige for å bedømme berettigelsen av investeringslån fremgå, jfr. «Søknad om statstilskudd til skogsveier».</article></article></li></ul></article></article><article class="marginIdArticle" data-partID="a3.5" data-absoluteaddress="/paragraf/3/punkt/5/" id="paragraf-3-punkt-5"><span class="data-marginOriginalId">3.5</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Andre betingelser.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/5/ledd/1/punkt/1/" id="paragraf-3-punkt-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/5/ledd/1/punkt/1/ledd/1/" id="paragraf-3-punkt-5-ledd-1-punkt-1-ledd-1">Vedlikehold.</article><article class="legalP" data-absoluteaddress="/paragraf/3/punkt/5/ledd/1/punkt/1/ledd/2/" id="paragraf-3-punkt-5-ledd-1-punkt-1-ledd-2">Lånet er betinget av at veien blir vedlikeholdt til den standard den opprinnelig ble bygget. Fylkesskogsjefen kan gi dispensasjon fra denne betingelse dersom vedlikeholdskostnadene ikke står i rimelig forhold til veiens nytteverdi. Hvis det oppstår tvist fordi vedlikeholdet forsømmes avgjøres denne ved skjønn, jfr. veiloven av 21. juni 1963 (§§ 53, 54 og 60).</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/5/ledd/1/punkt/2/" id="paragraf-3-punkt-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/5/ledd/1/punkt/2/ledd/1/" id="paragraf-3-punkt-5-ledd-1-punkt-2-ledd-1">Forbehold om bruk av veien.</article><article class="legalP" data-absoluteaddress="/paragraf/3/punkt/5/ledd/1/punkt/2/ledd/2/" id="paragraf-3-punkt-5-ledd-1-punkt-2-ledd-2">De offentlige landbruksetatene (skogbruksetaten, jordbruksetaten og jordskifteverket) forbeholder seg rett til avgiftsfri bruk av veien for sine funksjonærer under tjenestereiser i tilknytning til de eiendommer veien betjener. Dette gjelder også for funksjonærer i den offentlige miljøvernetat når reisen har tilknytning til behandling av saker etter skogbruksloven, jordloven eller jordskifteloven.</article><article class="legalP" data-absoluteaddress="/paragraf/3/punkt/5/ledd/1/punkt/2/ledd/3/" id="paragraf-3-punkt-5-ledd-1-punkt-2-ledd-3">Det tas videre forbehold om at veien, i nødsituasjoner, skal kunne brukes avgiftsfritt av forsvaret, politi, lensmenn, legetjeneste, veterinærvesen, hjelpekorps, m.v. Eventuelle skader som i denne forbindelse påføres veien skal erstattes ved minnelig avtale eller skjønn. Ved bruk av veien til tungtransport må det imidlertid betales avgift på lik linje med andre brukere. Er det ikke bestemt noen fast avgift, fastsettes denne ved minnelig avtale eller skjønn.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/5/ledd/1/punkt/3/" id="paragraf-3-punkt-5-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/5/ledd/1/punkt/3/ledd/1/" id="paragraf-3-punkt-5-ledd-1-punkt-3-ledd-1">Omdisponering av veigrunn.</article><article class="legalP" data-absoluteaddress="/paragraf/3/punkt/5/ledd/1/punkt/3/ledd/2/" id="paragraf-3-punkt-5-ledd-1-punkt-3-ledd-2">En skogsvei som har mottatt investeringslån kan ikke omdisponeres til andre formål før lånet er tilbakebetalt og fylkesskogsjefens godkjennelse foreligger.</article></article></li></ul></article></article></article><article class="legalArticle" data-lovdata-URL="LTI/forskrift/1989-03-15-813/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Nærmere om investeringslånet.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Investeringslånet er avdragsfritt i 3 år, og avdras deretter over 5 år med like store, halvårlige avdrag.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det kan gis investeringslån med inntil 60 % av godkjent kostnadsoverslag (lånegrunnlaget) for fellesanlegg og inntil 50 % for enkeltanlegg. Departementet kan regulere prosentsatsene i begynnelsen av hvert år.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Skogavgift kan nyttes til betaling av lånet.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Det skal ikke gis investeringslån til anlegg hvor de totale anleggskostnadene – lånegrunnlaget – er lavere enn kr. 50.000.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Det skal ikke gis statstilskudd og investeringslån til samme anlegg. Dette gjelder også for fellesanlegg.</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">Lånebeløpet avrundes til nærmeste hele kr. 1.000,-.</article></article><article class="legalArticle" data-lovdata-URL="LTI/forskrift/1989-03-15-813/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad og søknadsbehandling.</span></h2><article class="marginIdArticle" data-partID="a5.1" data-absoluteaddress="/paragraf/5/punkt/1/" id="paragraf-5-punkt-1"><span class="data-marginOriginalId">5.1</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Søknad</article><article class="legalP" data-absoluteaddress="/paragraf/5/punkt/1/ledd/2/" id="paragraf-5-punkt-1-ledd-2">Søknad om investeringslån skal skrives på vanlig skjema for søknad om statstilskudd til skogsveier. I tillegg skal nyttes spesiell blankett fra Statens Landbruksbank.</article><article class="legalP" data-absoluteaddress="/paragraf/5/punkt/1/ledd/3/" id="paragraf-5-punkt-1-ledd-3">Det skal fremgå av søknaden om veianlegget skal behandles som fellesanlegg eller ikke.</article></article><article class="marginIdArticle" data-partID="a5.2" data-absoluteaddress="/paragraf/5/punkt/2/" id="paragraf-5-punkt-2"><span class="data-marginOriginalId">5.2</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Saksbehandling</article><article class="legalP" data-absoluteaddress="/paragraf/5/punkt/2/ledd/2/" id="paragraf-5-punkt-2-ledd-2">Søknad sendes om landbrukskontoret, skogbruksetaten til fylkeslandbrukskontoret, skogbruksetaten som gir uttalelse om tekniske og økonomiske forhold og lånets størrelse og sender søknaden til Statens Landbruksbank.</article></article><article class="marginIdArticle" data-partID="a5.3" data-absoluteaddress="/paragraf/5/punkt/3/" id="paragraf-5-punkt-3"><span class="data-marginOriginalId">5.3</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Innvilgning</article><article class="legalP" data-absoluteaddress="/paragraf/5/punkt/3/ledd/2/" id="paragraf-5-punkt-3-ledd-2">Statens Landbruksbank innvilger lån og utsteder gjeldsbrev til den enkelte søker eller til fellesanlegget. I fellesanlegg der deltakerene hefter solidarisk for lånet og samtlige skriver under på gjeldsbrevet, kan det innvilges lån på inntil 60 % av godkjent kostnadsoverslag. Dersom kun en deltaker i fellesanlegget søker finansiering i Statens Landbruksbank, kan vedkommende innvilges inntil 60 % av sin andel av kostnadsoverslaget.</article><article class="legalP" data-absoluteaddress="/paragraf/5/punkt/3/ledd/3/" id="paragraf-5-punkt-3-ledd-3">Fellesanlegg hvor deltakerene ikke hefter solidarisk skal regnes som enkeltanlegg og kan innvilges lån på inntil 50 % av kostnadsoverslaget.</article><article class="legalP" data-absoluteaddress="/paragraf/5/punkt/3/ledd/4/" id="paragraf-5-punkt-3-ledd-4">Dersom de endelige anleggskostnader ikke avviker mer enn 10 % fra det opprinnelige lånegrunnlaget skal det opprinnelige lånebeløpet betraktes som det endelige.</article><article class="legalP" data-absoluteaddress="/paragraf/5/punkt/3/ledd/5/" id="paragraf-5-punkt-3-ledd-5">Blir merkostnadene større enn 10 % som nevnt, kan det søkes om tilleggslån. Dersom anleggskostnaden blir mindre enn 90 % av det opprinnelige kostnadsoverslag, skal hele det overskytende beløp inklusive renter av denne del tilbakeføres til Statens Landbruksbank.</article><article class="legalP" data-absoluteaddress="/paragraf/5/punkt/3/ledd/6/" id="paragraf-5-punkt-3-ledd-6">Søknad om tilleggslån skal vurderes av de samme instanser som ved ordinær søknad.</article></article></article><article class="legalArticle" data-lovdata-URL="LTI/forskrift/1989-03-15-813/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eierskifte</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Den enkelte låntager og interessent plikter ved overdragelse av eiendommen å gjøre den nye eier oppmerksom på lånet og de betingelser som knytter seg til dette. Det skal gis melding til Statens Landbruksbank, som kan overføre investeringslånet til den nye eier.</article></article><article class="legalArticle" data-lovdata-URL="LTI/forskrift/1989-03-15-813/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og kontroll</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fylkesskogsjefen, eller den han gir fullmakt, skal kontrollere at arbeidet er i samsvar med den godkjente plan og bestemmelser gitt i denne forskrift før det utstedes ferdigattest.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Departementet fører kontroll med at låneordningen blir praktisert i samsvar med forskriftene.</article></article><article class="legalArticle" data-lovdata-URL="LTI/forskrift/1989-03-15-813/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overføringer</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Landbrukskontoret, skogbruksetaten har ansvaret for at gjeldsbrevet i underskrevet stand blir sendt Statens Landbruksbank sammen med anmodning om overføring av lånebeløpet til den ønskede, lokale bank.</article></article><article class="legalArticle" data-lovdata-URL="LTI/forskrift/1989-03-15-813/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Lånet disponeres av landbrukskontoret, skogbruksetaten, etter anvisning fra fylkeslandbrukskontoret, skogbruksetaten. Det kan foretas en delvis disponering av lånebeløpet med inntil 75 % av innvilget investeringslån når tilsvarende del av arbeidet er utført.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Renter som påløper lånebeløpet, så lenge det står på sperret konto i lokal bank, skal godskrives låntaker.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Veier som innvilges investeringslån og som er planlagt av skogbruksetaten, eller hvor planleggingen indirekte er betalt over skogbruksetatens budsjett, skal gebyrlegges etter de samme retningslinjer og satser som gjelder for veianlegg som mottar tilskudd. Gebyret skal trekkes av lånebeløpet, og innbetaling skal skje samtidig med første utbetaling av lån fra lokal bank.</article></article><article class="legalArticle" data-lovdata-URL="LTI/forskrift/1989-03-15-813/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innløsning</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Investeringslånet kan kreves innløst, helt eller delvis, dersom det oppstår forhold som er i strid med forutsetningene i denne forskrift.</article></article><article class="legalArticle" data-lovdata-URL="LTI/forskrift/1989-03-15-813/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Landbruksdepartementet kan dispensere fra bestemmelsene i denne forskrift når særlige grunner tilsier det. Dispensasjon kan ikke gå utover formålet med låneordningen og heller ikke det som er fastsatt ved stortingsvedtak eller er krevd i lov eller særskilte forskrifter.</article></article><article class="legalArticle" data-lovdata-URL="LTI/forskrift/1989-03-15-813/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klage</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Vedtak som er truffet i medhold av denne forskrift kan påklages til Landbruksdepartementet, jfr. lov av 10. februar 1967 om behandlingsmåten i forvaltningssaker (forvaltningsloven) kap. VI.</article></article><article class="legalArticle" data-lovdata-URL="LTI/forskrift/1989-03-15-813/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft straks. Samtidig oppheves forskrift om investeringslån til skogsbilveier, fastsatt av Landbruksdepartementet 15. januar 1987 nr. 16.</article></article></main></body></html>