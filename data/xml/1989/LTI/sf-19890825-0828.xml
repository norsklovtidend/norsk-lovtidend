<!DOCTYPE html><html lang="no"><head><title>Forskrift om smittsomme sjukdommer og avlsfremmende tiltak på bier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-1989-08-25-828</dd><dt class="dokid">DokumentID</dt><dd class="dokid">LTI/forskrift/1989-08-25-828</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 17</dd><dt class="dateInForce">I kraft fra</dt><dd class="dateInForce">1989-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1938-06-03-3</li></ul></dd><dt class="dateOfPublication">Kunngjort</dt><dd class="dateOfPublication">1989-09-20</dd><dt class="title">Tittel</dt><dd class="title">Forskrift om smittsomme sjukdommer og avlsfremmende tiltak på bier.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 25. august 1989 med hjemmel i lov om smittsomme sjukdommer på bier av 3. juni 1938 nr. 3 med tilleggslov av 19. juni 1947. Fremmet av Landbruksdepartementet.</dd><dt class="refid">RefID</dt><dd class="refid">forskrift/1989-08-25-828</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om smittsomme sjukdommer og avlsfremmende tiltak på bier.<ul class="tocSubUl"><li>Kap. I. Virkeområde<ul class="tocSubUl"><li>§ 1.</li></ul></li><li>Kap. II. Importforbud<ul class="tocSubUl"><li>§ 2.</li></ul></li><li>Kap. III. Behandling av bivoks<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li></ul></li><li>Kap. IV. Tiltak for å stanse angrep og hindre spredning av smittsomme sjukdommer<ul class="tocSubUl"><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li><li>Kap. V. Tiltak for å sikre kontrollert paring av bidronninger<ul class="tocSubUl"><li>§ 14.</li><li>§ 15.</li><li>§ 16.</li></ul></li><li>Kap. VI. Dispensasjon og straffeansvar<ul class="tocSubUl"><li>§ 17.</li><li>§ 18.</li></ul></li><li>Kap. VII. Ikrafttreden<ul class="tocSubUl"><li>§ 19.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1989-08-25-828" id="dokument"><h1>Forskrift om smittsomme sjukdommer og avlsfremmende tiltak på bier.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-08-25-828/KAPITTEL_1" data-partID="k1"><h2>Kap. I. Virkeområde</h2><article class="legalArticle" data-lovdata-URL="LTI/forskrift/1989-08-25-828/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift retter seg mot birøkt og omfatter bier og sæd og egg fra disse samt brukt bimateriell og bivoks til bruk i bikuber (blokkvoks, byggevoks og utbygde tavler).</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-08-25-828/KAPITTEL_2" data-partID="k2"><h2>Kap. II. Importforbud</h2><article class="legalArticle" data-lovdata-URL="LTI/forskrift/1989-08-25-828/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det er forbudt å innføre fra utlandet levende bier og sæd og egg fra disse, brukt bimateriell og bivoks (blokkvoks, byggevoks, utbygde tavler o.l.) til bruk i bikuber, uten tillatelse fra Landbruksdepartementet eller den det bemyndiger. Ved ulovlig import kan en kreve at bigården blir tilintetgjort for eierens egen regning. Det er forbudt å drive vandrebirøkt over riksgrensene mot Sverige og Finland.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1989-08-25-828/KAPITTEL_3" data-partID="k3"><h2>Kap. III. Behandling av bivoks</h2><article class="legalArticle" data-lovdata-URL="LTI/forskrift/1989-08-25-828/§3" data-name="§3" data-partID="§3" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Utbygde tavler, skrellevoks og blokkvoks på lager eller under transport fra birøkteren til vokspresseriet skal oppbevares slik at det ikke kan komme i kontakt med levende bier eller nytt bimateriell.</article></article><article class="legalArticle" data-lovdata-URL="LTI/forskrift/1989-08-25-828/§4" data-name="§4" data-partID="§4" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Pressing av voks til bruk i bikuber kan bare utføres av de som har tillatelse fra Bisjukdomsnemnda (Bipestnemnda). Bisjukdomsnemnda eller den de bemyndiger kan føre kontroll med arbeidet med pressing av voks til bruk i bikuber.</article></article><article class="legalArticle" data-lovdata-URL="LTI/forskrift/1989-08-25-828/§5" data-name="§5" data-partID="§5" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">All voks som skal presses til bruk i bikuber skal først autoklaveres. Det vil si at voksen skal oppvarmes i hermetisk dampkoker til minimum 120°C i 30 minutter.</article></article><article class="legalArticle" data-lovdata-URL="LTI/forskrift/1989-08-25-828/§6" data-name="§6" data-partID="§6" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Hvert vokspresseri skal føre bok over alt voks som det tar imot pressing med oppgaver over enkeltleverandør og kilotall.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Emballasjen med ferdigpresset voks som leveres ut fra presseriet skal merkes med navn og adresse til presseriet.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1989-08-25-828/KAPITTEL_4" data-partID="k4"><h2>Kap. IV. Tiltak for å stanse angrep og hindre spredning av smittsomme sjukdommer</h2><article class="legalArticle" data-lovdata-URL="LTI/forskrift/1989-08-25-828/§7" data-name="§7" data-partID="§7" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Dette kap. gjelder for lukket yngelråte (Bacillus larvae), åpen yngelråte (Streptococcus pluton), kalkyngel (Ascosphaera apis), steinyngel (Aspergillus flavus), nosemasjuke (Nosema apis), trakémidd (Acarapis woodi) og yngelmidd (Varroa jacobsoni).</article></article><article class="legalArticle" data-lovdata-URL="LTI/forskrift/1989-08-25-828/§8" data-name="§8" data-partID="§8" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Alle som har bikuber har plikt til etter nærmere regler å oppgi hvor kubene til en hver tid befinner seg samt synlig merke minst en av kubene i hver bigård med navn og adresse eller tildelt registreringsnummer. Oppgaveplikten og merkingen gjelder ved dette stasjonær birøkt, vandring og kjøp og salg.</article></article><article class="legalArticle" data-lovdata-URL="LTI/forskrift/1989-08-25-828/§9" data-name="§9" data-partID="§9" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Ved all varig og midlertidig flytting av bier, brukt bimateriell og utbygde vokstavler skal det foreligge en sunnhetsattest utferdiget i henhold til § 10.</article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Med flytting menes alt kjøp og salg, all vandring for poliniering og/eller utnytting av trekk samt flytting mellom utebigårder som ligger mer enn 50 km fra hverandre. Bipesttilsynsmannen i fylket kan kreve sunnhetsattest ved flytting mellom utebigårder som ligger nærmere enn 50 km fra hverandre. Flytting må ikke komme i konflikt med parestasjoner, reinavlsområder eller smittede områder. Sunnhetsattesten skal festes lett synlig til en av kubene og stå der i minst 2 måneder etter flytting.</article></article><article class="legalArticle" data-lovdata-URL="LTI/forskrift/1989-08-25-828/§10" data-name="§10" data-partID="§10" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Sunnhetsattest skrives ut av Bisjukdomsnemnda (Bipestnemnda) v/tilsynsmannen i det fylket hvor bigården er stasjonær.</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Sunnhetsattest skrives ut med bakgrunn i de regler Bisjukdomsnemnda (bipestnemnda) fastsetter.</article></article><article class="legalArticle" data-lovdata-URL="LTI/forskrift/1989-08-25-828/§11" data-name="§11" data-partID="§11" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Etter nærmere regler kan bikuber for innfanging av svermer settes ut.</article></article><article class="legalArticle" data-lovdata-URL="LTI/forskrift/1989-08-25-828/§12" data-name="§12" data-partID="§12" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Det er forbudt å fôre bier med importert honning eller honning fra fremmed bigård.</article></article><article class="legalArticle" data-lovdata-URL="LTI/forskrift/1989-08-25-828/§13" data-name="§13" data-partID="§13" data-absoluteaddress="/kapittel/4/paragraf/7/" id="kapittel-4-paragraf-7"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/4/paragraf/7/ledd/1/" id="kapittel-4-paragraf-7-ledd-1">Er det påvist sjukdom i en bigård kan Bisjukdomsnemnda (Bipestnemnda) eller den nemnda bemyndiger gi pålegg om tiltak for å bekjempe sjukdommen og hindre smitte. Bigårdene i et nærmere bestemt område rundt kan gis pålegg på samme måte som den bigården der smitte er påvist. En kan også legge restriksjoner på visse områder dersom det er påvist sjukdom i Sverige nær grensen til Norge.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1989-08-25-828/KAPITTEL_5" data-partID="k5"><h2>Kap. V. Tiltak for å sikre kontrollert paring av bidronninger</h2><article class="legalArticle" data-lovdata-URL="LTI/forskrift/1989-08-25-828/§14" data-name="§14" data-partID="§14" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">En parestasjon er et sted for kontrollert naturlig paring av bidronninger. Parestasjonene skal fortrinnsvis legges til bifrie områder. Der dette ikke er mulig, kan alle birøktere innenfor området pålegges å holde dronninger av bestemt avlsmateriale. Der det opprettes parestasjoner i bifrie områder kan det gis adgang til å forby oppstarting av birøkt innenfor området.</article><article class="legalP" data-absoluteaddress="/kapittel/5/paragraf/1/ledd/2/" id="kapittel-5-paragraf-1-ledd-2">De som benytter parestasjonen kan pålegges å levere gratis dronninger til de birøktere som har sin stasjonære bigård i området til ny rase er etablert hos vedkommende birøkter. Opprettelser av parestasjoner skal godkjennes av Landbruksdepartementet eller den det bemyndiger.</article></article><article class="legalArticle" data-lovdata-URL="LTI/forskrift/1989-08-25-828/§15" data-name="§15" data-partID="§15" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Et reinavlsområde er et nærmere geografisk naturlig avgrenset område hvor birøkterne er blitt enige om å drive avlsarbeide med bare en bestemt rase eller annen godkjent populasjon av bier som egner seg for videre avl. Landbruksdepartementet eller den det bemyndiger kan godkjenne et slikt reinavlsområde når dronninger av andre raser er skiftet ut og det foreligger erklæring om at en viss del av kubetallet i området vil bli underkastet en årlig kontroll som grunnlag for et kontinuerlig avlsutvalg etter en oppsatt plan.</article></article><article class="legalArticle" data-lovdata-URL="LTI/forskrift/1989-08-25-828/§16" data-name="§16" data-partID="§16" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Vandring ut og inn av områder rundt parestasjoner og reinavlsområder må ikke skje uten tillatelse fra Bisjukdomsnemnda (Bipestnemnda). Dispensasjon forutsetter at det ikke er fare for skade på pågående avlsarbeide.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1989-08-25-828/KAPITTEL_6" data-partID="k6"><h2>Kap. VI. Dispensasjon og straffeansvar</h2><article class="legalArticle" data-lovdata-URL="LTI/forskrift/1989-08-25-828/§17" data-name="§17" data-partID="§17" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Dispensasjon fra disse forskrifter kan gis av Landbruksdepartementet eller den det bemyndiger.</article></article><article class="legalArticle" data-lovdata-URL="LTI/forskrift/1989-08-25-828/§18" data-name="§18" data-partID="§18" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Brudd på denne forskrift medfører straffeansvar.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1989-08-25-828/KAPITTEL_7" data-partID="k7"><h2>Kap. VII. Ikrafttreden</h2><article class="legalArticle" data-lovdata-URL="LTI/forskrift/1989-08-25-828/§19" data-name="§19" data-partID="§19" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Denne forskrift trer i kraft 1. september 1989. Samtidig oppheves følgende tidligere forskrifter: Sjukdommer som går inn under lov av 3. juni 1938, kgl.res. av 24. februar 1939 og 25. januar 1985 nr. 159. Forskrifter om regulering av vandrebirøkt, kgl.res. av 23. april 1954, forskrifter for sikring av reinparing av bidronninger og annen almessig virksomhet i birøkten, kgl.res. av 25. juni 1948. Innførselsforbud for bier m.v., kgl.res. av 10. mars 1939, regler for rensing, smelting og pressing av bivoks, kgl.res. av 10. mars 1939.</article></article></section></main></body></html>