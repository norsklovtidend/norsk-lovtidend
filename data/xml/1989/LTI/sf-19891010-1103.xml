<!DOCTYPE html><html lang="no"><head><title>Forskrift om maskevidde, bifangst og minstemål m.v. i trålfiske etter reker og sjøkreps.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:41</dd><dt class="legacyID">Datokode</dt><dd class="legacyID">FOR-1989-10-10-1103</dd><dt class="dokid">DokumentID</dt><dd class="dokid">LTI/forskrift/1989-10-10-1103</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 20</dd><dt class="dateInForce">I kraft fra</dt><dd class="dateInForce">1989-10-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-09-06-1433</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§1</li><li>lov/1983-06-03-40/§2</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§11</li><li>lov/1976-12-17-91/§15</li><li>forskrift/1977-05-13-2</li></ul></dd><dt class="dateOfPublication">Kunngjort</dt><dd class="dateOfPublication">1989-11-17</dd><dt class="title">Tittel</dt><dd class="title">Forskrift om maskevidde, bifangst og minstemål m.v. i trålfiske etter reker og sjøkreps.</dd><dt class="refid">RefID</dt><dd class="refid">forskrift/1989-10-10-1103</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om maskevidde, bifangst og minstemål m.v. i trålfiske etter reker og sjøkreps.<ul class="tocSubUl"><li>Kapittel I. Virkeområde.<ul class="tocSubUl"><li>§ 1. Virkeområde.</li></ul></li><li>Kapittel II. Maskevidde m.v.<ul class="tocSubUl"><li>§ 2. Trålfiske etter reker og sjøkreps utenom Skagerrak.</li><li>§ 3. Trålfiske etter reker og sjøkreps i Skagerrak.</li><li>§ 4. Redskap som ikke er i bruk.</li><li>§ 5. Måling av maskevidde.</li><li>§ 6. Seleksjon.</li><li>§ 7. Slitematte.</li><li>§ 8. Beskyttelsesnett, forsterkningsnett, stengenett og andre nett.</li></ul></li><li>Kapittel III. Begrensninger i bruk av reketrål m.v.<ul class="tocSubUl"><li>§ 9. Dybdegrenser.</li><li>§ 10. Definisjon av bobbinslenke.</li><li>§ 11. Forbud mot bruk av bobbinslenke.</li></ul></li><li>Kapittel IV. Bifangst.<ul class="tocSubUl"><li>§ 12. Bifangst ved fiske utenom Skagerrak.</li><li>§ 13. Bifangst ved fiske i Skagerrak.</li></ul></li><li>Kapittel V. Minstemål og utkast m.v.<ul class="tocSubUl"><li>§ 14. Minstemål.</li><li>§ 15. Unntak fra minstemålsbestemmelsene.</li><li>§ 16. Innblanding under minstemål.</li><li>§ 17. Forbud mot utkast.</li></ul></li><li>Kapittel VI. Fellesbestemmelser.<ul class="tocSubUl"><li>§ 18. Straff og inndragning.</li><li>§ 19. Ikrafttreden.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1989-10-10-1103" id="dokument"><h1>Forskrift om maskevidde, bifangst og minstemål m.v. i trålfiske etter reker og sjøkreps.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 10. oktober 1989 i medhold av §§ 1, 2, 4, 5 og 11 i lov av 3. juni 1983 nr. 40 om saltvannsfiske m.v., lov av 17. desember 1976 nr. 91 om Norges økonomiske sone og § 15 i kgl.res. av 13. mai 1977 om utlendingers fiske og fangst i Norges økonomiske sone, bestemt:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-10-10-1103/KAPITTEL_1" data-partID="k1"><h2>Kapittel I. Virkeområde.</h2><article class="legalArticle" data-lovdata-URL="LTI/forskrift/1989-10-10-1103/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder for trålfiske etter reker og sjøkreps (bokstavhummer).</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">For fiske med norske fartøy gjelder forskriften i farvann under norsk fiskerijurisdiksjon og utenfor disse farvann med mindre annet er bestemt. For utenlandske fartøy gjelder forskriften for fiske i Norges økonomiske sone utenfor det norske fastland og i fiskerisonen rundt Jan Mayen.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Denne forskrift gjelder ikke i området som omfattes av konvensjonen om fisket i det nordvestlige Atlanterhav NAFO-konvensjonen), nord for 35°N vest for 42°V og nord for 59°N vest for 44°V.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-10-10-1103/KAPITTEL_2" data-partID="k2"><h2>Kapittel II. Maskevidde m.v.</h2><article class="legalArticle" data-lovdata-URL="LTI/forskrift/1989-10-10-1103/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Trålfiske etter reker og sjøkreps utenom Skagerrak.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det er forbudt å bruke trål dersom det i noen del av redskapet er mindre maskevidde enn fastsatt nedenfor:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/1/ledd/1/punkt/1/" id="kapittel-2-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/1/ledd/1/punkt/1/ledd/1/" id="kapittel-2-paragraf-1-ledd-1-punkt-1-ledd-1">Nord for 64° N utenom fiskerisonen ved Jan Mayen og sør for 64° N og vest for en rett linje gjennom Lindesnes fyr og Hanstholmen fyr: 35 mm.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/1/ledd/1/punkt/2/" id="kapittel-2-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/1/ledd/1/punkt/2/ledd/1/" id="kapittel-2-paragraf-1-ledd-1-punkt-2-ledd-1">I fiskerisonen ved Jan Mayen: 40 mm.</article></article></li></ul></article></article><article class="legalArticle" data-lovdata-URL="LTI/forskrift/1989-10-10-1103/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Trålfiske etter reker og sjøkreps i Skagerrak.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det er forbudt å bruke trål dersom det i noen del av redskapet er mindre maskevidde enn fastsatt nedenfor:</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">I Skagerrak, avgrenset mot vest av en rett linje gjennom Lindesnes fyr og Hanstholmen fyr og mot sør av en rett linje gjennom Skagen fyr og Tistlarna fyr:<ul class="defaultList"><li><article class="listArticle" data-absoluteaddress="/kapittel/2/paragraf/2/ledd/2/punkt/1/" id="kapittel-2-paragraf-2-ledd-2-punkt-1"><article class="legalP" data-absoluteaddress="/kapittel/2/paragraf/2/ledd/2/punkt/1/ledd/1/" id="kapittel-2-paragraf-2-ledd-2-punkt-1-ledd-1">Reker:     35 mm</article></article></li><li><article class="listArticle" data-absoluteaddress="/kapittel/2/paragraf/2/ledd/2/punkt/2/" id="kapittel-2-paragraf-2-ledd-2-punkt-2"><article class="legalP" data-absoluteaddress="/kapittel/2/paragraf/2/ledd/2/punkt/2/ledd/1/" id="kapittel-2-paragraf-2-ledd-2-punkt-2-ledd-1">Sjøkreps:   70 mm</article></article></li></ul></article></article><article class="legalArticle" data-lovdata-URL="LTI/forskrift/1989-10-10-1103/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Redskap som ikke er i bruk.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Det er forbudt å ha på dekk redskap eller deler av redskap som ikke oppfyller kravene til minste maskevidde og til innretninger på redskap for det fiske fartøyet driver, jfr. §§ 2, 3 og 6, 7 og 8.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Uten hinder av forbudet i første ledd kan redskap nevnt i første ledd, deler av slik redskap og innretninger på slik redskap has på dekk når de ikke lettvint kan tas i bruk. Fiskepose og forlengelse skal være fradelt resten av trålen og bortstuet, tildekket med presenning og surret.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Ved bruk av reketrål, jfr. § 2, skal snurrevad og andre typer trål være bortstuet og tildekket med presenning og surret.</article><article class="legalP" data-absoluteaddress="/kapittel/2/paragraf/3/ledd/4/" id="kapittel-2-paragraf-3-ledd-4">I området beskrevet i § 3 (Skagerrak), skal andre typer redskap enn det som nyttes i det fisket fartøyet driver, være bortstuet på dekk på en slik måte at de ikke lettvint kan tas i bruk.</article></article><article class="legalArticle" data-lovdata-URL="LTI/forskrift/1989-10-10-1103/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Måling av maskevidde.</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Maskevidden måles ved at et flatt mål som er 2 mm tykt og som har den bredde som er fastsatt i §§ 2 og 3 lett skal kunne føres gjennom masken med et trykk som tilsvarer 5 kg når masken er strukket diagonalt i notens lengderetning i våt tilstand.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Maskevidden til en not skal normalt fastsettes som gjennomsnittet av en eller flere serier på 20 masker etter hverandre i notens lengderetning, eller dersom fiskeposen har mindre enn 20 masker, en serie med det maksimale antall masker. De målte maskene bør være minst 10 masker fra leisene og minst 0,5 meter fra cod-lina. Masker som er ujevne på grunn av reparasjoner o.l. skal ikke regnes med ved fastsettingen av gjennomsnittet.</article></article><article class="legalArticle" data-lovdata-URL="LTI/forskrift/1989-10-10-1103/§6" data-name="§6" data-partID="§6" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Seleksjon.</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Det er forbudt å bruke innretninger eller ha en oppbygging av trål som snører sammen maskene eller på annen måte reduserer seleksjonen i redskapet.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Uten hinder av forbudet i denne paragraf er det tillatt å bruke de innretninger som framgår av §§ 7 og 8.</article></article><article class="legalArticle" data-lovdata-URL="LTI/forskrift/1989-10-10-1103/§7" data-name="§7" data-partID="§7" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Slitematte.</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Det er forbudt å feste seilduk, nett eller annet materiale (slitematter) til undersiden av fiskeposen.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Uten hinder av forbudet i første ledd er det likevel tillatt å bruke slitematter når de er festet bare i forkant og langs siden.</article></article><article class="legalArticle" data-lovdata-URL="LTI/forskrift/1989-10-10-1103/§8" data-name="§8" data-partID="§8" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Beskyttelsesnett, forsterkningsnett, stengenett og andre nett.</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Det er forbudt å bruke beskyttelsesnett, forsterkningsnett og stengenett i trål i områdene beskrevet i § 2.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Uten hinder av forbudet i første ledd kan det i disse områdene brukes et stengenett festet på innsiden av redskapet. Maskevidden i stengenettet må ikke være mindre enn maskevidden i fiskeposen. Stengenettet skal være festet maske for maske tvers over øverste halvdel av redskapet, og avstanden fra festet for stengenettet til bakerste ende av fiskeposen skal minst være 3 ganger lengden av stengenettet og slik at ingen deler av stengenettet er nærmere enn 8 meter fra enden av fiskeposen.</article><article class="legalP" data-absoluteaddress="/kapittel/2/paragraf/7/ledd/3/" id="kapittel-2-paragraf-7-ledd-3">Det er forbudt å bruke dobbel pose i trålen i områdene beskrevet i §§ 2 og 3. Det er likevel tillatt å bruke et forsterkningsnett (løft) utenpå trålposen når maskevidden i dette forsterkningsnettet ikke er mindre enn 120 mm.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1989-10-10-1103/KAPITTEL_3" data-partID="k3"><h2>Kapittel III. Begrensninger i bruk av reketrål m.v.</h2><article class="legalArticle" data-lovdata-URL="LTI/forskrift/1989-10-10-1103/§9" data-name="§9" data-partID="§9" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dybdegrenser.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Innenfor grunnlinjene er det på følgende kyststrekninger forbudt å bruke reketrål på grunnere vann enn angitt nedenfor:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">Svenskegrensen – Jærens rev: 60 m.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">Jærens rev til og med Nord-Trøndelag fylke: 100 m.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/1/ledd/1/punkt/3/" id="kapittel-3-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/1/ledd/1/punkt/3/ledd/1/" id="kapittel-3-paragraf-1-ledd-1-punkt-3-ledd-1">Nordland fylke: 170 m.</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/3/paragraf/1/ledd/1/punkt/4/" id="kapittel-3-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/3/paragraf/1/ledd/1/punkt/4/ledd/1/" id="kapittel-3-paragraf-1-ledd-1-punkt-4-ledd-1">Troms fylke: I tiden fra og med 1. oktober til utgangen av februar: 225 m. I den øvrige del av året: 200 m.</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/3/paragraf/1/ledd/1/punkt/5/" id="kapittel-3-paragraf-1-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/3/paragraf/1/ledd/1/punkt/5/ledd/1/" id="kapittel-3-paragraf-1-ledd-1-punkt-5-ledd-1">Finnmark fylke: 200 m.</article></article></li></ul></article></article><article class="legalArticle" data-lovdata-URL="LTI/forskrift/1989-10-10-1103/§10" data-name="§10" data-partID="§10" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Definisjon av bobbinslenke.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Med bobbinslenke i reketrål forstås wire, kombinasjonswire eller kjetting, påtredd sirkelformede elementer (skiver, kuler (evt. halvkuler) e.l.) som festes under selve grunntelnen på trålen.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Som bobbinslenke regnes i denne forbindelse ikke grunnsabb, så framt det maksimale tverrmål noe sted på sabben ikke overstiger 7 cm avstand mellom overkanten av sabben og underkanten av grunntelnen ikke overstiger 25 cm.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Fiskeridirektoratet kan fastsette nærmere forskrifter for hva som kan anses som bobbinslenke.</article></article><article class="legalArticle" data-lovdata-URL="LTI/forskrift/1989-10-10-1103/§11" data-name="§11" data-partID="§11" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forbud mot bruk av bobbinslenke.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Innenfor fiskerigrensen er det forbudt å bruke bobbinslenke ved tråling etter reker.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Forbudet mot bruk av bobbinslenke ved tråling etter reker innenfor fiskerigrensen gjelder ikke for strekningen Ryvarden fyr – Eigerøy fyr og Åna-Sira – grensen mot Sverige.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Fiskeridirektoratet kan endre bestemmelsen i annet ledd og dispensere fra forbudet mot bruk av bobbinslenke i området sør for Stad.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1989-10-10-1103/KAPITTEL_4" data-partID="k4"><h2>Kapittel IV. Bifangst.</h2><article class="legalArticle" data-lovdata-URL="LTI/forskrift/1989-10-10-1103/§12" data-name="§12" data-partID="§12" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bifangst ved fiske utenom Skagerrak.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Ved fiske etter reker og sjøkreps er det tillatt å ta fisk som bifangst. I området utenfor 4 n. mil av grunnlinjene kan likevel bifangst av torsk og hyse til sammen til enhver tid ikke overstige 10% i vekt regnet av hele fangsten om bord.</article></article><article class="legalArticle" data-lovdata-URL="LTI/forskrift/1989-10-10-1103/§13" data-name="§13" data-partID="§13" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Bifangst ved fiske i Skagerrak.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">I området beskrevet i § 3 (Skagerrak) gjelder følgende bifangstbestemmelser.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/paragraf/2/ledd/1/punkt/1/" id="kapittel-4-paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/paragraf/2/ledd/1/punkt/1/ledd/1/" id="kapittel-4-paragraf-2-ledd-1-punkt-1-ledd-1">Bifangst ved fiske etter sjøkreps.</article><article class="legalP" data-absoluteaddress="/kapittel/4/paragraf/2/ledd/1/punkt/1/ledd/2/" id="kapittel-4-paragraf-2-ledd-1-punkt-1-ledd-2">Ved fiske etter sjøkreps med redskap med maskevidde ikke mindre enn 70 mm skal bifangsten av kveite, torsk, hyse (kolje), lysing, gullflyndre (rødspette), mareflyndre (hundetunge), sandflyndre, lomre (bergflyndre), tunge, piggvar, slettvar, glassvar, hvitting, skrubbe, gulål, blankål, hummer, krabbe og sei ikke overstige 70% i vekt av den totale fangsten tatt med slik redskap.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/paragraf/2/ledd/1/punkt/2/" id="kapittel-4-paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/paragraf/2/ledd/1/punkt/2/ledd/1/" id="kapittel-4-paragraf-2-ledd-1-punkt-2-ledd-1">Bifangst ved fiske etter reker.</article><article class="legalP" data-absoluteaddress="/kapittel/4/paragraf/2/ledd/1/punkt/2/ledd/2/" id="kapittel-4-paragraf-2-ledd-1-punkt-2-ledd-2">Ved fiske etter reker med redskap med maskevidde ikke mindre enn 35 mm skal bifangsten av artene nevnt under bokstav a) samt sjøkreps ikke overstige 50% i vekt av den totale fangsten tatt med slik redskap.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/paragraf/2/ledd/1/punkt/3/" id="kapittel-4-paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/4/paragraf/2/ledd/1/punkt/3/ledd/1/" id="kapittel-4-paragraf-2-ledd-1-punkt-3-ledd-1">Måling av bifangst.</article><article class="legalP" data-absoluteaddress="/kapittel/4/paragraf/2/ledd/1/punkt/3/ledd/2/" id="kapittel-4-paragraf-2-ledd-1-punkt-3-ledd-2">Bifangster som blir omhandlet i denne paragrafen skal måles som andelen i prosent i vekt av all fisk på dekk etter siste trålhal, eller av all fisk om bord eller ved landing. Bifangsten kan fastsettes på grunnlag av en prøve på minst 100 kg.</article></article></li></ul></article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1989-10-10-1103/KAPITTEL_5" data-partID="k5"><h2>Kapittel V. Minstemål og utkast m.v.</h2><article class="legalArticle" data-lovdata-URL="LTI/forskrift/1989-10-10-1103/§14" data-name="§14" data-partID="§14" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Minstemål.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/1/punkt/1/" id="kapittel-5-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/1/punkt/1/ledd/1/" id="kapittel-5-paragraf-1-punkt-1-ledd-1">Det er forbudt å fiske reker og sjøkreps mindre enn:<table><tbody><tr><td data-text-align="left" data-vertical-align="top">a) Reker</td><td data-text-align="left" data-vertical-align="top">6 cm</td></tr><tr><td data-text-align="left" data-vertical-align="top" /><td data-text-align="left" data-vertical-align="top">(carapax 15 mm)</td></tr><tr><td data-text-align="left" data-vertical-align="top">b) Sjøkreps</td><td data-text-align="left" data-vertical-align="top">13 cm</td></tr><tr><td data-text-align="left" data-vertical-align="top" /><td data-text-align="left" data-vertical-align="top">(carapax 4 cm).</td></tr></tbody></table></article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/1/punkt/2/" id="kapittel-5-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/1/punkt/2/ledd/1/" id="kapittel-5-paragraf-1-punkt-2-ledd-1">Carapaxlengden regnes som avstanden fra bakerste ende av øyehulen til bakerste kant av carapax målt parallelt med midtlinjen. Den totale lengden for sjøkreps er avstanden fra spissen av pannehornet til den bakre kant av midterste svømmelapp. Den totale lengden for reker er avstanden fra forkant av øyet til bakre kant av halen.</article></article></li></ul></article><article class="legalArticle" data-lovdata-URL="LTI/forskrift/1989-10-10-1103/§15" data-name="§15" data-partID="§15" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Unntak fra minstemålsbestemmelsene.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Minstemål fastsatt i § 14 første ledd bokstav a) gjelder ikke reker til bruk i egen husholdning.</article></article><article class="legalArticle" data-lovdata-URL="LTI/forskrift/1989-10-10-1103/§16" data-name="§16" data-partID="§16" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Innblanding under minstemål.</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Ved fiske etter reker i områdene beskrevet i § 2 bokstav a) er det tillatt å ha inntil 10% reker under minstemål i vekt i de enkelte fangster.</article><article class="legalP" data-absoluteaddress="/kapittel/5/paragraf/3/ledd/2/" id="kapittel-5-paragraf-3-ledd-2">Ved fiske i området beskrevet i § 3 kan landinger av reker og sjøkreps inneholde opptil 10% i vekt av slike skalldyr under minstemål regnet for hver art.</article></article><article class="legalArticle" data-lovdata-URL="LTI/forskrift/1989-10-10-1103/§17" data-name="§17" data-partID="§17" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Forbud mot utkast.</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">I Norges økonomiske sone er det forbudt for norske og utenlandske fartøy å slippe fangst av reker som er død eller dødende og å foreta utkast av rekefangster.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1989-10-10-1103/KAPITTEL_6" data-partID="k6"><h2>Kapittel VI. Fellesbestemmelser.</h2><article class="legalArticle" data-lovdata-URL="LTI/forskrift/1989-10-10-1103/§18" data-name="§18" data-partID="§18" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Straff og inndragning.</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Overtredelse av bestemmelsene gitt i eller i medhold av disse forskrifter straffes etter § 53 i lov av 3. juni 1983 nr. 40 om saltvannsfiske m.v. Inndragning kan skje i medhold av samme lovs § 54.</article></article><article class="legalArticle" data-lovdata-URL="LTI/forskrift/1989-10-10-1103/§19" data-name="§19" data-partID="§19" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttreden.</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Denne forskrift trer ikraft straks. Samtidig oppheves Fiskeridirektørens forskrift av 6. september 1983 nr. 1433 om bruk av bobbinslenke i reketrål og Fiskeridirektørens forskrift av 18. januar 1984 nr. 210 om bobbinslenke i reketrålfisket. Bruk av grunnsabb.</article></article></section></main></body></html>