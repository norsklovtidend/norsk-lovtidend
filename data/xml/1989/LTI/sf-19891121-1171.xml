<!DOCTYPE html><html lang="no"><head><title>Forskrift om kontoføring og kontoutskrift i livs- og pensjonsforsikring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">FOR-1989-11-21-1171</dd><dt class="dokid">DokumentID</dt><dd class="dokid">LTI/forskrift/1989-11-21-1171</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 21</dd><dt class="dateInForce">I kraft fra</dt><dd class="dateInForce">1991-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-10</li></ul></dd><dt class="dateOfPublication">Kunngjort</dt><dd class="dateOfPublication">1989-12-08</dd><dt class="title">Tittel</dt><dd class="title">Forskrift om kontoføring og kontoutskrift i livs- og pensjonsforsikring.</dd><dt class="refid">RefID</dt><dd class="refid">forskrift/1989-11-21-1171</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontoføring og kontoutskrift i livs- og pensjonsforsikring.<ul class="tocSubUl"><li>§ 1. Anvendelsesområde</li><li>§ 2. Plikt til å føre konto</li><li>§ 3. Kontoens innhold</li><li>§ 4. Særlige regler for individuell kapitalforsikring</li><li>§ 5. Særlige regler for egen pensjonsforsikring</li><li>§ 6. Særlige regler for livrenter</li><li>§ 7. Kontoutskrift</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1989-11-21-1171" id="dokument"><h1>Forskrift om kontoføring og kontoutskrift i livs- og pensjonsforsikring.</h1><article class="legalP" data-absoluteaddress="/ledd/1/" id="ledd-1">Fastsatt av Finansdepartementet 21. november 1989 med hjemmel i lov 10. juni 1988 nr. 39 om forsikringsvirksomhet § 7-10 annet ledd.</article><article class="legalArticle" data-lovdata-URL="LTI/forskrift/1989-11-21-1171/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften her gjelder kontoføring og kontoutskrift for den enkelte forsikring innen livs- og pensjonsforsikring.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For forsikringskontrakter knyttet til egne investeringsporteføljer, jf forskrift fastsatt av Finansdepartementets 8. september 1989 nr. 930 med hjemmel i lov om forsikringsvirksomhet § 7-4, skal denne forskrift gjelde så langt den passer. Kredittilsynet kan fastsette nærmere regler for kontoføring og kontoutskrift for slike kontrakter.</article></article><article class="legalArticle" data-lovdata-URL="LTI/forskrift/1989-11-21-1171/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plikt til å føre konto</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Et livsforsikringsselskap skal føre konto for enhver livs- og pensjonsforsikring.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Selskapet behøver likevel ikke å føre konto for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">individuelle risikoforsikringer uten sparedel</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">gruppelivsforsikringer som ikke er opprettet som egne regnskapsførende enheter.</article></article></li></ul></article></article><article class="legalArticle" data-lovdata-URL="LTI/forskrift/1989-11-21-1171/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kontoens innhold</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kontoen skal vise alle posteringer som har betydning for kontoens utvikling i løpet av et år. Det skal fremgå av hver post eller av noter til posten hva den enkelte postering gjelder.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Med unntak for egen pensjonsforsikring og livrenter, skal kontoen under enhver omstendighet vise:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Saldoen ved utgangen av foregående år</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Forfalte premier i løpet av året</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Tilført overskudd i løpet av året</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Renteinntekt etter beregningsgrunnlaget</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">Belastede omkostninger etter beregningsgrunnlaget</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">6.</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">Belastet risikopremie etter beregningsgrunnlaget</article></article></li><li data-li-identifier="7." data-name="7."><article class="listArticle" data-absoluteaddress="/paragraf/3/ledd/2/punkt/7/" id="paragraf-3-ledd-2-punkt-7"><span class="data-originalId">7.</span><article class="legalP" data-absoluteaddress="/paragraf/3/ledd/2/punkt/7/ledd/1/" id="paragraf-3-ledd-2-punkt-7-ledd-1">Utbetalte pensjoner</article></article></li><li data-li-identifier="8." data-name="8."><article class="listArticle" data-absoluteaddress="/paragraf/3/ledd/2/punkt/8/" id="paragraf-3-ledd-2-punkt-8"><span class="data-originalId">8.</span><article class="legalP" data-absoluteaddress="/paragraf/3/ledd/2/punkt/8/ledd/1/" id="paragraf-3-ledd-2-punkt-8-ledd-1">Forfalt premie som ikke er betalt ved utgangen av året</article></article></li><li data-li-identifier="9." data-name="9."><article class="listArticle" data-absoluteaddress="/paragraf/3/ledd/2/punkt/9/" id="paragraf-3-ledd-2-punkt-9"><span class="data-originalId">9.</span><article class="legalP" data-absoluteaddress="/paragraf/3/ledd/2/punkt/9/ledd/1/" id="paragraf-3-ledd-2-punkt-9-ledd-1">Saldoen ved utgangen av året.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Med saldo i annet ledd menes forsikringens beregnede verdi inklusive tilført overskudd.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Avvik mellom de forutsetninger premietariffen bygger på og de faktiske resultater i selskapet, skal spesifiseres hver for seg under det tilførte overskudd, jf post 3. Dette medfører at spesifikasjonene under post 3 sammen med postene 4, 5 og 6, viser henholdsvis samlet rente, omkostninger og risiko som er bestemmende for kontoens verdi. Selskapet må informere forsikringstaker om dette.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">I kollektiv pensjonsforsikring og gruppelivsforsikring føres en konto for hver forsikring. Er det flere grupper under en forsikring, føres konto for hver enkelt gruppe.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Annet ledd punkt 7 gjelder ikke for gruppelivsforsikring.</article></article><article class="legalArticle" data-lovdata-URL="LTI/forskrift/1989-11-21-1171/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særlige regler for individuell kapitalforsikring</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det skal føres en egen skattetrekkskonto som viser skattetrekk foretatt av selskapet til dekning av forsikringstakerens inntektsskatt av årsavkastningen. Kontoen belastes årlig renter av det skattetrekk som er foretatt, jf forskrift fastsatt av Finansdepartementet 5. juni 1987 nr. 483 om årlig avkastning på kapitalforsikringer mv.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For individuell kapitalforsikring skal § 3 annet ledd pkt 7 vise utbetalte forsikringsbeløp.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Kontoen skal foruten det som er nevnt i § 3 vise:<ul class="defaultList"><li data-li-identifier="10." data-name="10."><article class="listArticle" data-absoluteaddress="/paragraf/4/ledd/3/punkt/1/" id="paragraf-4-ledd-3-punkt-1"><span class="data-originalId">10.</span><article class="legalP" data-absoluteaddress="/paragraf/4/ledd/3/punkt/1/ledd/1/" id="paragraf-4-ledd-3-punkt-1-ledd-1">Skattetrekkskontoens verdi ved utløpet av året</article></article></li><li data-li-identifier="11." data-name="11."><article class="listArticle" data-absoluteaddress="/paragraf/4/ledd/3/punkt/2/" id="paragraf-4-ledd-3-punkt-2"><span class="data-originalId">11.</span><article class="legalP" data-absoluteaddress="/paragraf/4/ledd/3/punkt/2/ledd/1/" id="paragraf-4-ledd-3-punkt-2-ledd-1">Forsikringens verdi ved utløpet av året.</article></article></li></ul></article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Forsikringens verdi er saldoen med fradrag av skattetrekkskontoens verdi.</article></article><article class="legalArticle" data-lovdata-URL="LTI/forskrift/1989-11-21-1171/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særlige regler for egen pensjonsforsikring</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For egen pensjonsforsikring skal kontoen, foruten posteringer som nevnt i § 3 første ledd, vise:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Opptjent pensjonsbeløp ved utgangen av foregående år</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Sikret pensjonsbeløp ved utgangen av foregående år</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Overskudd tilført forsikringen</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Tillegg til pensjonsbeløpet pga overskuddsanvendelse i løpet av året med angivelse av dato for tilleggene</article></article></li><li data-li-identifier="5." data-name="5."><article class="listArticle" data-absoluteaddress="/paragraf/5/ledd/1/punkt/5/" id="paragraf-5-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/5/ledd/1/punkt/5/ledd/1/" id="paragraf-5-ledd-1-punkt-5-ledd-1">Opptjent pensjonsbeløp ved utgangen av året</article></article></li><li data-li-identifier="6." data-name="6."><article class="listArticle" data-absoluteaddress="/paragraf/5/ledd/1/punkt/6/" id="paragraf-5-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/5/ledd/1/punkt/6/ledd/1/" id="paragraf-5-ledd-1-punkt-6-ledd-1">Sikret pensjonsbeløp ved utgangen av året</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Er overskudd anvendt til varig reduksjon av fremtidige premier, skal kontoen dessuten vise:<ul class="defaultList"><li data-li-identifier="7." data-name="7."><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">7.</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">Premiens størrelse ved utgangen av foregående år</article></article></li><li data-li-identifier="8." data-name="8."><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">8.</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">Reduksjon av premien pga overskuddsanvendelse i løpet av året med angivelse av dato for reduksjonene</article></article></li><li data-li-identifier="9." data-name="9."><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">9.</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">Premiens størrelse ved utgangen av året.</article></article></li></ul></article><article class="legalP" data-absoluteaddress="/paragraf/5/ledd/3/" id="paragraf-5-ledd-3">§ 3 fjerde ledd første punktum gjelder tilsvarende for egen pensjonsforsikring.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Bestemmelsene gjelder tilsvarende for egen pensjonsforsikring når den forsikrede er trådt ut av en kollektiv pensjonsforsikring.</article></article><article class="legalArticle" data-lovdata-URL="LTI/forskrift/1989-11-21-1171/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Særlige regler for livrenter</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For livrenter gjelder § 5 tilsvarende.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Er overskudd anvendt på annen måte enn godkjent for egen pensjonsforsikring, jf § 5, skal dette fremgå.</article></article><article class="legalArticle" data-lovdata-URL="LTI/forskrift/1989-11-21-1171/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontoutskrift</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det skal hvert år sendes kontoutskrift til forsikringstaker for hver enkelt forsikring. Kollektiv pensjonsforsikring og gruppelivsforsikring regnes som en forsikring.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Er det flere undergrupper i kollektiv pensjonsforsikring eller gruppelivsforsikring, sendes kontoutskrift for hver enkelt undergruppe.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Er det flere forsikringstakere under samme forsikring, sendes særskilt kontoutskrift til hver av dem.</article></article><article class="legalArticle" data-lovdata-URL="LTI/forskrift/1989-11-21-1171/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 1. januar 1991.</article></article></main></body></html>