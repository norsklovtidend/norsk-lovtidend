<!DOCTYPE html><html lang="no"><head><title>Forskrift om minstekrav til egenkapitalen for norske forsikringsselskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">FOR-1989-09-08-931</dd><dt class="dokid">DokumentID</dt><dd class="dokid">LTI/forskrift/1989-09-08-931</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 18</dd><dt class="dateInForce">I kraft fra</dt><dd class="dateInForce">1989-09-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-3</li></ul></dd><dt class="dateOfPublication">Kunngjort</dt><dd class="dateOfPublication">1989-10-12</dd><dt class="title">Tittel</dt><dd class="title">Forskrift om minstekrav til egenkapitalen for norske forsikringsselskaper.</dd><dt class="refid">RefID</dt><dd class="refid">forskrift/1989-09-08-931</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om minstekrav til egenkapitalen for norske forsikringsselskaper.<ul class="tocSubUl"><li>§ 1. Definisjoner</li><li>§ 2. Minste egenkapital</li><li>§ 3. Særregler for nye selskaper</li><li>§ 4. Gjensidige skadeforsikringsselskaper med begrenset virksomhet</li><li>§ 5. Regulering</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1989-09-08-931" id="dokument"><h1>Forskrift om minstekrav til egenkapitalen for norske forsikringsselskaper.</h1><article class="legalP" data-absoluteaddress="/ledd/1/" id="ledd-1">Fastsatt av Finans- og tolldepartementet 8. september 1989 med hjemmel i lov 10. juni 1988 nr. 39 om forsikringsvirksomhet § 7-3 første ledd.</article><article class="legalArticle" data-lovdata-URL="LTI/forskrift/1989-09-08-931/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med «egenkapital» menes her kapital som fastsatt i lovens § 7-3.</article></article><article class="legalArticle" data-lovdata-URL="LTI/forskrift/1989-09-08-931/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minste egenkapital</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Et forsikringsselskap skal ha en egenkapital som til enhver tid utgjør minst 16 mill kroner.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For forsikringsselskaper som drev virksomhet her i riket 1. juli 1985 skal kravet til egenkapital pr. 31. desember 1989 være minst 9 mill kroner og pr. 31. desember 1990 minst 16 mill kroner. Når Kredittilsynet ut fra omfanget og risikoprofilen av selskapets virksomhet finner det ubetenkelig kan Kredittilsynet fastsette et annet tidspunkt eller godkjenne et lavere minste krav for egenkapitalen.</article></article><article class="legalArticle" data-lovdata-URL="LTI/forskrift/1989-09-08-931/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Særregler for nye selskaper</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Før et forsikringsselskap kan starte virksomhet, skal det ha en innbetalt egenkapital på minst 25 mill kroner, jf også bestemmelsen i lovens § 2-1 annet ledd nr 2.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Et forsikringsselskaps egenkapital skal i de to første årene minst utgjøre 9 mill kroner. Innen utgangen av tredje driftsår skal egenkapitalen utgjøre minst 16 mill kroner.</article></article><article class="legalArticle" data-lovdata-URL="LTI/forskrift/1989-09-08-931/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gjensidige skadeforsikringsselskaper med begrenset virksomhet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Gjensidige skadeforsikringsselskaper som har en begrenset bransjekonsesjon eller arbeider i et avgrenset geografisk område skal, før selskapet kan starte sin virksomhet, ha en innbetalt egenkapital på minst 10 mill kroner og til enhver tid senere ha en egenkapital på minst 5 mill kroner, med mindre det i konsesjonsvilkårene fastsettes høyere beløp, jf lovens § 13-4.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kredittilsynet avgjør om et selskap kommer inn under regelen i første ledd.</article></article><article class="legalArticle" data-lovdata-URL="LTI/forskrift/1989-09-08-931/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Regulering</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Beløpene i §§ 2 til 4 reguleres 31. desember hvert år med utgangspunkt i forholdet mellom den konsumprisindeks som ble offentliggjort i desember og den konsumprisindeks som ble offentliggjort i desember forrige år. Regulering skjer første gang 31. desember 1990.</article></article><article class="legalArticle" data-lovdata-URL="LTI/forskrift/1989-09-08-931/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft straks.</article></article></main></body></html>