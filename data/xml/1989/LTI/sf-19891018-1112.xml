<!DOCTYPE html><html lang="no"><head><title>Forskrift om opptak til sivilingeniørutdanning i regionene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:11</dd><dt class="legacyID">Datokode</dt><dd class="legacyID">FOR-1989-10-18-1112</dd><dt class="dokid">DokumentID</dt><dd class="dokid">LTI/forskrift/1989-10-18-1112</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 20</dd><dt class="dateInForce">I kraft fra</dt><dd class="dateInForce">1989-12-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-13-2097</li></ul></dd><dt class="dateOfPublication">Kunngjort</dt><dd class="dateOfPublication">1989-11-17</dd><dt class="title">Tittel</dt><dd class="title">Forskrift om opptak til sivilingeniørutdanning i regionene.</dd><dt class="refid">RefID</dt><dd class="refid">forskrift/1989-10-18-1112</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til sivilingeniørutdanning i regionene.<ul class="tocSubUl"><li>§ 1. Generelt</li><li>§ 2. Opptaksorgan</li><li>§ 3. Vilkår for opptak</li><li>§ 4. Forkunnskaper i matematikk</li><li>§ 5. Opptaksrekkefølgen</li><li>§ 6. Fordelspoeng</li><li>§ 7. Søknadsfrist</li><li>§ 8. Forhåndsløfte</li><li>§ 9. Utsettelse med å påbegynne studiet</li><li>§ 10. Utfyllende bestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1989-10-18-1112" id="dokument"><h1>Forskrift om opptak til sivilingeniørutdanning i regionene.</h1><article class="legalP" data-absoluteaddress="/ledd/1/" id="ledd-1">Forskriften er fastsatt av Kultur- og vitenskapsdepartementet 18. oktober 1989 med hjemmel i kgl.res. 13. desember 1985 nr. 2097 og stortingsvedtak.</article><article class="legalP" data-absoluteaddress="/ledd/2/" id="ledd-2">Forskriften gjelder opptak fra og med studieåret 1990/91.</article><article class="legalArticle" data-lovdata-URL="LTI/forskrift/1989-10-18-1112/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Sivilingeniørstudiet i regionene er toårig og bygger på treårig ingeniørutdanning eller tilsvarende.</article></article><article class="legalArticle" data-lovdata-URL="LTI/forskrift/1989-10-18-1112/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptaksorgan</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Styringsorganet for sivilingeniørutdanningen ved høgskolen oppnevner opptakskomité. Studentene har krav på representasjon i komitéen.</article></article><article class="legalArticle" data-lovdata-URL="LTI/forskrift/1989-10-18-1112/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for opptak</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For opptak til sivilingeniørutdanningen kreves:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">treårig ingeniørutdanning med studieretning innenfor de relevante fagområder, eventuelt toårig ingeniørhøgskole for fagskoleteknikere etter spesielt opplegg</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">eller toårig ingeniørutdanning med ettårig påbygging innenfor de relevante fagområder, eventuelt ettårig ingeniørhøgskole for fagskoleteknikere med samme påbygging.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">eller tilsvarende utdanning etter særskilt vurdering.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Styringsorganet for sivilingeniørutdanningen ved høgskolen gir nærmere regler for hvilke studier/fagområder som kvalifiserer til opptak på de ulike sivilingeniørstudiene.</article></article><article class="legalArticle" data-lovdata-URL="LTI/forskrift/1989-10-18-1112/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forkunnskaper i matematikk</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For opptak til sivilingeniørstudiet kreves forkunnskaper i matematiske emner tilsvarende ingeniørhøgskolenes Matematikk I, II og III, samt rammeplanens emne i statistikk. Søkere som ikke fyller opptakskravet i matematiske emner, må før opptak kan finne sted, ha bestått eksamen fra sivilingeniørutdanningens forkurs i matematikk. Søkere som stryker til eksamen i forkurset kan likevel tas opp, men må innen utgangen av studiets 1. semester ha bestått ny eksamen fra sivilingeniørutdanningens forkurs i matematikk eller tilsvarende for å kunne fortsette i 2. semester.</article></article><article class="legalArticle" data-lovdata-URL="LTI/forskrift/1989-10-18-1112/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opptaksrekkefølgen</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Søkerne til sivilingeniørstudiet deles i to grupper:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Søkere med utdanning som nevnt i § 3, punktene 1 og 2. Rangering av disse søkerne foretas på grunnlag av veid gjennomsnittskarakter på vitnemålet for ingeniørutdanningen som danner grunnlag for opptak. Det tas hensyn til eventuelle fordelspoeng.</article><article class="legalP" data-absoluteaddress="/paragraf/5/ledd/1/punkt/1/ledd/2/" id="paragraf-5-ledd-1-punkt-1-ledd-2">Alle tallkarakterer på vitnemålet regnes med i gjennomsnittskarakteren. Ved beregningen brukes vekttallene fra vitnemålet unntatt for karakterer i matematikk og statistikk, som alle får dobbel vekt. Gjennomsnittskarakteren avrundes til to desimaler.</article><article class="legalP" data-absoluteaddress="/paragraf/5/ledd/1/punkt/1/ledd/3/" id="paragraf-5-ledd-1-punkt-1-ledd-3">Dersom flere søkere har lik poengsum, går eldre søkere foran yngre.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Søkere med utdanning som angitt i § 3, pkt. 3 vurderes særskilt.</article></article></li></ul></article></article><article class="legalArticle" data-lovdata-URL="LTI/forskrift/1989-10-18-1112/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fordelspoeng</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fordelspoeng gis etter følgende regler:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Ingeniørpraksis etter fullført studium som danner grunnlag for opptak gir 0,1 poeng pr. år for inntil 3 år.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Dersom det ved prøveopptak viser seg at det ene kjønn vil utgjøre mindre enn 40 % av studentmassen, gis inntil 0,2 fordelspoeng til den underrepresenterte gruppen slik at studieplassene fordeles jevnest mulig mellom kjønnene.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Departementet kan bestemme at det skal gis fordelspoeng til søkere fra bestemte geografiske områder.</article></article></li></ul></article></article><article class="legalArticle" data-lovdata-URL="LTI/forskrift/1989-10-18-1112/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknadsfrist</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Frist for å søke om opptak er 25. juni. For søkere som ber om forhåndsløfte om opptak etter § 8, kan styringsorganet for sivilingeniørutdanningen ved høgskolen fastsette tidligere frist.</article></article><article class="legalArticle" data-lovdata-URL="LTI/forskrift/1989-10-18-1112/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forhåndsløfte</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Opptakskomitéen kan etter begrunnet søknad og på grunnlag av internt fastsatte regler, gi søkere forhåndsløfte om opptak. Søknadene vurderes fortløpende. Antallet som innvilges forhåndsløfte kan ikke overstige 20 % av studieplassene.</article></article><article class="legalArticle" data-lovdata-URL="LTI/forskrift/1989-10-18-1112/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utsettelse med å påbegynne studiet</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Opptakskomitéen kan i spesielle tilfeller, som for eksempel ved svangerskap eller pliktig militærtjeneste/siviltjeneste, gi en søker utsettelse med å påbegynne studiet.</article></article><article class="legalArticle" data-lovdata-URL="LTI/forskrift/1989-10-18-1112/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utfyllende bestemmelser</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/punkt/1/" id="paragraf-10-punkt-1"><span class="data-originalId">1.</span><article class="legalP" data-absoluteaddress="/paragraf/10/punkt/1/ledd/1/" id="paragraf-10-punkt-1-ledd-1">Innenfor rammen av forskriften fastsetter styringsorganet for sivilingeniørutdanningen ved høgskolen utfyllende og nærmere regler for praktiseringen av bestemmelsene. Disse reglene tas med i studiehåndboken.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/punkt/2/" id="paragraf-10-punkt-2"><span class="data-originalId">2.</span><article class="legalP" data-absoluteaddress="/paragraf/10/punkt/2/ledd/1/" id="paragraf-10-punkt-2-ledd-1">Departementet kan fastsette utfyllende bestemmelser til forskriften.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/10/punkt/3/" id="paragraf-10-punkt-3"><span class="data-originalId">3.</span><article class="legalP" data-absoluteaddress="/paragraf/10/punkt/3/ledd/1/" id="paragraf-10-punkt-3-ledd-1">Departementet kan i særlige tilfeller dispensere fra bestemmelsene i denne forskriften.</article></article></li></ul></article></main></body></html>