<!DOCTYPE html><html lang="no"><head><title>Forskrift om oppgaveplikt for fiske- og fangstfartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1989-10-10-1094</dd><dt class="dokid">DokumentID</dt><dd class="dokid">LTI/forskrift/1989-10-10-1094</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 20</dd><dt class="dateInForce">I kraft fra</dt><dd class="dateInForce">1989-10-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-16-2195</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">1989-11-17</dd><dt class="title">Tittel</dt><dd class="title">Forskrift om oppgaveplikt for fiske- og fangstfartøy.</dd><dt class="refid">RefID</dt><dd class="refid">forskrift/1989-10-10-1094</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om oppgaveplikt for fiske- og fangstfartøy.<ul class="tocSubUl"><li>§ 1. Virkeområde.</li><li>§ 2. Plikt til føring av fangstdagbok.</li><li>§ 3. Føring av fangstdagbok.</li><li>§ 4. Innsending og oppbevaring av fangstdagboken.</li><li>§ 5. Leveringsoppgave for trålere.</li><li>§ 6. Regnskapsoppgave.</li><li>§ 7. Leveringsoppgave for andre enn trålere.</li><li>§ 8. Bemyndigelse.</li><li>§ 9. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-10-10-1094" id="dokument"><h1>Forskrift om oppgaveplikt for fiske- og fangstfartøy.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 10. oktober 1989 i medhold av § 9 i lov av 3. juni 1983 nr. 40 om saltvannsfiske m.v., bestemt:</article><article class="legalArticle" data-lovdata-URL="LTI/forskrift/1989-10-10-1094/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder for fiske med norske fartøy i farvann under norsk fiskerijurisdiksjon, i farvann under andre lands fiskerijurisdiksjon og i farvann utenfor noe lands fiskerijurisdiksjon med mindre annet er bestemt.</article></article><article class="legalArticle" data-lovdata-URL="LTI/forskrift/1989-10-10-1094/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plikt til føring av fangstdagbok.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Følgende fartøygrupper skal ved fiske og fangst føre fangstdagbok:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Fartøy som driver ringnotfiske i medhold av ringnotforskriftene av 2. mars 1979.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Fartøy over 20 meter største lengde når de fisker med not etter sild sør for 62° N og etter makrell.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Fartøy som driver trålfiske i medhold av trålforskriftene av 12. desember 1986 nr. 2185 §§ 2.1, 3.1 og 4.1 (ubegrenset tråltillatelse og torsketråltillatelse).</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Fartøy som driver trålfiske i medhold av trålforskriftene av 12. desember 1986 nr. 2185 §§ 5.1, 6.1, 7.1 og 8.1 (nordsjøtillatelse, loddetråltillatelse, kolmuletråltillatelse og vassildtråltillatelse).</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Fartøy som driver fangst av skjell.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Fartøy som driver reketrålfiske i medhold av reketrålforskriftene av 29. juni 1984 nr. 1318 og fartøy uten slik tillatelse som driver trål fiske etter reker i området utenfor 12 n. mil fra grunnlinjene.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">Fartøy med største lengde over 27,5 meter.</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">Fartøy med største lengde på 12 meter og derover når de fisker utenfor 4 n. mil fra grunnlinjene i området øst for en rett linje mellom Hanstholmen fyr og Lindesnes fyr og nord for en rett linje mellom Skagens fyr og Tistlarna fyr (Skagerrak området).</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/2/ledd/1/punkt/9/" id="paragraf-2-ledd-1-punkt-9"><span class="data-originalId">i)</span><article class="legalP" data-absoluteaddress="/paragraf/2/ledd/1/punkt/9/ledd/1/" id="paragraf-2-ledd-1-punkt-9-ledd-1">Fartøy som driver fiske og fangst i fiskevernsonen ved Svalbard.</article></article></li><li data-li-identifier="j)" data-name="j)"><article class="listArticle" data-absoluteaddress="/paragraf/2/ledd/1/punkt/10/" id="paragraf-2-ledd-1-punkt-10"><span class="data-originalId">j)</span><article class="legalP" data-absoluteaddress="/paragraf/2/ledd/1/punkt/10/ledd/1/" id="paragraf-2-ledd-1-punkt-10-ledd-1">Fartøy som driver fiske og fangst i områder der andre land har fiskerijurisdiksjon eller i områder utenfor noe lands fiskerijurisdiksjon.</article></article></li></ul></article></article><article class="legalArticle" data-lovdata-URL="LTI/forskrift/1989-10-10-1094/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Føring av fangstdagbok.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Fangstdagbok utgitt av Fiskeridirektoratet skal føres fortløpende i original og kopi. De enkelte sider i fangstdagboken skal inneholde følgende:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/ledd/1/punkt/1/" id="paragraf-3-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/punkt/1/ledd/1/" id="paragraf-3-punkt-1-ledd-1-punkt-1-ledd-1">Fartøyets navn og registreringsnummer.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/1/ledd/1/punkt/2/" id="paragraf-3-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/1/ledd/1/punkt/2/ledd/1/" id="paragraf-3-punkt-1-ledd-1-punkt-2-ledd-1">Turnummer.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/1/ledd/1/punkt/3/" id="paragraf-3-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/1/ledd/1/punkt/3/ledd/1/" id="paragraf-3-punkt-1-ledd-1-punkt-3-ledd-1">Redskapsart.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/punkt/1/ledd/1/punkt/4/" id="paragraf-3-punkt-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/3/punkt/1/ledd/1/punkt/4/ledd/1/" id="paragraf-3-punkt-1-ledd-1-punkt-4-ledd-1">Tidspunkt og sted for avgang og ankomst havn, ankomst felt og levering.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/punkt/1/ledd/1/punkt/5/" id="paragraf-3-punkt-1-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/3/punkt/1/ledd/1/punkt/5/ledd/1/" id="paragraf-3-punkt-1-ledd-1-punkt-5-ledd-1">Dato, klokkeslett og posisjon i lengde og bredde ved begynnelsen av de enkelte kast/trekk/settinger og varigheten av disse.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/punkt/1/ledd/1/punkt/6/" id="paragraf-3-punkt-1-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/3/punkt/1/ledd/1/punkt/6/ledd/1/" id="paragraf-3-punkt-1-ledd-1-punkt-6-ledd-1">Fangst for hvert enkelt kast/trekk, dagens fangst, dagens utkast, turfangst forrige dag, turfangst hittil, fangst levert til andre fartøy og mottatt fangst til foredling eller transport, alt angitt i kg levende vekt (rund vekt) eller i hektoliter. Garn-, linefartøy og skjellskrapere kan føre samlet døgnfangst på en linje i fangstdagboken.</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/3/punkt/1/ledd/1/punkt/7/" id="paragraf-3-punkt-1-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/3/punkt/1/ledd/1/punkt/7/ledd/1/" id="paragraf-3-punkt-1-ledd-1-punkt-7-ledd-1">Hvilke soner det fiskes i og lokasjon med mest fangst pr. dag.</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/3/punkt/1/ledd/1/punkt/8/" id="paragraf-3-punkt-1-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/3/punkt/1/ledd/1/punkt/8/ledd/1/" id="paragraf-3-punkt-1-ledd-1-punkt-8-ledd-1">Radiomeldinger (eventuelle aktiv-/fangst-/passivmeldinger og innmeldinger til salgslaget).</article></article></li><li data-li-identifier="i)" data-name="i)"><article class="listArticle" data-absoluteaddress="/paragraf/3/punkt/1/ledd/1/punkt/9/" id="paragraf-3-punkt-1-ledd-1-punkt-9"><span class="data-originalId">i)</span><article class="legalP" data-absoluteaddress="/paragraf/3/punkt/1/ledd/1/punkt/9/ledd/1/" id="paragraf-3-punkt-1-ledd-1-punkt-9-ledd-1">Det totale antall kast/trekk pr. dag.</article></article></li><li data-li-identifier="j)" data-name="j)"><article class="listArticle" data-absoluteaddress="/paragraf/3/punkt/1/ledd/1/punkt/10/" id="paragraf-3-punkt-1-ledd-1-punkt-10"><span class="data-originalId">j)</span><article class="legalP" data-absoluteaddress="/paragraf/3/punkt/1/ledd/1/punkt/10/ledd/1/" id="paragraf-3-punkt-1-ledd-1-punkt-10-ledd-1">Det totale antall krok (line) og garn pr. dag.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Det skal ikke føres flere fiskedager pr. side i fangstdagboken. Likevel kan reketrålere uten konsesjon, fartøy som driver trålfiske etter industrifisk, dagbokpliktige ringnotfartøy, garn-, linefartøy og skjellskrapere innenfor samme tur føre flere døgn på samme side. Dersom det utføres fiskeleiting uten fangst, skal posisjonen i lengde og bredde nedtegnes. Flere påfølgende leitedager uten fangst kan føres på samme side.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Fangstdagboken skal også inneholde opplysninger om hvilke salgslag fangstene for de enkelte turer er levert til, sluttseddelnummeret og skipperens underskrift.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Utfyllende bestemmelser for føring av fangstdagboken er gitt i instruks foran i dagboken.</article></article></li></ul></article><article class="legalArticle" data-lovdata-URL="LTI/forskrift/1989-10-10-1094/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innsending og oppbevaring av fangstdagboken.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Et eksemplar (kopi) av fangstdagboken skal beholdes om bord i minst 2 år. Følgende grupper skal innen en måned etter endt tur uoppfordret sende inn originalarkene av dagboken til Fiskeridirektoratet.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">Fartøy som kommer inn under § 2 bokstavene c) og d) når de driver tråling etter torsk og torskeartet fisk med stormasket trål.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">Fartøy som kommer inn under § 2 bokstavene e) og f).</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">Fartøy som kommer inn under § 2 bokstavene i) og j) når de fisker med line og garn.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">Fartøy som kommer inn under § 2 bokstav j) når de fisker utenfor det nordøstlige Atlanterhav (ICES-området).</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">Fartøy som kommer inn under § 2 bokstav j) når de under norsk flagg fisker på kontrakt/lisens (joint venture) med utenlandske interesser.</article></article></li></ul></article></article><article class="legalArticle" data-lovdata-URL="LTI/forskrift/1989-10-10-1094/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Leveringsoppgave for trålere.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartøy som kommer inn under § 2 bokstavene c) og d) skal når de fisker med stormasket trål, i tillegg til fangstdagbokskjema umiddelbart etter hver tur sende utfylt leveringsoppgave til Fiskeridirektoratet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Leveringsoppgaven skal inneholde opplysninger om fangstkvantum, fordelt på fiskeslag og leveringstilstand, fangsttid, fangstens verdi og tid/sted for fangstens levering.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Leveringsoppgave skal føres på skjema fastsatt av Fiskeridirektoratet.</article></article><article class="legalArticle" data-lovdata-URL="LTI/forskrift/1989-10-10-1094/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Regnskapsoppgave.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fartøy over 200 BRT som kommer inn under § 2 bokstavene c) og f) skal for hvert regnskapsår sende inn til Fiskeridirektoratet, regnskap over fartøyets drift. Regnskapsoppgaven skal sendes innen 2 måneder etter regnskapsårets utgang.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Regnskapsoppgaven skal inneholde opplysninger om fartøyets drift, inntekter, kostnader, statusoversikt og tekniske opplysninger om fartøy og utstyr.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Ved innsending av regnskapsoppgave skal «Regnskapsskjema» fastsatt av Fiskeridirektoratet brukes. Opplysningene skal gis slik det er spesifisert i «Regnskapsskjema».</article></article><article class="legalArticle" data-lovdata-URL="LTI/forskrift/1989-10-10-1094/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Leveringsoppgave for andre enn trålere.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Andre fartøy enn de som er nevnt i § 5 plikter på anmodning fra Fiskeridirektoratet å gi oppgaver til statistisk bruk over fangstkvantum, fangstverdi, fangststed, redskap, fangsttid, leveringstid/sted, fangstens anvendelse o.l.</article></article><article class="legalArticle" data-lovdata-URL="LTI/forskrift/1989-10-10-1094/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bemyndigelse.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektoratet kan fastsette nærmere forskrifter om innholdet i fangstdagbok, leveringsoppgave og regnskapsoppgave. Fiskeridirektoratet kan også utarbeide spesielle skjema som skal brukes for føring av fangstdagbok, leveringsoppgave og regnskapsoppgave.</article></article><article class="legalArticle" data-lovdata-URL="LTI/forskrift/1989-10-10-1094/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks. Samtidig oppheves Fiskeridepartementets forskrift av 16. desember 1986 nr. 2195 om oppgaveplikt for fiske- og fangstfartøy og Fiskeridepartementets bestemmelse av 23. februar 1973 om avgivelse av data til fiskeristatistiske formål.</article></article></main></body></html>