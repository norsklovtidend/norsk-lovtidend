<!DOCTYPE html><html lang="no"><head><title>Lov om endringer i lov av 14. juni 1985 nr. 68 om oppdrett av fisk, skalldyr m.v. og i lov av 3. juni 1983 nr. 40 om saltvannsfiske m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:07</dd><dt class="legacyID">Datokode</dt><dd class="legacyID">LOV-1989-06-16-58</dd><dt class="dokid">DokumentID</dt><dd class="dokid">LTI/lov/1989-06-16-58</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 12</dd><dt class="dateInForce">I kraft fra</dt><dd class="dateInForce">1989-06-16</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-14-68</li><li>lov/1983-06-03-40</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-07-05</dd><dt class="titleShort">Korttittel</dt><dd class="titleShort">Lov nr. 58 om endr. i lov av 14. juni 198</dd><dt class="title">Tittel</dt><dd class="title">Lov om endringer i lov av 14. juni 1985 nr. 68 om oppdrett av fisk, skalldyr m.v. og i lov av 3. juni 1983 nr. 40 om saltvannsfiske m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.74 (1988–1989), Innst.O.nr.100 (1988–1989), Besl.O.nr.114 (1988–1989), Odels- og Lagtingsvedtak hhv. 1. og 6. juni 1989. Fremmet av Fiskeridepartementet.</dd><dt class="refid">RefID</dt><dd class="refid">lov/1989-06-16-58</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 14. juni 1985 nr. 68 om oppdrett av fisk, skalldyr m.v. og i lov av 3. juni 1983 nr. 40 om saltvannsfiske m.v.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1989-06-16-58" id="dokument"><h1>Lov om endringer i lov av 14. juni 1985 nr. 68 om oppdrett av fisk, skalldyr m.v. og i lov av 3. juni 1983 nr. 40 om saltvannsfiske m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1989-06-16-58/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 14. juni 1985 nr. 68 om oppdrett av fisk, skalldyr m.v. gjøres følgende endringer:</article> <article class="defaultP" margin-top="true">§ 2 første ledd annet punktum skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Loven gjelder i Norges økonomiske sone.</article> <article class="defaultP" margin-top="true">§ 2 annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Med oppdrett menes i loven all virksomhet der en fôrer eller behandler levende fisk og skalldyr med sikte på konsum, fôr, reproduksjon, utsetting, forskning eller undervisning. Under lovens virkeområde faller også oppbevaring av levende fisk og skalldyr som ledd i oppdrettsvirksomhet.</article> <article class="defaultP" margin-top="true">§ 2 tredje ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kongen kan fastsette forskrift om at loven gjøres gjeldende for andre akvatiske organismer (vannlevende planter og dyr).</article> <article class="defaultP" margin-top="true">§ 2 fjerde ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Departementet avgjør i tvilstilfelle hva som skal anses som oppdrett etter annet og tredje ledd.</article> <article class="defaultP" margin-top="true">§ 4 tredje ledd skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ny tillatelse må innhentes dersom forhold nevnt i første eller annet ledd endres. Som endrede forhold regnes også at den som har tillatelse etter § 3 går konkurs.</article> <article class="defaultP" margin-top="true">§ 4 fjerde ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Departementet kan bestemme at også endringer i de underliggende forhold, så som eiersammensetningen i selskaper m.v. som har tillatelse i medhold av § 6 må godkjennes, dersom endringen vil være i strid med de regler for tildeling som til enhver tid er fastsatt. Departementet gir nærmere bestemmelser om det sentrale register over eierinteresser m.m. i oppdrettsanlegg med tillatelse etter loven her.</article> <article class="defaultP" margin-top="true">§ 7 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Tillatelse etter § 3 til oppdrett av skalldyr og av andre arter enn laks og ørret, kan gis dersom bestemmelsene i § 1 og § 5 ikke er til hinder for det.</article> <article class="defaultP" margin-top="true">§ 8 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Tillatelse etter § 3 til anlegg for klekking av rogn og for produksjon av settefisk, samt av yngel av andre organismer kan gis dersom bestemmelsene i § 1 og § 5 ikke er til hinder for det.</article> <article class="defaultP" margin-top="true">Nåværende § 14 blir ny § 20.</article> <article class="defaultP" margin-top="true">Ny § 14 (orden og vern) skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Med de begrensninger som følger av loven her, er fiske og fangst nærmere akvakulturanlegg enn 100 meter og å ferdes nærmere enn 20 meter forbudt. Når særlige forhold foreligger, kan departementet helt eller delvis gjøre unntak fra dette forbud.</article> <article class="defaultP" margin-top="true">Ny § 15 (import av levende marine organismer) skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Uten tillatelse fra departementet må ingen importere levende marin rogn, fisk, skalldyr m.v. for oppdrett eller utsetting. For import av ferskvannsfisk (herunder laks, ørret og røye) gjelder reglene i lov av 6. desember 1968 nr. 2 om tiltak mot sjukdommer hos ferskvannsfisk m.v.</article> <article class="defaultP" margin-top="true">Nytt kap. IV skal lyde:</article> <article class="defaultP" margin-top="true"><i>Kap. IV Oppdrettsvirksomhet i strid med loven</i></article> <article class="defaultP" margin-top="true">Ny § 16 (pålegg om tiltak) skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Drives oppdrettsvirksomhet i strid med bestemmelser gitt i eller i medhold av loven her, kan departementet gi pålegg om tiltak for å bringe den ulovlige virksomheten til opphør. Slikt tiltak kan kreves gjennomført innen en nærmere fastsatt frist.</article> <article class="defaultP" margin-top="true">Ny § 17 (tvangsmulkt) skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">For å sikre at bestemmelsene i denne lov eller vedtak i medhold av loven blir gjennomført, kan departementet fastsette forskrift om tvangsmulkt til staten ved overtredelser.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Tvangsmulkten begynner å løpe dersom den ansvarlige oversitter den frist for retting av forholdet som departementet har fastsatt. Tvangsmulkten kan også fastsettes på forhånd og løper da fra en eventuell overtredelse tar til. Det kan fastsettes at tvangsmulkten løper så lenge det ulovlige forhold varer, eller at den forfaller for hver overtredelse.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Tvangsmulkt kan inndrives ved utpanting. Departementet kan frafalle krav på påløpt tvangsmulkt.</article> <article class="defaultP" margin-top="true">Ny § 18 (gjennomføring av vedtak) skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Departementet kan fastsette forskrift om at vedtak gjort i medhold av loven kan gjennomføres for den ansvarliges regning.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Kravet kan drives inn ved utpanting.</article> <article class="defaultP" margin-top="true">Ny § 19 (tilbaketrekking/nekting av tillatelse) skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Ved grov overtredelse eller gjentatte overtredelser av bestemmelser gitt i eller i medhold av denne lov, eller vedtak gjort i medhold av denne lov, kan departementet trekke tilbake tillatelse gitt i medhold av § 3.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Søknad om tillatelse etter § 3 kan avslås dersom søkeren har forholdt seg som nevnt i første ledd.</article> <article class="defaultP" margin-top="true">Nåværende kap. IV blir nytt kap. V.</article> <article class="defaultP" margin-top="true">Nåværende § 15 blir ny § 21.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1989-06-16-58/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 3. juni 1983 nr. 40 om saltvannsfiske m.v. gjøres følgende endring:</article> <article class="defaultP" margin-top="true">Ny § 28 Fiske ved akvakulturanlegg skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Om fiske- og ferdselsforbud i nærheten av akvakulturanlegg gjelder reglene i lov av 14. juni 1985 nr. 68 om oppdrett av fisk, skalldyr m.v.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1989-06-16-58/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Endringene under I og II trer i kraft straks.</article></section></main></body></html>