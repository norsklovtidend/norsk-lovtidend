<!DOCTYPE html><html lang="no"><head><title>Forskrift om i hvilke tilfelle vilkåret i forskotteringsloven om bosted og opphold i riket skal anses oppfyllt og om i hvilke tilfelle bidragsforskott kan utbetales i utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:58</dd><dt class="legacyID">Datokode</dt><dd class="legacyID">FOR-1989-06-21-518</dd><dt class="dokid">DokumentID</dt><dd class="dokid">LTI/forskrift/1989-06-21-518</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 14</dd><dt class="dateInForce">I kraft fra</dt><dd class="dateInForce">1989-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-02-17-2/§2</li></ul></dd><dt class="dateOfPublication">Kunngjort</dt><dd class="dateOfPublication">1989-08-01</dd><dt class="title">Tittel</dt><dd class="title">Forskrift om i hvilke tilfelle vilkåret i forskotteringsloven om bosted og opphold i riket skal anses oppfyllt og om i hvilke tilfelle bidragsforskott kan utbetales i utlandet.</dd><dt class="refid">RefID</dt><dd class="refid">forskrift/1989-06-21-518</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om i hvilke tilfelle vilkåret i forskotteringsloven om bosted og opphold i riket skal anses oppfyllt og om i hvilke tilfelle bidragsforskott kan utbetales i utlandet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-06-21-518" id="dokument"><h1>Forskrift om i hvilke tilfelle vilkåret i forskotteringsloven om bosted og opphold i riket skal anses oppfyllt og om i hvilke tilfelle bidragsforskott kan utbetales i utlandet.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 21. juni 1989 med hjemmel i lov 17. februar 1989 nr. 2 om bidragsforskott (forskotteringsloven) § 2 annet ledd.</article><article class="legalArticle" data-lovdata-URL="LTI/forskrift/1989-06-21-518/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med riket menes i forskotteringsloven og i forskriften her Norge, unntatt Svalbard, Jan Mayen og norske biland.</article></article><article class="legalArticle" data-lovdata-URL="LTI/forskrift/1989-06-21-518/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Vilkåret i forskotteringslovens § 2 første ledd bokstav a om bosted og opphold i riket anses oppfylt når<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">barnet skal oppholde seg i riket i mer enn 12 måneder, eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">barnet fødes i riket og moren har oppholdt seg eller skal oppholde seg her i mer enn 12 måneder.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Likt med opphold i riket regnes tidsrom på Svalbard, Jan Mayen eller norske biland, forutsatt at vedkommende er fullt medlem av folketrygden i de aktuelle periodene. En person regnes som fullt medlem av folketrygden når medlemskapet omfatter pensjonsdekning.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Barn som har søkt om asyl i Norge, eller som er barn av personer som har søkt om asyl her, anses tidligst å fylle vilkåret om bosted og opphold i riket fra og med den kalendermåned det er truffet vedtak om å gi asyl eller om å gi oppholdstillatelse i Norge.</article></article><article class="legalArticle" data-lovdata-URL="LTI/forskrift/1989-06-21-518/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vilkåret om bosted og opphold i riket skal ikke gjelde dersom barnet er fullt medlem av folketrygden (medlemskap som omfatter pensjonsdekning) og<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">oppholdet utlandet ikke er ment å vare mer enn 12 måneder, regnet fra utreisedagen, eller</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">barnets utenlandsopphold skyldes arbeid for norsk arbeidsgiver eller utdanning som enten ikke kan gis her i landet eller som det er hensiktsmessig å ta i utlandet i det konkrete tilfellet, eller</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">barnet oppholder seg i utlandet sammen med forsørgeren og forsørgerens utenlandsopphold har årsaker som nevnt i bokstav b.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I andre tilfelle enn nevnt i første ledd, kan vilkåret om bosted og opphold i riket fravikes når barnets utenlandsopphold, alene eller sammen med forsørgeren, er av begrenset varighet og det for øvrig finnes rimelig å yte bidragsforskott. Ved vurderingen legges særlig vekt på hensikten med utenlandsoppholdet (arbeid, utdanning, helsemessige forhold), om situasjonen som betinger forskott oppsto her i riket og om barnet/forsørgeren er medlem av folketrygden under utenlandsoppholdet. Dispensasjon kan bare gis for inntil 3 år om gangen.</article></article><article class="legalArticle" data-lovdata-URL="LTI/forskrift/1989-06-21-518/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Forskriften her trer i kraft 1. juli 1989 og gjelder for ytelse av forskott for tidsrom etter 30. juni 1989.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Forskriften gis virkning også for situasjoner som oppsto før 1. juli 1989, men slik at bestemmelsene i § 2 ikke skal medføre bortfall av allerede tilstått forskott.</article></article></main></body></html>