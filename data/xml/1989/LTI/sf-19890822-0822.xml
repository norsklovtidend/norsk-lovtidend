<!DOCTYPE html><html lang="no"><head><title>Forskrift om sertifikater for skipsførere og styrmenn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:43</dd><dt class="legacyID">Datokode</dt><dd class="legacyID">FOR-1989-08-22-822</dd><dt class="dokid">DokumentID</dt><dd class="dokid">LTI/forskrift/1989-08-22-822</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 17</dd><dt class="dateInForce">I kraft fra</dt><dd class="dateInForce">1989-08-22</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-12-11-3812</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-05-42</li><li>lov/1981-06-05-42/§2</li><li>lov/1981-06-05-42/§3</li><li>forskrift/1981-12-11-1</li><li>forskrift/1981-12-18-4282</li></ul></dd><dt class="dateOfPublication">Kunngjort</dt><dd class="dateOfPublication">1989-09-20</dd><dt class="title">Tittel</dt><dd class="title">Forskrift om sertifikater for skipsførere og styrmenn.</dd><dt class="refid">RefID</dt><dd class="refid">forskrift/1989-08-22-822</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sertifikater for skipsførere og styrmenn.</li></ul></dd></dl></header><main class="documentBody" data-lovdata-URL="LTI/forskrift/1989-08-22-822" id="dokument"><h1>Forskrift om sertifikater for skipsførere og styrmenn.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 22. august 1989 fastsatt forskrift om sertifikater for skipsførere og styrmenn.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 5. juni 1981 nr. 42 om sertifikatpliktige stillinger på norske skip, borefartøy og andre flyttbare innretninger i sjøen §§ 2 og 3, jfr. kgl.res. av 11. desember 1981 og Handelsdepartementets delegeringsvedtak av 18. desember 1981.</article><article class="legalP" data-absoluteaddress="/ledd/3/" id="ledd-3">Forskriften inneholder bestemmelser om sertifikatkrav, krav til teoretisk og praktisk opplæring og utdanning for ervervelse av sertifikater for den som skal tjenestegjøre som skipsfører eller styrmann på seilskip eller maskindrevet skip med en største lengde på eller over 15 meter samt lekter over 100 tonn i utenriks fart.</article><article class="legalP" data-absoluteaddress="/ledd/4/" id="ledd-4">Ny sertifikatbetegnelse er dekksoffiser med angivelse av klasse for den aktuelle sertifikatgrad.</article><article class="legalP" data-absoluteaddress="/ledd/5/" id="ledd-5">Utdanningskravene er angitt ved henvisning til kravene for den aktuelle sertifikatgrad i Den internasjonale konvensjon om normer for opplæring, sertifisering og vakthold, 1978 (STCW 78). Det forutsettes at de eksamener som avlegges og de vitnemål som utstedes med henblikk på maritime sertifikater dekker konvensjonens krav for det aktuelle sertifikat.</article><article class="legalP" data-absoluteaddress="/ledd/6/" id="ledd-6">Sertifikater utstedes med de rettigheter som gjelder på utstedelsestidspunktet.</article><article class="legalP" data-absoluteaddress="/ledd/7/" id="ledd-7">Sertifikater utstedt etter eldre lov eller forskrift beholder sin rett etter den eldre lov eller forskrift. Eldre sertifikater gir de samme rettigheter som det sertifikat som det i forskriften er sammenlignet med. Sertifikatene kan byttes inn i nye sertifikater etter ovennevnte forskrift. Høyere rettigheter etter eldre lov eller forskrift angis på det nye sertifikatet.</article><article class="legalP" data-absoluteaddress="/ledd/8/" id="ledd-8">Overtredelse av forskriften kan straffes med bøter eller med fengsel inntil 3 måneder i henhold til Almindelig borgerlig Straffelov av 22. mai 1902 nr. 10 § 424 dersom ikke strengere straff kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/9/" id="ledd-9">Forskriften trer i kraft 22. august 1989.</article><article class="legalP" data-absoluteaddress="/ledd/10/" id="ledd-10">Fra samme tid oppheves forskrift av 11. desember 1981 nr. 3812 om sertifikater for skipsførere og styrmenn.</article><article class="legalP" data-absoluteaddress="/ledd/11/" id="ledd-11">Forskriften vil bli inntatt i Skipskontrollens Regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, postboks 8123 Dep., 0032 Oslo 1.</article></main></body></html>