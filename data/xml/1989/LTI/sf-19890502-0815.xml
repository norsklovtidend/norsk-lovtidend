<!DOCTYPE html><html lang="no"><head><title>Forskrift for tilskudd til praktikanter i skogbruket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:53</dd><dt class="legacyID">Datokode</dt><dd class="legacyID">FOR-1989-05-02-815</dd><dt class="dokid">DokumentID</dt><dd class="dokid">LTI/forskrift/1989-05-02-815</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 17</dd><dt class="dateInForce">I kraft fra</dt><dd class="dateInForce">1989-05-02</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-09-20</dd><dt class="title">Tittel</dt><dd class="title">Forskrift for tilskudd til praktikanter i skogbruket.</dd><dt class="refid">RefID</dt><dd class="refid">forskrift/1989-05-02-815</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskudd til praktikanter i skogbruket.<ul class="tocSubUl"><li>1. Formål</li><li>2. Vilkår</li><li>3. Tilskudd og lønn</li><li>4. Søknad og saksbehandling</li><li>5. Tilsyn, rapportering</li><li>6. Utbetaling</li><li>7. Dispensasjon</li><li>8. Klage</li><li>9. Gyldighet</li></ul></li></ul></dd></dl></header><main class="documentBody" data-lovdata-URL="LTI/forskrift/1989-05-02-815" id="dokument"><h1>Forskrift for tilskudd til praktikanter i skogbruket.</h1><article class="legalP" data-absoluteaddress="/ledd/1/" id="ledd-1">I medhold av vedtektene for Landbrukets utbyggingsfond, gitt av Landbruksdepartementet 2. mai 1989</article><article class="legalArticle" data-lovdata-URL="LTI/forskrift/1989-05-02-815/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med ordningen er å stimulere til bedrete praksismuligheter i skogbruksnæringen, og derigjennom bidra til å sikre rekrutteringen.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Ordningen skal gi praktikanten kjennskap til skogsarbeid gjennom opplæring, veiledning og praktisk arbeid.</article></article><article class="legalArticle" data-lovdata-URL="LTI/forskrift/1989-05-02-815/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Vilkår</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Praktikantordningen skal baseres på skriftlig avtale om arbeids- og opplæringsvilkår. Praksisopplæring på skoler og på egen eller foreldres gård kommer ikke inn under ordningen, dersom ikke særskilte forhold skulle tilsi det.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Nedre aldersgrense for praktikant er 16 år.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Skogbruksetaten har ansvaret for å godkjenne praktikant og praksisvert. Unge jenter og kvinner skal ha fortrinnsrett til praksisplasser. Praksisverter kan være private skogeiere, kommuneskoger, bygdeallmenninger, statsskoger, skogeierforeninger og skogeierlag.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Det må utarbeides plan over arbeidsoppgaver og opplæring som praktikanten skal delta i. Planen lages av praksisverten og praktikanten, eventuelt etter samråd med skogbrukssjef (herredsskogmester). Planen må legge opp til en allsidig praksisopplæring og ta hensyn til praktikantens forutsetninger. I løpet av praktikantperioden bør praktikanten ha fulgt praktisk skogsarbeiderkurs, Aktivt Skogbrukskurs eller andre kurs av kort varighet som skogbrukssjefen godkjenner. Praksisverten medvirker til at det blir tatt nødvendig kontakt med aktuelle opplæringsinstitusjoner.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Praksisverten må påta seg arbeidsgiveransvaret for praktikanten og forestå utbetaling av lønn.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Avtalen om praksisopplæring kan gjelde inntil 1 år. Perioden må ikke være kortere enn 3 måneder.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">For øvrig gjelder de rettigheter og plikter som er vanlig ellers i arbeidslivet.</article></article><article class="legalArticle" data-lovdata-URL="LTI/forskrift/1989-05-02-815/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Tilskudd og lønn</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det gis tilskudd til dekning av arbeidsgiveravgift og lønnsutgifter til praktikanten tilsvarende lønnstrinn 1 i Statens lønnsregulativ i den tid praktikanten er i arbeid. Det svares ikke lønn for kursdager, men det gis midler til dekning av kursavgift og ekstra reiseutgifter i forbindelse med kurs.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Eventuell avlønning ut over dette, må dekkes av arbeidsgiver.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">I tillegg gis det inntil 1.500 kroner til kjøp av verneutstyr til praktikanten.</article></article><article class="legalArticle" data-lovdata-URL="LTI/forskrift/1989-05-02-815/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Søknad og saksbehandling</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Landbrukskontoret, skogbruksetaten, fungerer som formidlingsapparat og interesserte praktikanter og praksisverter melder seg der.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Søknad etter denne forskrift skal være undertegnet av praksisvert og praktikant. Den sendes om landbrukskontoret til fylkeslandbrukskontoret, skogbruksetaten, som er innvilgningsmyndighet.</article></article><article class="legalArticle" data-lovdata-URL="LTI/forskrift/1989-05-02-815/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Tilsyn, rapportering</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Skogbruksetaten i fylket fører tilsyn med at opplæringen skjer som avtalt og skal innen 15. februar det påfølgende år sende inn fylkesvis rapport til Landbruksdepartementet.</article></article><article class="legalArticle" data-lovdata-URL="LTI/forskrift/1989-05-02-815/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Utbetaling</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fylkeslandbrukskontoret utbetaler tilskuddet etterskuddsvis hver måned til vedkommende praksisvert. Utbetalingen belastes fondskonto nr. 810340-11-3, kurs og opplæringstiltak, skogbrukstiltak, og tas med i kassarapporten til Landbruksdepartementet på vanlig måte.</article></article><article class="legalArticle" data-lovdata-URL="LTI/forskrift/1989-05-02-815/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Departementet kan fravike bestemmelsene i denne forskrift når særlige grunner tilsier det. Dispensasjon kan ikke gå ut over formålet med tilskuddsordningen.</article></article><article class="legalArticle" data-lovdata-URL="LTI/forskrift/1989-05-02-815/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Klage</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vedtak som er truffet i medhold av denne forskrift gir klagerett etter lov av 10. februar 1967 om behandlingsmåten i forvaltningssaker (forvaltningsloven kap. 6).</article></article><article class="legalArticle" data-lovdata-URL="LTI/forskrift/1989-05-02-815/9" data-name="9" data-partID="9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">9</span>. <span class="legalArticleTitle">Gyldighet</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks.</article></article></main></body></html>