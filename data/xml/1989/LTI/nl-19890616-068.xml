<!DOCTYPE html><html lang="no"><head><title>Lov om endringer i straffeloven og straffeprosessloven m.m. (Skjerpete strafferammer for voldsforbrytelser, straff for innførsel av pornografi, styrking av domstolenes fagkyndighet i saker om økonomisk kriminalitet, raskere behandling av straffesaker m.m.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:00</dd><dt class="legacyID">Datokode</dt><dd class="legacyID">LOV-1989-06-16-68</dd><dt class="dokid">DokumentID</dt><dd class="dokid">LTI/lov/1989-06-16-68</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 12</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1915-08-13-5</li><li>lov/1925-07-17-11</li><li>lov/1981-05-22-25</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1989-07-05</dd><dt class="titleShort">Korttittel</dt><dd class="titleShort">Lov nr. 68 om endr. i straffeloven og str</dd><dt class="title">Tittel</dt><dd class="title">Lov om endringer i straffeloven og straffeprosessloven m.m. (Skjerpete strafferammer for voldsforbrytelser, straff for innførsel av pornografi, styrking av domstolenes fagkyndighet i saker om økonomisk kriminalitet, raskere behandling av straffesaker m.m.).</dd><dt class="miscInformation">Annet om dokumentet</dt><dd class="miscInformation">Ot.prp.nr.79 (1988–1989), Innst.O.nr.106 (1988–1989), Besl.O.nr.124 (1988–1989), Odels- og Lagtingsvedtak hhv. 6. og 12. juni 1989. Fremmet av Justis- og politidepartementet.</dd><dt class="refid">RefID</dt><dd class="refid">lov/1989-06-16-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven og straffeprosessloven m.m. (Skjerpete strafferammer for voldsforbrytelser, straff for innførsel av pornografi, styrking av domstolenes fagkyndighet i saker om økonomisk kriminalitet, raskere behandling av straffesaker m.m.).<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/1989-06-16-68" id="dokument"><h1>Lov om endringer i straffeloven og straffeprosessloven m.m. (Skjerpete strafferammer for voldsforbrytelser, straff for innførsel av pornografi, styrking av domstolenes fagkyndighet i saker om økonomisk kriminalitet, raskere behandling av straffesaker m.m.).</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 22. mai 1902 nr. 10 om Almindelig borgerlig Straffelov</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 13. august 1915 nr. 5 om domstolene</article></article></li><li data-li-identifier="3." data-name="3."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov 17. juli 1925 nr. 11 om Svalbard</article></article></li><li data-li-identifier="4." data-name="4."><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov 17. desember 1976 nr. 99 om adgang til telefonkontroll ved etterforskning av overtredelser av narkotikalovgivningen</article></article></li><li data-li-identifier="5." data-name="5."><article class="listArticle" data-text-size="small" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Lov 22. mai 1981 nr. 25 om rettergangsmåten i straffesaker (straffeprosessloven)</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1989-06-16-68/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Almindelig borgerlig Straffelov av 22. mai 1902 nr. 10 gjøres følgende endringer:</article> <article class="defaultP" margin-top="true">§ 139 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Med bøter eller med hefte eller fengsel inntil 1 år straffes den som unnlater gjennom betimelig anmeldelse for vedkommende myndighet eller på annen måte å søke avverget et etter militær lov straffbart mytteri, krigsforræderi, spioneri eller forbund om rømming eller en forbrytelse mot loven om forsvarshemmeligheter §§ 1, 2, 3 eller 4 eller en forbrytelse som nevnt i denne lovs §§ 83, 84, 86, 87 nr. 2, 90, 91, 92, 93, 94, 98, 99, 99a, 100, 104a, 148, 149, 150, 151 a, 152, 153, 154, 159, 169, 192, 195, 207, 209, 217, 223 annet ledd, 225, 231, 233, 234, 243, 267, 268 eller 269 eller sammes følger, skjønt han til en tid da forbrytelsen eller dens følger ennå kunne forebygges, har fått pålitelig kunnskap om at den er i gjære eller er forøvd. Ved forbrytelse mot §§ 207 og 209 gjelder plikten likevel bare når fornærmede er under 16 år.</article> <article class="defaultP" margin-top="true">§ 150 første ledd bokstav e skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">ved å forstyrre den sikre drift av skip, jernbane, luftfartøy eller innretninger eller anlegg på kontinentalsokkelen eller</article> <article class="defaultP" margin-top="true">§ 151 a første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Med fengsel fra 2 år inntil 21 år straffes den som om bord i skip eller luftfartøy ved vold, trusler eller på annen måte ulovlig tiltvinger seg kontroll over fartøyet eller for øvrig griper inn i seilasen eller flygingen. På samme måte straffes den som ved tilsvarende midler ulovlig tiltvinger seg kontroll over innretninger eller anlegg på kontinentalsokkelen. Under særdeles formildende omstendigheter kan straffen settes under det nevnte lavmål.</article> <article class="defaultP" margin-top="true">§ 211 første ledd bokstav b skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">den som utgir, frambyr til salg eller leie eller på annen måte søker å utbre, eller som med hensikt å foreta slik utbredelse innfører utuktige eller pornografiske skrifter, bilder, filmer, videogram eller lignende,</article> <article class="defaultP" margin-top="true">Ny § 213 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når bestemmelsene i dette kapittel bruker uttrykket samleie, menes vaginalt og analt samleie.</article> <article class="defaultP" margin-top="true">§ 222 første ledd nytt andre punktum skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Under særdeles skjerpende omstendigheter, jf § 232 tredje punktum, kan fengsel inntil 6 år idømmes.</article> <article class="defaultP" margin-top="true">§ 227 første ledd nytt andre punktum skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Under særdeles skjerpende omstendigheter, jf. § 232 tredje punktum, kan fengsel inntil 6 år idømmes.</article> <article class="defaultP" margin-top="true">§ 232 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Er nogen i §§ 228-231 nævnt Forbrydelse forsætlig udført paa en særlig smertevoldende Maade eller ved hjelp av Gift eller andre Stoffe, der er i høi Grad farlige for Sundheden, eller ved Kniv eller andet særlig farlig Redskab, eller under andre særdeles skjerpende omstendigheter, blir altid Fængsel at idømme, og kan for Forbrydelsen mod § 231 Fængsel inntil 21 år i ethvert Tilfælde anvendes samt ellers Straffen forhøies med indtil 3 Aar. Straffen i § 228 første ledd forhøyes likevel bare med inntil 6 måneders fengsel, samtidig som bøter fortsatt kan idømmes. Ved avgjørelsen av om andre særdeles skjerpende omstendigheter foreligger, skal det særlig legges vekt på om overtredelsen er begått mot en forsvarsløs person, om den er rasistisk motivert, om den er skjedd uprovosert, om den er begått av flere i fellesskap, og om den har karakter av mishandling.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1989-06-16-68/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 13. august 1915 nr. 5 om domstolene gjøres følgende endringer:</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">I straffesaker sættes lagmandsretten med lagrette eller med meddommere og i tvistemaal med meddommere i de tilfælde, som lovene om rettergangsmaaten i straffesaker og for tvistemaal bestemmer.</article> <article class="defaultP" margin-top="true">§ 86 første ledd andre punktum skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">I sak som nevnt i straffeprosessloven § 328, § 330, § 334 a og § 373 skal meddommerne trekkes fra utvalget for lagrettemedlemmer for lagsoknet.</article> <article class="defaultP" margin-top="true">§ 88 første ledd skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Når det er nødvendig for å få uhildete meddommere eller fordi det trengs særlig kyndighet, kan retten beslutte å oppnevne meddommere av de alminnelige utvalg eller utenfor utvalgene, eller at meddommerne skal trekkes eller oppnevnes utenfor de kretser som er nevnt i §§ 86, 86 a og 87.</article> <article class="defaultP" margin-top="true">§ 165 andre ledd første punktum skal lyde:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Istedenfor stevnevitne kan offentlige myndigheter bruke en ansatt ved politiet eller i fengselsvesenet når det gjelder forkynning i straffesaker.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1989-06-16-68/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 17. juli 1925 nr. 11 om Svalbard gjøres følgende endringer:</article> <article class="defaultP" margin-top="true">§ 4 nytt andre og tredje ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Den som forsettlig eller uaktsomt overtrer forskrifter gitt i medhold av første ledd eller forbud eller påbud gitt i medhold av forskriftene, straffes med bøter eller med fengsel i inntil 1 år. Medvirkning straffes på samme måte.</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Kongen kan ved forskrift bestemme at et foretak kan straffes når overtredelse etter andre ledd er foretatt av noen som har handlet på vegne av foretaket. Dette gjelder selv om ingen enkeltperson kan straffes for overtredelsen. Straffen er bøter. Foretaket kan også fradømmes retten til å utøve virksomheten eller forbys å utøve den i visse former, jf. straffeloven § 29. Ved avgjørelsen av om straff skal ilegges foretaket og straffens størrelse, tas særlig hensyn til grovheten av overtredelsen og om foretaket ved retningslinjer, instruksjon, opplæring, kontroll eller andre tiltak kunne ha forebygget den. Det tas videre hensyn til om overtredelsen er foretatt for å fremme foretakets interesser, og den fordelen foretaket har eller kunne ha oppnådd ved den. Ved utmåling av boten tas det dessuten hensyn til foretakets økonomiske evne. Med foretak menes selskap, forening eller annen sammenslutning, enkeltpersonsforetak, stiftelse eller offentlig virksomhet.</article> <article class="defaultP" margin-top="true">§ 16 oppheves.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1989-06-16-68/KAPITTEL_4" data-partID="k4"><h2 data-text-align="center">IV</h2><article class="defaultP">§ 1 første ledd i midlertidig lov av 17. desember 1976 nr. 99 om adgang til telefonkontroll ved etterforskning av overtredelser av narkotikalovgivningen skal lyde:</article><article class="legalP" data-absoluteaddress="/kapittel/4/ledd/1/" id="kapittel-4-ledd-1">Når noen med skjellig grunn mistenkes for en handling som rammes av straffelovens § 162 eller § 162 a, kan retten ved kjennelse gi politiet tillatelse til å avlytte samtaler til og fra bestemte telefoner, teleksanlegg eller liknende anlegg for telekommunikasjon som den mistenkte besitter eller kan antas å ville bruke.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1989-06-16-68/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">I lov av 22. mai 1981 nr. 25 om rettergangsmåten i straffesaker (straffeprosessloven) gjøres følgende endringer:</article> <article class="defaultP" margin-top="true">§ 13 nytt tredje ledd skal lyde:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Dersom forening vil medføre at en straffbar handling som ellers hører under herreds- eller byrett, vil bli behandlet ved lagmannsrett i første instans etter § 7 første ledd, kan forening likevel unnlates når den straffbare handlingen egner seg bedre for behandling for meddomsrett med fagkyndige meddommere. Retten kan av samme grunn bestemme at forente saker skal skilles.</article> <article class="defaultP" margin-top="true">§ 35 første ledd andre punktum skal lyde:</article><article class="legalP" data-absoluteaddress="/kapittel/5/ledd/3/" id="kapittel-5-ledd-3">Om avstemning for lagmannsrett gjelder reglene i §§ 323, 334 a tredje ledd eller § 373.</article> <article class="defaultP" margin-top="true">§ 96 andre ledd nr. 1 skal lyde:</article><article class="legalP" data-absoluteaddress="/kapittel/5/ledd/4/" id="kapittel-5-ledd-4">i saker etter vegtrafikkloven § 22 første og annet ledd og § 24 første ledd, jf. § 31</article> <article class="defaultP" margin-top="true">§ 248 første ledd nytt andre punktum skal lyde:</article><article class="legalP" data-absoluteaddress="/kapittel/5/ledd/5/" id="kapittel-5-ledd-5">Selv om siktede ikke gir en uforbeholden tilståelse, kan en sak om overtredelse av vegtrafikkloven § 22 første ledd jf. § 31 likevel pådømmes i forhørsretten når siktede i stedet innen retten erklærer seg skyldig etter siktelsen.</article> <article class="defaultP" margin-top="true">§ 248 første ledd nåværende andre punktum blir nytt tredje punktum.</article> <article class="defaultP" margin-top="true">§ 254 første ledd skal lyde:</article><article class="legalP" data-absoluteaddress="/kapittel/5/ledd/6/" id="kapittel-5-ledd-6">Under hovedforhandlingen kan aktor frafalle enkelte tiltaleposter eller tiltalen i sin helhet. Hører spørsmålet om tiltale under Kongen eller riksadvokaten, krever frafallelse likevel samtykke fra riksadvokaten.</article> <article class="defaultP" margin-top="true">§ 262 første ledd skal lyde:</article><article class="legalP" data-absoluteaddress="/kapittel/5/ledd/7/" id="kapittel-5-ledd-7">Når påtalemyndigheten har besluttet å reise tiltale, sender den retten kopi av tiltalebeslutningen med oppgave over de bevis den vil føre. Dersom påtalemyndigheten mener at saken bør behandles med fagkyndige meddommere, skal den samtidig opplyse om dette. Rettens formann kan om han finner behov for det, be om utlån av sakens dokumenter.</article> <article class="defaultP" margin-top="true">§ 265 første ledd nytt siste punktum skal lyde:</article><article class="legalP" data-absoluteaddress="/kapittel/5/ledd/8/" id="kapittel-5-ledd-8">Dersom forsvareren mener at saken bør behandles med fagkyndige meddommere, skal han samtidig opplyse om dette.</article> <article class="defaultP" margin-top="true">§ 277 andre ledd skal lyde:</article><article class="legalP" data-absoluteaddress="/kapittel/5/ledd/9/" id="kapittel-5-ledd-9">I andre saker hvor det er behov for det, kan rettens formann beslutte å oppnevne fagkyndige meddommere etter reglene i domstolsloven § 88.</article> <article class="defaultP" margin-top="true">§ 278 andre ledd andre punktum skal lyde:</article><article class="legalP" data-absoluteaddress="/kapittel/5/ledd/10/" id="kapittel-5-ledd-10">Han kan stanse den videre forhandling om spørsmål som han anser tilstrekkelig drøftet eller som er av uvesentlig betydning for avgjørelsen.</article> <article class="defaultP" margin-top="true">§ 306 første ledd skal lyde:</article><article class="legalP" data-absoluteaddress="/kapittel/5/ledd/11/" id="kapittel-5-ledd-11">Ved hovedforhandling for lagmannsrett skal 10 lagrettemedlemmer som utgjør lagretten, delta for å avgjøre skyldspørsmålet. I sak om overtredelse av straffeloven kap. 8 eller 9 eller lov av 18. august 1914 om forsvarshemmeligheter sammensettes retten etter reglene i § 334 a. I sak som behandles på ny etter § 328 eller § 330 sammensettes retten etter reglene i § 373.</article> <article class="defaultP" margin-top="true">§ 328 første ledd skal lyde:</article><article class="legalP" data-absoluteaddress="/kapittel/5/ledd/12/" id="kapittel-5-ledd-12">Går lagrettens kjennelse ut på at tiltalte ikke er skyldig, men retten finner det utvilsomt at han er skyldig, kan den med enstemmighet beslutte at saken skal behandles på ny for andre dommere etter reglene i § 373.</article> <article class="defaultP" margin-top="true">§ 328 nytt andre ledd skal lyde:</article><article class="legalP" data-absoluteaddress="/kapittel/5/ledd/13/" id="kapittel-5-ledd-13">For forhandlingene gjelder reglene i §§ 278 til 305 tilsvarende.</article> <article class="defaultP" margin-top="true">§ 328 andre og tredje ledd, blir nye tredje og fjerde ledd.</article> <article class="defaultP" margin-top="true">§ 330 skal lyde:</article><article class="legalP" data-absoluteaddress="/kapittel/5/ledd/14/" id="kapittel-5-ledd-14">Går lagrettens kjennelse ut på at tiltalte er skyldig, men retten finner at det ikke er ført tilstrekkelig bevis for hans skyld, kan retten beslutte at saken skal behandles på ny for andre dommere etter reglene i § 373. Reglene i § 328 annet, tredje og fjerde ledd gjelder tilsvarende.</article> <article class="defaultP" margin-top="true">§ 331 skal lyde:</article><article class="legalP" data-absoluteaddress="/kapittel/5/ledd/15/" id="kapittel-5-ledd-15">Når ny behandling er besluttet etter § 330, kan tiltalte ikke dømmes etter strengere straffebestemmelser enn han ville blitt dømt etter dersom lagrettens kjennelse i den første behandlingen av saken var lagt til grunn, med mindre vilkårene for gjenopptagelse foreligger.</article> <article class="defaultP" margin-top="true">§ 334 a første ledd første punktum skal lyde:</article><article class="legalP" data-absoluteaddress="/kapittel/5/ledd/16/" id="kapittel-5-ledd-16">I sak om overtredelse av straffeloven kap. 8 eller 9 eller lov av 18 august 1914 om forsvarshemmeligheter skal lagmannsretten sammensettes av to fagdommere og tre meddommere som sammen avgjør både skyldspørsmålet og straffespørsmålet, samt andre krav som er reist i saken.</article> <article class="defaultP" margin-top="true">§ 334 a tredje ledd skal lyde:</article><article class="legalP" data-absoluteaddress="/kapittel/5/ledd/17/" id="kapittel-5-ledd-17">Avgjørelse av skyldspørsmålet til ugunst for siktede krever minst tre stemmer.</article> <article class="defaultP" margin-top="true">§ 373 nytt tredje og fjerde ledd skal lyde:</article><article class="legalP" data-absoluteaddress="/kapittel/5/ledd/18/" id="kapittel-5-ledd-18">Ved fornyet behandling skal lagmannsretten sammensettes av to fagdommere og tre meddommere, som sammen avgjør både skyldspørsmålet og straffespørsmålet, samt andre krav som er reist i saken. I vidløftige saker kan lagmannen bestemme at ett eller flere varamedlemmer for meddommerne skal følge forhandlingene og tre inn i retten om noen av meddommerne får forfall. I saker hvor det er behov for det, kan rettens formann beslutte å oppnevne inntil tre fagkyndige meddommere etter reglene i domstolsloven § 88.</article><article class="legalP" data-absoluteaddress="/kapittel/5/ledd/19/" id="kapittel-5-ledd-19">Avgjørelse av skyldspørsmålet til ugunst for siktede krever minst tre stemmer.</article> <article class="defaultP" margin-top="true">§ 373 tredje ledd blir nytt femte ledd.</article> <article class="defaultP" margin-top="true">§ 395 andre ledd skal lyde:</article><article class="legalP" data-absoluteaddress="/kapittel/5/ledd/20/" id="kapittel-5-ledd-20">Ved behandling av begjæring om gjenopptak av sak som er behandlet etter reglene i § 334 a eller § 373, tilkalles meddommere bare når rettens fagdommere finner det nødvendig. Dersom meddommere ikke tilkalles, deltar tre fagdommere i behandlingen.</article> <article class="defaultP" margin-top="true">§ 447 tredje ledd siste punkt skal lyde:</article><article class="legalP" data-absoluteaddress="/kapittel/5/ledd/21/" id="kapittel-5-ledd-21">Er lagmannsretten sammensatt etter reglene i § 334 a eller § 373, gjelder det samme for meddommerne.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/lov/1989-06-16-68/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Loven trer i kraft fra den tid Kongen bestemmer.</article></section></main></body></html>