<!DOCTYPE html><html lang="no"><head><title>Forskrift om forvaltning og bruk av midler i premie- og pensjonsreguleringsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1989-11-21-1170</dd><dt class="dokid">DokumentID</dt><dd class="dokid">LTI/forskrift/1989-11-21-1170</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 21</dd><dt class="dateInForce">I kraft fra</dt><dd class="dateInForce">1989-11-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§7-9</li></ul></dd><dt class="dateOfPublication">Kunngjort</dt><dd class="dateOfPublication">1989-12-08</dd><dt class="title">Tittel</dt><dd class="title">Forskrift om forvaltning og bruk av midler i premie- og pensjonsreguleringsfond.</dd><dt class="refid">RefID</dt><dd class="refid">forskrift/1989-11-21-1170</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltning og bruk av midler i premie- og pensjonsreguleringsfond.<ul class="tocSubUl"><li>§ 1. Anvendelsesområde</li><li>§ 2. Definisjoner</li><li>§ 3. Pensjonsreguleringsfond</li><li>§ 4. Premiefond</li><li>§ 5. Tilskudd til premie- og pensjonsreguleringsfond</li><li>§ 6. Forvaltning av midlene</li><li>§ 7. Overføring av midlene</li><li>§ 8. Forvaltningsinstitusjonens plikter</li><li>§ 9. Pensjonsinnretningens plikter</li><li>§ 10. Forsikringstakerens opplysningsplikt</li><li>§ 11. Ikrafttreden</li><li>§ 12. Overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/1989-11-21-1170" id="dokument"><h1>Forskrift om forvaltning og bruk av midler i premie- og pensjonsreguleringsfond.</h1><article class="legalP" data-absoluteaddress="/ledd/1/" id="ledd-1">Fastsatt av Finansdepartementet 21. november 1989 med hjemmel i lov 10. juni 1988 nr. 39 om forsikringsvirksomhet § 7-9.</article><article class="legalArticle" data-lovdata-URL="LTI/forskrift/1989-11-21-1170/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften her gjelder for:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">premie- og pensjonsreguleringsfond for tjenestepensjonsordning</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">premiefond for egen pensjonsforsikring.</article></article></li></ul></article></article><article class="legalArticle" data-lovdata-URL="LTI/forskrift/1989-11-21-1170/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med «forsikringstaker» menes her arbeidsgiveren for så vidt angår tjenestepensjonsordning.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med «forvaltningsinstitusjon» menes her bank eller pensjonsinnretning som kan forvalte premiefondsmidler.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Med «pensjonsreguleringsfond» menes her midler som er innbetalt til pensjonsinnretning og som skal anvendes til regulering av løpende pensjonsytelser for medlemmene av pensjonsordning.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Med «premiefond» menes her midler som er innbetalt til forvaltningsinstitusjon og som skal anvendes til dekning av fremtidige premier for tjenestepensjonsordning eller pensjonsforsikring.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Med «tjenestepensjonsordning» menes her forsikring som er opprettet i pensjonsinnretning etter skatteloven § 44 første ledd bokstav k eller tilsvarende ordning.</article></article><article class="legalArticle" data-lovdata-URL="LTI/forskrift/1989-11-21-1170/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Pensjonsreguleringsfond</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Pensjonsreguleringsfond kan bare opprettes i og forvaltes av den pensjonsinnretning der tjenestepensjonsordningen er opprettet.</article></article><article class="legalArticle" data-lovdata-URL="LTI/forskrift/1989-11-21-1170/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Premiefond</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Premiefond kan opprettes i og forvaltes av den pensjonsinnretning der forsikring som nevnt i § 1 nr 1 eller 2, er opprettet. Dessuten kan premiefond opprettes i og forvaltes av bank.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Når en forsikringstaker har opprettet forsikring i flere pensjonsinnretninger, kan det opprettes premiefond for den enkelte forsikring i hver pensjonsinnretning.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Det kan totalt for den enkelte forsikring ikke opprettes mer enn ett premiefond i tillegg til fond som måtte være opprettet i den pensjonsinnretning der forsikringen er opprettet.</article></article><article class="legalArticle" data-lovdata-URL="LTI/forskrift/1989-11-21-1170/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskudd til premie- og pensjonsreguleringsfond</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forsikringstaker kan for det enkelte år ikke yte fradragsberettiget tilskudd til premie- og pensjonsreguleringsfond, som overstiger de beløp som er fastsatt i skatteloven § 44 første ledd bokstav k nr 2 og annet ledd nr 1.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Har forsikringstaker tjenestepensjonsordning i flere pensjonsinnretninger, skal skattelovens bestemmelser om avsetning til premie- og pensjonsreguleringsfond gjelde tilsvarende i forhold til hver enkelt tjenestepensjonsordning.</article></article><article class="legalArticle" data-lovdata-URL="LTI/forskrift/1989-11-21-1170/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forvaltning av midlene</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Midler i premie- og pensjonsreguleringsfond skal forvaltes i samsvar med de regler som gjelder for den enkelte forvaltningsinstitusjon.</article></article><article class="legalArticle" data-lovdata-URL="LTI/forskrift/1989-11-21-1170/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overføring av midlene</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Midler i pensjonsreguleringsfond kan bare overføres i forbindelse med flytting av forsikringen som nevnt i lovens § 7-8.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Midler i premiefond kan overføres til annen forvaltningsinstitusjon for så vidt dette er i samsvar med §§ 4 og 5.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Ved flytting av forsikring som nevnt i lovens § 7-8, overføres premiefondsmidler samtidig med de øvrige midler og med samme oppsigelsesfrist. Annen overføring av midler i premiefond kan foretas med en frist på to måneder.</article></article><article class="legalArticle" data-lovdata-URL="LTI/forskrift/1989-11-21-1170/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forvaltningsinstitusjonens plikter</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forvaltningsinstitusjonen plikter å påse at midler i premie- og pensjonsreguleringsfond ved uttak blir brukt ved overføring til pensjonsinnretning der pensjonsordningen er etablert.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Er det flere forvaltningsinstitusjoner, skal disse hver for seg påse at bestemmelsene overholdes. Hver forvaltningsinstitusjon plikter herunder å innhente opplysninger fra forsikringstaker om det er flere forvaltningsinstitusjoner.</article></article><article class="legalArticle" data-lovdata-URL="LTI/forskrift/1989-11-21-1170/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Pensjonsinnretningens plikter</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Pensjonsinnretningen plikter:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">å påse at forsikring med fradragsberettiget premie er i overensstemmelse med regler om private tjenestepensjonsordninger eller regler om egen pensjonsforsikring gitt i medhold av skattelovens § 44.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/ledd/1/punkt/2/" id="paragraf-9-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/9/ledd/1/punkt/2/ledd/1/" id="paragraf-9-ledd-1-punkt-2-ledd-1">å påse at midler i premie- og pensjonsreguleringsfond for forsikringer som nevnt i nr 1 ikke benyttes i strid med reglene.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/9/ledd/1/punkt/3/" id="paragraf-9-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/9/ledd/1/punkt/3/ledd/1/" id="paragraf-9-ledd-1-punkt-3-ledd-1">å påse at midler i premie- og pensjonsreguleringsfond blir anvendt etter formålet, jf § 2.</article></article></li></ul></article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Bestemmelsene i § 8 annet ledd gjelder tilsvarende når det er flere pensjonsinnretninger.</article></article><article class="legalArticle" data-lovdata-URL="LTI/forskrift/1989-11-21-1170/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forsikringstakerens opplysningsplikt</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forsikringstakeren skal den 1. januar hvert år gi opplysninger om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">hvilke forsikringer forsikringstakeren har</article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">hvor forsikring er opprettet</article></article></li><li data-li-identifier="3." data-name="3."><article class="listArticle" data-absoluteaddress="/paragraf/10/ledd/1/punkt/3/" id="paragraf-10-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/10/ledd/1/punkt/3/ledd/1/" id="paragraf-10-ledd-1-punkt-3-ledd-1">hvilke forvaltningsinstitusjoner som forvalter premiefond.</article></article></li></ul></article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Opplysningene nevnt i første ledd skal gis til samtlige pensjonsinnretninger hvor forsikring er opprettet, samt til forvaltningsinstitusjon.</article></article><article class="legalArticle" data-lovdata-URL="LTI/forskrift/1989-11-21-1170/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft straks.</article></article><article class="legalArticle" data-lovdata-URL="LTI/forskrift/1989-11-21-1170/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overgangsregler</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">§ 5 annet ledd trer i kraft 1. januar 1990.</article></article></main></body></html>