<!DOCTYPE html><html lang="no"><head><title>Midlertidig forskrift om bruk av farvann utenom havnedistrikt m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1989-07-19-655</dd><dt class="dokid">DokumentID</dt><dd class="dokid">LTI/forskrift/1989-07-19-655</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 15</dd><dt class="dateInForce">I kraft fra</dt><dd class="dateInForce">1989-07-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51</li></ul></dd><dt class="dateOfPublication">Kunngjort</dt><dd class="dateOfPublication">1989-08-17</dd><dt class="title">Tittel</dt><dd class="title">Midlertidig forskrift om bruk av farvann utenom havnedistrikt m.v.</dd><dt class="refid">RefID</dt><dd class="refid">forskrift/1989-07-19-655</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om bruk av farvann utenom havnedistrikt m.v.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1989-07-19-655" id="dokument"><h1>Midlertidig forskrift om bruk av farvann utenom havnedistrikt m.v.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 19. juli 1989 fastsatt følgende midlertidige forskrift om bruk av farvann utenom havnedistrikt m.v. i medhold av lov om havner og farvann av 8. juni 1984 nr. 51:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-07-19-655/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av § 16 annet ledd, jf. § 5 annet ledd:</article><article class="legalArticle" data-lovdata-URL="LTI/forskrift/1989-07-19-655/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Når bruk av farvann, herunder slep av oljeinstallasjoner, seismiske undersøkelser eller utprøving av utstyr, kan skape vesentlige hindringer eller ulempe for den alminnelige ferdsel eller som i urimelig grad vanskeliggjør annen bruk, skal Kystverkets distriktskontor underrettes snarest mulig og senest innen fjorten dager før bruken skal skje. Distriktskontoret kan bestemme at bruken ikke skal skje uten tillatelse.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Distriktskontoret kan sette vilkår om at bruken ikke i urimelig grad må vanskeliggjøre fiske og kultivering av fisk eller volde skade eller fare for skade på undersjøiske kabler, andre undersjøiske installasjoner, dyre- og plantelivet eller forurense sjøen og havbunnen.</article></article><article class="legalArticle" data-lovdata-URL="LTI/forskrift/1989-07-19-655/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Innretninger som plasseres på sjøbunnen, eller gjenstander som oppankres og ikke går inn under sjøveisreglene, skal vise et rundtlysende blinkende gult lys. Distriktskontoret kan i det enkelte tilfelle påby annet lys.</article></article><article class="legalArticle" data-lovdata-URL="LTI/forskrift/1989-07-19-655/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Andre trafikkanter og brukere er pliktig til å følge de pålegg som blir gitt av distriktskontoret for å sikre gjennomføringen av bruken med minst mulig fare for og forstyrrelse av den alminnelige ferdsel eller annen bruk.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-07-19-655/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I medhold av § 11 nr. 2:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Kystverkets distriktskontor kan i det enkelte tilfelle bestemme at kommunen ikke kan forby bevegelse av fartøyer o.l. gjennom havnedistriktet i hovedled eller viktig biled.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Med hovedled eller viktig biled menes i denne forskrift led i havnedistriktet, der det går fartøyer som ikke anløper havnedistriktet.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1989-07-19-655/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Disse forskrifter trer i kraft straks.</article></section></main></body></html>