<!DOCTYPE html><html lang="no"><head><title>Forskrift om endring av forskrift om valutaregulering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:16</dd><dt class="legacyID">Datokode</dt><dd class="legacyID">FOR-1989-06-21-516</dd><dt class="dokid">DokumentID</dt><dd class="dokid">LTI/forskrift/1989-06-21-516</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 14</dd><dt class="dateInForce">I kraft fra</dt><dd class="dateInForce">1989-06-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-02-01-208</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1950-07-14-10</li><li>forskrift/1955-07-29-8970</li></ul></dd><dt class="dateOfPublication">Kunngjort</dt><dd class="dateOfPublication">1989-08-01</dd><dt class="title">Tittel</dt><dd class="title">Forskrift om endring av forskrift om valutaregulering.</dd><dt class="refid">RefID</dt><dd class="refid">forskrift/1989-06-21-516</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om valutaregulering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1989-06-21-516" id="dokument"><h1>Forskrift om endring av forskrift om valutaregulering.</h1><article class="legalP" data-absoluteaddress="/ledd/1/" id="ledd-1">Med hjemmel i lov om valutaregulering av 14. juli 1950 nr. 10 jfr. Kronprinsreg.res. av 29. juli 1955 med senere endringer, har Norges Bank 21. juni 1989 fastsatt følgende endring i forskrift av 1. februar 1989 nr. 208 om valutaregulering:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1989-06-21-516/KAPITTEL_1" data-partID="k1"><h2 data-text-align="center">I</h2><article class="defaultP">Pkt. 5.1 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Garantier for løpende transaksjoner (kommersielle garantier) og kapitaltransaksjoner (finansielle garantier). Innlending kan uten samtykke fra Norges Bank stille kommersiell og finansiell garanti overfor utlendig eller motta kommersiell og finansiell garanti fra utlending, dersom fordringsforholdet som garantien skal tjene som sikkerhet for er lisensfritt eller godkjent av valutamyndighetene.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Innlending kan uten samtykke fra Norges Bank stille verdipapirer, betalingsmidler eller fordringer som pant overfor utlending eller motta verdipapirer, betalingsmidler eller fordringer som pant fra utlending, dersom fordringsforholdet som pantet skal tjene som sikkerhet for er lisensfritt eller godkjent av valutamyndighetene.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Det forutsettes at innlending som mottar eller stiller lisensfri garanti eller pant fra eller overfor utlending, forvisser seg om at fordringsforholdet garantien eller pantet tjener som sikkerhet for ikke strider mot valutareglene eller norsk lovgivning for øvrig.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Bestemmelsene i de foranstående ledd gjelder tilsvarende for innlending som stiller garanti for eller pantsetter verdipapirer, betalingsmidler eller fordringer til sikkerhet for et fordringsforhold i utenlandsk valuta mellom innlendinger.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">En eventuell dekning av pantet er underlagt de øvrige valutabestemmelser om hvilke transaksjon som må ha valutamyndighetenes samtykke.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Valutabank kan uten særskilt samtykke ved innførsel av varer til Norge og utførsel av varer fra Norge, åpne remburs og diskontere vareveksel/veksel knyttet til remburs, når kredittiden ikke overstiger 180 dager, jfr. pkt. 4.5.2.3.3.</article> <article class="defaultP" margin-top="true">Pkt. 5.2.3.2 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Transaksjoner som kan gjennomføres uten Norges Banks samtykke. Terminkontrakter som involverer norske kroner, og er knyttet til løpende transaksjoner i utenlandsk valuta, jfr. kap. 3, varekreditt i utenlandsk valuta, eller lisensfrie eller godkjente transaksjoner i utenlandsk valuta mellom innlendinger, jf. pkt. 2.6, kan inngås uten særskilt samtykke fra Norges Bank. Eiendeler eller gjeld i utenlandsk valuta annet enn varekreditter aksepteres ikke som grunnlag for slik terminkontrakt, med mindre særskilt samtykke er innhentet, jfr. pkt. 5.2.3.4. Det forutsettes at:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/ledd/7/punkt/1/" id="kapittel-1-ledd-7-punkt-1"><span class="data-originalId">-</span><article class="legalP" data-absoluteaddress="/kapittel/1/ledd/7/punkt/1/ledd/1/" id="kapittel-1-ledd-7-punkt-1-ledd-1">terminkontraktens varighet maksimalt dekker oppgjørstiden for den underliggende betaling</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/7/punkt/2/" id="kapittel-1-ledd-7-punkt-2"><span class="data-originalId">-</span><article class="legalP" data-absoluteaddress="/kapittel/1/ledd/7/punkt/2/ledd/1/" id="kapittel-1-ledd-7-punkt-2-ledd-1">terminkontrakten beløpsmessig ikke overstiger den underliggende betaling</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/ledd/7/punkt/3/" id="kapittel-1-ledd-7-punkt-3"><span class="data-originalId">-</span><article class="legalP" data-absoluteaddress="/kapittel/1/ledd/7/punkt/3/ledd/1/" id="kapittel-1-ledd-7-punkt-3-ledd-1">dokumentasjon på forlangende kan fremlegges for valutabank eller Norges Bank.</article></article></li></ul></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Det skal kunne dokumenteres at terminkontrakter med inntil ett års løpetid fra kontraktsdato til forfall dekker en klart sannsynliggjort betalingsforpliktelse for løpende transaksjoner i valuta, nedbetaling av varekreditter i valuta eller lisensfrie eller godkjente transaksjoner i utenlandsk valuta mellom innlendinger.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Det skal kunne dokumenteres at terminkontrakter med over ett års løpetid fra kontraktsdato til forfall dekker en rettslig bindende betalingsforpliktelse for løpende transaksjoner i valuta, nedbetaling av varekreditter i valuta eller lisensfrie eller godkjente transaksjoner i utenlandsk valuta mellom innlendinger.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Terminkontrakt nevnt under dette pkt. 5.2.3.2 kan reverseres uten særskilt samtykke.</article> <article class="defaultP" margin-top="true">Pkt. 5.4 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Terminhandel på verdipapirer. Innlending kan uten samtykke inngå terminkontrakt for handel på verdipapirer, herunder aksjeopsjoner, dersom den underliggende transaksjon er lisensfri. Det må innhentes tillatelse fra Norges Bank til å inngå terminkontrakt på verdipapirer når den underliggende transaksjon er lisenspliktig. Innlendings terminhandel på verdipapirer må som hovedregel gå gjennom norsk fondsmegler, jfr. pkt. 4.3.2.1.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Utlendinger kan uten samtykke inngå terminkontrakter i Norge når den underliggende transaksjon er i overensstemmelse med gjeldende regler for utlendings kjøp av innenlandske verdipapirer i Norge må gå gjennom norsk fondsmegler, jfr. pkt. 4.3.3.1.</article> <article class="defaultP" margin-top="true">Pkt. 5.5 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Terminhandel på indekser. Norges Bank innvilger søknad om inngåelse av terminkontrakt knyttet til indekser, herunder verdipapirindekser, dersom slik kontrakt inngås for å redusere risiko i foretakets normale drift. Handel med verdipapirindekser må som hovedregel gå gjennom norsk fondsmegler, jfr. pkt. 4.3.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1989-06-21-516/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriften her trer i kraft straks.</article></section></main></body></html>