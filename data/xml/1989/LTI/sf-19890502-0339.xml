<!DOCTYPE html><html lang="no"><head><title>Forskrift om inntak av søkere fra andre fylker i fylkeskommunale- og kommunale videregående skoler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">FOR-1989-05-02-339</dd><dt class="dokid">DokumentID</dt><dd class="dokid">LTI/forskrift/1989-05-02-339</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 10</dd><dt class="dateInForce">I kraft fra</dt><dd class="dateInForce">1989-05-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-05-29-1186</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§7</li></ul></dd><dt class="dateOfPublication">Kunngjort</dt><dd class="dateOfPublication">1989-06-15</dd><dt class="title">Tittel</dt><dd class="title">Forskrift om inntak av søkere fra andre fylker i fylkeskommunale- og kommunale videregående skoler.</dd><dt class="refid">RefID</dt><dd class="refid">forskrift/1989-05-02-339</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inntak av søkere fra andre fylker i fylkeskommunale- og kommunale videregående skoler.<ul class="tocSubUl"><li>§ 1. Virkeområde</li><li>§ 2. Inntaksregler</li><li>§ 3. Inntaksvilkår, inntaksrekkefølge m.m.</li><li>§ 4. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1989-05-02-339" id="dokument"><h1>Forskrift om inntak av søkere fra andre fylker i fylkeskommunale- og kommunale videregående skoler.</h1><article class="legalP" data-absoluteaddress="/ledd/1/" id="ledd-1">Fastsatt av Kirke- og undervisningsdepartementet 2. mai 1989 med hjemmel i lov av 21. juni 1974 nr. 55 om videregående opplæring, § 7, 4. ledd.</article><article class="legalArticle" data-lovdata-URL="LTI/forskrift/1989-05-02-339/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder inntak av søkere fra andre fylker til:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">Landslinjer, dvs. de kurs/elevplasser som fylkeskommunen får tilskott til etter egen tilskottsordning for landslinjer.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">Andre små fag og yrker, dvs. kurs innen fagområder der departementet finner at utdanningsbehovet er for lite til at kurstilbudet bør opprettes for å dekke bare ett fylkes behov.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">Sentrale lærlingkurs.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">Øvrige skoletilbud.</article></article></li></ul></article></article><article class="legalArticle" data-lovdata-URL="LTI/forskrift/1989-05-02-339/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Inntaksregler</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Landslinjer.</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Søkere fra hele landet skal stilles likt ved inntak til landslinjene (§ 1.a)</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Andre små fag og yrker.</article><article class="legalP" data-absoluteaddress="/paragraf/2/punkt/2/ledd/2/" id="paragraf-2-punkt-2-ledd-2">For de tilbud som omfattes av § 1 b, kan skolefylket reservere inntil 60 % av elevplassene for søkere fra eget fylke. For de resterende plassene stilles søkere fra hele landet likt.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/punkt/3/" id="paragraf-2-punkt-3"><span class="data-originalId">c)</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">Sentrale lærlingkurs.</article><article class="legalP" data-absoluteaddress="/paragraf/2/punkt/3/ledd/2/" id="paragraf-2-punkt-3-ledd-2">Søkere fra hele landet stilles likt ved inntak til sentrale lærlingkurs.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/punkt/4/" id="paragraf-2-punkt-4"><span class="data-originalId">d)</span><article class="legalP" data-absoluteaddress="/paragraf/2/punkt/4/ledd/1/" id="paragraf-2-punkt-4-ledd-1">Øvrige skoletilbud.</article><article class="legalP" data-absoluteaddress="/paragraf/2/punkt/4/ledd/2/" id="paragraf-2-punkt-4-ledd-2">For andre tilbud enn de som er nevnt under pkt. a, b og c, bestemmer skolefylket selv hvor mange plasser det vil reservere for søkere fra eget fylke.</article></article></li></ul><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fylkeskommunen har likevel plikt til å sørge for at lærling som er hjemmehørende i annet fylke får tilbud om å gjennomgå pliktig lærlingskole, dersom lærlingen har sitt arbeidssted i vedkommende fylkeskommune.</article></article><article class="legalArticle" data-lovdata-URL="LTI/forskrift/1989-05-02-339/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Inntaksvilkår, inntaksrekkefølge m.m.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Dersom ikke annet er fastsatt i medhold av lov om videregående opplæring, § 7, gjelder reglene fastsatt i den generelle forskriften om inntak i fylkeskommunale og kommunale videregående skoler.</article></article><article class="legalArticle" data-lovdata-URL="LTI/forskrift/1989-05-02-339/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Denne forskrift trer i kraft fra 2. mai 1989. Samtidig oppheves forskrift 29. mai 1985 nr. 1186.</article></article></main></body></html>