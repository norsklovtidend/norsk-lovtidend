<!DOCTYPE html><html lang="no"><head><title>Forskrift om frikommunevedtekter – samordning av nærings- og sysselsettingssaker, Fauske kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:16</dd><dt class="legacyID">Datokode</dt><dd class="legacyID">FOR-1989-12-05-1206</dd><dt class="dokid">DokumentID</dt><dd class="dokid">LTII/forskrift/1989-12-05-1206</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 13</dd><dt class="dateInForce">I kraft fra</dt><dd class="dateInForce">1990-01-01</dd><dt class="appliesTo">Gjelder for</dt><dd class="appliesTo">Fauske kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li><li>forskrift/1988-05-06-345</li></ul></dd><dt class="dateOfPublication">Kunngjort</dt><dd class="dateOfPublication">1989-12-29</dd><dt class="titleShort">Korttittel</dt><dd class="titleShort">Forskrift om frikommunevedtekter – samord</dd><dt class="title">Tittel</dt><dd class="title">Forskrift om frikommunevedtekter – samordning av nærings- og sysselsettingssaker, Fauske kommune, Nordland.</dd><dt class="refid">RefID</dt><dd class="refid">forskrift/1989-12-05-1206</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter – samordning av nærings- og sysselsettingssaker, Fauske kommune, Nordland.<ul class="tocSubUl"><li>I. Virkeområde<ul class="tocSubUl"><li>§ 1.</li></ul></li><li>II. Hovedutvalg for nærings- og sysselsettingssaker (næringsstyre)<ul class="tocSubUl"><li>§ 2. Sammensetning og valg.</li></ul></li><li>III. Hovedutvalgets (næringsstyrets) oppgaver<ul class="tocSubUl"><li>§ 3. Næringsstyrets oppgaver som fiskerimyndighet og fiskeriorgan.</li><li>§ 4.</li></ul></li><li>IV. Forskjellige bestemmelser<ul class="tocSubUl"><li>§ 5. Forholdet til administrasjonen.</li><li>§ 6. Delegering.</li><li>§ 7. Klage, mindretallsanke og dokumentasjon.</li></ul></li><li>V Ikrafttredelse og opphevelse av andre kommunale utvalg og andre lover og forskrifter<ul class="tocSubUl"><li>§ 8. Ikrafttredelse.</li><li>§ 9. Nedleggelse av nemnder.</li><li>§ 10. Overgangsregler.</li><li>§ 11. Lover og forskrifter det er gjort unntak fra.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1989-12-05-1206" id="dokument"><h1>Forskrift om frikommunevedtekter – samordning av nærings- og sysselsettingssaker, Fauske kommune, Nordland.</h1><article class="legalP" data-absoluteaddress="/ledd/1/" id="ledd-1">Godkjent 5. desember 1989 av Kommunal- og arbeidsdepartementet med hjemmel i § 5 i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner), jf. kgl.res. av 6. mai 1988 nr. 345.</article><article class="legalP" data-absoluteaddress="/ledd/2/" id="ledd-2">Vedtatt i Fauske kommunestyre 23. februar 1989 med hjemmel i samme lov.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-12-05-1206/KAPITTEL_1" data-partID="k1"><h2>I. Virkeområde</h2><article class="legalArticle" data-lovdata-URL="LTII/forskrift/1989-12-05-1206/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift om vedtekter for samordning av nærings- og sysselsettingssaker, regulerer behandling og avgjørelsesmyndighet i saker som etter lov og forskrifter tilligger landbruksnemnd og fiskerinemnd, og kommer i tillegg til vedtekter for Hovedutvalg for næringssaker, som gjelder fra 12. april 1988.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-12-05-1206/KAPITTEL_2" data-partID="k2"><h2>II. Hovedutvalg for nærings- og sysselsettingssaker (næringsstyre)</h2><article class="legalArticle" data-lovdata-URL="LTII/forskrift/1989-12-05-1206/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Sammensetning og valg.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/1/punkt/1/" id="kapittel-2-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/1/punkt/1/ledd/1/" id="kapittel-2-paragraf-1-punkt-1-ledd-1">Næringsstyret består av 7 medlemmer med varamedlemmer. For resten av inneværende valgperiode består næringsstyret av nåværende næringsstyre (7) med tillegg av 2 medlemmer som velges fra nåværende landbruksnemnd.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/1/punkt/2/" id="kapittel-2-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/1/punkt/2/ledd/1/" id="kapittel-2-paragraf-1-punkt-2-ledd-1">Valget skal foregå som forholdstallsvalg dersom noe medlem i kommunestyret krever det. Bestemmelsene i kommuneloven § 7 annet ledd gjelder tilsvarende.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/1/punkt/3/" id="kapittel-2-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/1/punkt/3/ledd/1/" id="kapittel-2-paragraf-1-punkt-3-ledd-1">Valg av næringsstyre skal være kunngjort med en frist på minst 4 uker.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1989-12-05-1206/KAPITTEL_3" data-partID="k3"><h2>III. Hovedutvalgets (næringsstyrets) oppgaver</h2><article class="legalArticle" data-lovdata-URL="LTII/forskrift/1989-12-05-1206/§3" data-name="§3" data-partID="§3" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Næringsstyrets oppgaver som fiskerimyndighet og fiskeriorgan.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/1/punkt/1/" id="kapittel-3-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/1/punkt/1/ledd/1/" id="kapittel-3-paragraf-1-punkt-1-ledd-1">Næringsstyret er statens fagorgan i kommunen etter lov av 11. juni 1982 nr. 42, om rettledningstjenesten i fiskerinæringen og om endringer i visse andre lover.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/1/punkt/2/" id="kapittel-3-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/1/punkt/2/ledd/1/" id="kapittel-3-paragraf-1-punkt-2-ledd-1">Næringsstyret skal utføre de oppgaver som er tillagt fiskerinemnda etter §§ 5 og 8 i samme lov.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/1/punkt/3/" id="kapittel-3-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/1/punkt/3/ledd/1/" id="kapittel-3-paragraf-1-punkt-3-ledd-1">Næringsstyret skal videre utføre de oppgaver som er pålagt fiskerinemnda ved forskrifter hjemlet i samme lov.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/paragraf/1/punkt/4/" id="kapittel-3-paragraf-1-punkt-4"><span class="data-originalId">4.</span><article class="legalP" data-absoluteaddress="/kapittel/3/paragraf/1/punkt/4/ledd/1/" id="kapittel-3-paragraf-1-punkt-4-ledd-1">Næringsstyret skal stå til tjeneste for Statens Fiskarbank i henhold til bestemmelsene i § 11 i lov av 28. april 1972 nr. 22, om Statens Fiskarbank.</article></article></li></ul></article><article class="legalArticle" data-lovdata-URL="LTII/forskrift/1989-12-05-1206/§4" data-name="§4" data-partID="§4" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Næringsstyret overtar den myndighet som etter lov og forskrift er tillagt landbruksnemnda i kommunen. Næringsstyret gis videre myndighet til:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/paragraf/2/ledd/1/punkt/1/" id="kapittel-3-paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1">å avgjøre søknad om konsesjon som gjelder boligtomt og tomt til fritidshus med areal ikke over 5 dekar, forretningstomt, industritomt, friarealer, idrettsanlegg og lignende areal når arealet ikke er større enn 15 dekar og bebygd. Næringsstyret kan likevel ikke avgjøre saker om konsesjon til utenlandske statsborgere og heller ikke til selskaper, med mindre selskapet har:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/3/paragraf/2/ledd/1/punkt/1/ledd/1/punkt/1/" id="kapittel-3-paragraf-2-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/punkt/1/ledd/1/" id="kapittel-3-paragraf-2-ledd-1-punkt-1-ledd-1-punkt-1-ledd-1">sete i Norge</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/3/paragraf/2/ledd/1/punkt/1/ledd/1/punkt/2/" id="kapittel-3-paragraf-2-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/punkt/2/ledd/1/" id="kapittel-3-paragraf-2-ledd-1-punkt-1-ledd-1-punkt-2-ledd-1">helt norsk styre og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/3/paragraf/2/ledd/1/punkt/1/ledd/1/punkt/3/" id="kapittel-3-paragraf-2-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/3/paragraf/2/ledd/1/punkt/1/ledd/1/punkt/3/ledd/1/" id="kapittel-3-paragraf-2-ledd-1-punkt-1-ledd-1-punkt-3-ledd-1">minst 8/10-deler av grunnkapitalen er norsk.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/paragraf/2/ledd/1/punkt/2/" id="kapittel-3-paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/3/paragraf/2/ledd/1/punkt/2/ledd/1/" id="kapittel-3-paragraf-2-ledd-1-punkt-2-ledd-1">å ta avgjørelse om å lempe på eller helt frita fra bo- og driveplikten i henhold til konsesjonsloven § 6 annet ledd, jf. første ledd nr. 1, og odelsloven § 27.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/paragraf/2/ledd/1/punkt/3/" id="kapittel-3-paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/3/paragraf/2/ledd/1/punkt/3/ledd/1/" id="kapittel-3-paragraf-2-ledd-1-punkt-3-ledd-1">å avgjøre søknad om konsesjon som gjelder erverv av andel i beitelag, fordyrkningslag o.l. godkjent av Landbruksdepartementet og erverv av eiendom som skal nyttes i rasjonaliseringsøyemed i samsvar med jordloven.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/paragraf/2/ledd/1/punkt/4/" id="kapittel-3-paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/3/paragraf/2/ledd/1/punkt/4/ledd/1/" id="kapittel-3-paragraf-2-ledd-1-punkt-4-ledd-1">å ta avgjørelse etter jordloven §§ 54 og 55 for saker som gjelder areal inntil 15 dekar dyrket og dyrkbar mark og 50 dekar annet areal, jf. dog forskrift om frikommunevedtekter for behandling av visse konsesjons- og byggesaker, Fauske kommune, av 10. juni 1988.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/paragraf/2/ledd/1/punkt/5/" id="kapittel-3-paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/3/paragraf/2/ledd/1/punkt/5/ledd/1/" id="kapittel-3-paragraf-2-ledd-1-punkt-5-ledd-1">å avgjøre saker etter skogloven § 50 for areal inntil 15 dekar omdisponering av yngre tilfredsstillende skogsmark.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/paragraf/2/ledd/1/punkt/6/" id="kapittel-3-paragraf-2-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/3/paragraf/2/ledd/1/punkt/6/ledd/1/" id="kapittel-3-paragraf-2-ledd-1-punkt-6-ledd-1">Næringsstyret skal arbeide for formålet i § 1 i lov om skogbruk og skogsvern av 21. mai 1965.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/3/paragraf/2/ledd/1/punkt/7/" id="kapittel-3-paragraf-2-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/3/paragraf/2/ledd/1/punkt/7/ledd/1/" id="kapittel-3-paragraf-2-ledd-1-punkt-7-ledd-1">Næringsstyret er skogoppsyn i kommunen med de rettigheter og plikter som følger av lov om skogbruk og skogvern av 21. mai 1965 (med unntak av eiendommer forvaltet av Statens Skoger).</article></article></li><li data-li-identifier="8." data-name="8."><article class="listArticle" data-absoluteaddress="/kapittel/3/paragraf/2/ledd/1/punkt/8/" id="kapittel-3-paragraf-2-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/3/paragraf/2/ledd/1/punkt/8/ledd/1/" id="kapittel-3-paragraf-2-ledd-1-punkt-8-ledd-1">Næringsstyret er bundet av jord-, skog- og konsesjonslovgivningen, samt underlagt Landbruksdepartementets instruksjonsmyndighet.</article></article></li></ul></article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1989-12-05-1206/KAPITTEL_4" data-partID="k4"><h2>IV. Forskjellige bestemmelser</h2><article class="legalArticle" data-lovdata-URL="LTII/forskrift/1989-12-05-1206/§5" data-name="§5" data-partID="§5" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til administrasjonen.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/1/punkt/1/" id="kapittel-4-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/1/punkt/1/ledd/1/" id="kapittel-4-paragraf-1-punkt-1-ledd-1">Den samlede næringsadministrasjon – d.v.s. næringssjef, herredsagronom og herredsskogmester utfører nødvendig sekretærfunksjon og saksforberedelse for næringsstyret i henhold til næringsstyrets arbeidsoppgaver, og med næringssjefen som koordinator.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/1/punkt/2/" id="kapittel-4-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/1/punkt/2/ledd/1/" id="kapittel-4-paragraf-1-punkt-2-ledd-1">Næringsadministrasjonens ledere har møterett og møteplikt samt forslags- og talerett i næringsstyrets møter. Distriktsarbeidssjefen for Indre Salten har møte- og talerett i næringsstyrets møter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/1/punkt/3/" id="kapittel-4-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/1/punkt/3/ledd/1/" id="kapittel-4-paragraf-1-punkt-3-ledd-1">Innstillingsretten overfor næringsstyret gjennomføres som fullført saksbehandling og koordineres av næringssjefen.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/paragraf/1/punkt/4/" id="kapittel-4-paragraf-1-punkt-4"><span class="data-originalId">4.</span><article class="legalP" data-absoluteaddress="/kapittel/4/paragraf/1/punkt/4/ledd/1/" id="kapittel-4-paragraf-1-punkt-4-ledd-1">Administrativt behandles sakene av den etat som har den nødvendige faglige kompetanse.</article></article></li></ul></article><article class="legalArticle" data-lovdata-URL="LTII/forskrift/1989-12-05-1206/§6" data-name="§6" data-partID="§6" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Delegering.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Næringsstyret kan delegere sin avgjørelsesmyndighet i den utstrekning gjeldende lover eller forskrifter ikke er til hinder for det. Slik delegering kan gis for enkeltsaker eller for saksområder.</article></article><article class="legalArticle" data-lovdata-URL="LTII/forskrift/1989-12-05-1206/§7" data-name="§7" data-partID="§7" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Klage, mindretallsanke og dokumentasjon.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/3/punkt/1/" id="kapittel-4-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/3/punkt/1/ledd/1/" id="kapittel-4-paragraf-3-punkt-1-ledd-1">Klage.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/paragraf/3/punkt/1/ledd/1/punkt/1/" id="kapittel-4-paragraf-3-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/4/paragraf/3/punkt/1/ledd/1/punkt/1/ledd/1/" id="kapittel-4-paragraf-3-punkt-1-ledd-1-punkt-1-ledd-1">Næringsstyrets vedtak etter denne forskrift § 3 nr. 1 og 2 kan påklages til Fiskeridepartementet i henhold til forvaltningslovens bestemmelser.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/paragraf/3/punkt/1/ledd/1/punkt/2/" id="kapittel-4-paragraf-3-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/4/paragraf/3/punkt/1/ledd/1/punkt/2/ledd/1/" id="kapittel-4-paragraf-3-punkt-1-ledd-1-punkt-2-ledd-1">Næringsstyrets vedtak etter denne forskrift § 4 kan påklages til Landbruksdepartementet i henhold til forvaltningslovens bestemmelser.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/3/punkt/2/" id="kapittel-4-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/3/punkt/2/ledd/1/" id="kapittel-4-paragraf-3-punkt-2-ledd-1">Mindretallsanke.</article><article class="legalP" data-absoluteaddress="/kapittel/4/paragraf/3/punkt/2/ledd/2/" id="kapittel-4-paragraf-3-punkt-2-ledd-2">Saker etter denne forskrift § 4 skal videresendes til fylkeslandbruksstyret for endelig vedtak dersom en eller flere av næringsstyrets medlemmer krever det. Slik anke må fremsettes innen møtets slutt.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/3/punkt/3/" id="kapittel-4-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/3/punkt/3/ledd/1/" id="kapittel-4-paragraf-3-punkt-3-ledd-1">Dokumentasjon.</article><article class="legalP" data-absoluteaddress="/kapittel/4/paragraf/3/punkt/3/ledd/2/" id="kapittel-4-paragraf-3-punkt-3-ledd-2">Næringsstyret skal gi kvartalsvise tilbakemeldinger til Landbruksdepartementet om saker som er avgjort etter denne forskrift § 4.</article><article class="legalP" data-absoluteaddress="/kapittel/4/paragraf/3/punkt/3/ledd/3/" id="kapittel-4-paragraf-3-punkt-3-ledd-3">Slike tilbakemeldinger skal ha den form og det innhold som departementet fastsetter.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1989-12-05-1206/KAPITTEL_5" data-partID="k5"><h2>V Ikrafttredelse og opphevelse av andre kommunale utvalg og andre lover og forskrifter</h2><article class="legalArticle" data-lovdata-URL="LTII/forskrift/1989-12-05-1206/§8" data-name="§8" data-partID="§8" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse.</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Denne forskrift om vedtekter trer i kraft 1. januar 1990 og gjelder til 1. januar 1991.</article></article><article class="legalArticle" data-lovdata-URL="LTII/forskrift/1989-12-05-1206/§9" data-name="§9" data-partID="§9" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Nedleggelse av nemnder.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Med virkning fra ikrafttredelsestidspunktet nedlegges landbruksnemnda.</article></article><article class="legalArticle" data-lovdata-URL="LTII/forskrift/1989-12-05-1206/§10" data-name="§10" data-partID="§10" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsregler.</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Denne forskrift om vedtekter får anvendelse også for saker som er under behandling i landbruksnemnda og i de berørte administrasjoner på ikrafttredelsestidspunktet.</article></article><article class="legalArticle" data-lovdata-URL="LTII/forskrift/1989-12-05-1206/§11" data-name="§11" data-partID="§11" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Lover og forskrifter det er gjort unntak fra.</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Denne forskrift om vedtekter kommer i stedet for følgende bestemmelser:</article> <article class="defaultP" margin-top="true"><i>Vedtektene § 2 nr. 1, 2. setning</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/1/" id="kapittel-5-paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/1/ledd/1/" id="kapittel-5-paragraf-4-ledd-1-punkt-1-ledd-1">Lov av 12. november 1954 nr. 1 om styret i herreds- og bykommunene, § 29 første, annet og tredje ledd vedrørende valg av nemndsmedlemmer.</article></article></li></ul></article> <article class="defaultP" margin-top="true"><i>Vedtektene § 3 nr. 1 – 3</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/2/" id="kapittel-5-paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/2/ledd/1/" id="kapittel-5-paragraf-4-ledd-1-punkt-2-ledd-1">Lov av 11. juni 1982 nr. 42 om rettledningstjenesten i fiskerinæringen og om endringer i visse andre lover §§ 5, 6 og 8.</article></article></li></ul></article> <article class="defaultP" margin-top="true"><i>Vedtektene § 3 nr. 4</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/3/" id="kapittel-5-paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/3/ledd/1/" id="kapittel-5-paragraf-4-ledd-1-punkt-3-ledd-1">Lov av 28. april 1972 nr. 22 om Statens Fiskarbank § 11 første punktum.</article></article></li></ul></article> <article class="defaultP" margin-top="true"><i>Vedtektene § 4 nr. 1 – 8</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/4/" id="kapittel-5-paragraf-4-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/4/ledd/1/" id="kapittel-5-paragraf-4-ledd-1-punkt-4-ledd-1">Lov av 18. mars 1955 nr. 2 om tilskiping av jordbruk (jordlova) § 3, 1. ledd, § 25, § 53, 6. og 7. ledd, § 54, vedrørende avgjørelsesorgan, § 55, vedrørende avgjørelsesorgan.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/5/" id="kapittel-5-paragraf-4-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/5/ledd/1/" id="kapittel-5-paragraf-4-ledd-1-punkt-5-ledd-1">Lov av 21. mai 1965 om skogbruk og skogvern (skogbruksloven) § 4, punkt 1 og § 50, vedrørende avgjørelsesorgan</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/6/" id="kapittel-5-paragraf-4-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/6/ledd/1/" id="kapittel-5-paragraf-4-ledd-1-punkt-6-ledd-1">Lov av 28. juni 1974, nr. 58 om odelsretten og åsetesretten § 27 tredje ledd.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/7/" id="kapittel-5-paragraf-4-ledd-1-punkt-7"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/7/ledd/1/" id="kapittel-5-paragraf-4-ledd-1-punkt-7-ledd-1">Lov av 25. juni 1965, nr. 1 om forpakting § 4 vedrørende saksbehandlingsorgan.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/8/" id="kapittel-5-paragraf-4-ledd-1-punkt-8"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/8/ledd/1/" id="kapittel-5-paragraf-4-ledd-1-punkt-8-ledd-1">Lov av 16. juni 1961, nr. 12 om ymse beitespørsmål §§ 12, 13 og 14 vedrørende saksbehandlingsorgan.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/9/" id="kapittel-5-paragraf-4-ledd-1-punkt-9"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/9/ledd/1/" id="kapittel-5-paragraf-4-ledd-1-punkt-9-ledd-1">Lov av 31. mai 1974 nr. 19 om konsesjon og forkjøpsrett for det offentlige ved erverv av fast eiendom, § 2 første og andre ledd og §§ 11 og 21.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/10/" id="kapittel-5-paragraf-4-ledd-1-punkt-10"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/10/ledd/1/" id="kapittel-5-paragraf-4-ledd-1-punkt-10-ledd-1">Lov av 12. november 1954 nr. 1 om styret i herreds- og bykommunene, § 25 vedrørende adgang til å opprette utvalg og/eller komiteer.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/11/" id="kapittel-5-paragraf-4-ledd-1-punkt-11"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/11/ledd/1/" id="kapittel-5-paragraf-4-ledd-1-punkt-11-ledd-1">Forskrifter av 13. desember 1974 og bestemmelser av 20. januar 1984 nr. 218 om delegering til kommunestyrene og fylkeslandbruksstyrene av myndighet i henhold til konsesjonsloven og lov om odelsretten og åsetesretten.</article></article></li></ul></article> <article class="defaultP" margin-top="true"><i>Vedtektene § 7</i><ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/paragraf/4/ledd/1/punkt/12/" id="kapittel-5-paragraf-4-ledd-1-punkt-12"><span class="data-originalId">-</span><article class="legalP" data-absoluteaddress="/kapittel/5/paragraf/4/ledd/1/punkt/12/ledd/1/" id="kapittel-5-paragraf-4-ledd-1-punkt-12-ledd-1">Lov av 12. november 1954 nr. 1 om styret i herreds- og bykommunene, § 31 c annet ledd nr. 6 vedrørende klageordning for fiskeri- og landbrukssaker og mindretallsankeordning for landbrukssaker.</article></article></li></ul></article></article></section></main></body></html>