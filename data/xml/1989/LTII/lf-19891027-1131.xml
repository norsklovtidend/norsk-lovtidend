<!DOCTYPE html><html lang="no"><head><title>Forskrift om vedtekter til plan- og bygningslovens §§ 41, 69 nr. 3, 76 tredje punktum, 78 nr. 1 tredje ledd og 107, Kristiansand kommune, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:07</dd><dt class="legacyID">Datokode</dt><dd class="legacyID">FOR-1989-10-27-1131</dd><dt class="dokid">DokumentID</dt><dd class="dokid">LTII/forskrift/1989-10-27-1131</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 12</dd><dt class="dateInForce">I kraft fra</dt><dd class="dateInForce">1989-12-10</dd><dt class="appliesTo">Gjelder for</dt><dd class="appliesTo">Kristiansand kommune, Vest-Agder.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1989-12-01</dd><dt class="titleShort">Korttittel</dt><dd class="titleShort">Forskrift til plan- og bygningslovens §</dd><dt class="title">Tittel</dt><dd class="title">Forskrift om vedtekter til plan- og bygningslovens §§ 41, 69 nr. 3, 76 tredje punktum, 78 nr. 1 tredje ledd og 107, Kristiansand kommune, Vest-Agder.</dd><dt class="refid">RefID</dt><dd class="refid">forskrift/1989-10-27-1131</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til plan- og bygningslovens §§ 41, 69 nr. 3, 76 tredje punktum, 78 nr. 1 tredje ledd og 107, Kristiansand kommune, Vest-Agder.<ul class="tocSubUl"><li>Bestemmelser for lekeplasser for barn i forbindelse med bebyggelsesplaner og reguleringsplaner for boliger:</li><li>Bestemmelser for avkjørsel og parkering av biler, motorsykler og sykler for bebyggelsens behov:</li></ul></li></ul></dd></dl></header><main class="documentBody" data-lovdata-URL="LTII/forskrift/1989-10-27-1131" id="dokument"><h1>Forskrift om vedtekter til plan- og bygningslovens §§ 41, 69 nr. 3, 76 tredje punktum, 78 nr. 1 tredje ledd og 107, Kristiansand kommune, Vest-Agder.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 27. oktober 1989 med hjemmel i § 4 i plan- og bygningsloven av 14. juni 1985 nr. 77 stadfestet vedtak av Kristiansand kommunestyre i møte 29. mars 1989 om vedtekter til §§ 41, 69 nr. 3, 76 tredje punktum, 78 nr. 1 tredje ledd og 107 i plan- og bygningsloven for Kristiansand kommune.</article> <article class="defaultP" margin-top="true">Vedtektene skal lyde slik:</article> <article class="defaultP" margin-top="true">Til § 41:</article><article class="legalP" data-absoluteaddress="/ledd/2/" id="ledd-2">Når forslag til reguleringsplan er vedtatt av bygningsrådet, kan formannskapet kreve skjønn til fastsetting av erstatning for tilfelle av ekspropriasjon etter § 35. Før tvangsfullbyrdelse kan kreves på grunnlag av slikt skjønn, jfr. § 41 i lov av 1. juni 1917 om skjønn og ekspropriasjonssaker, må planen være stadfestet og departementets samtykke til ekspropriasjon være gitt i tilfelle hvor slikt samtykke trengs.</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/3/" id="ledd-3">I bebyggelsesplaner, reguleringsplaner og ved søknad om byggetillatelse, skal gjøres rede for plassering av de anlegg som er nevnt i § 69 nr. 1. I den grad behovet for slike anlegg er dekket på tilstøtende areal, må dette dokumenteres. Anleggene må vises i sin sammenheng med kjøreveier, gangveier og friareal.</article><article class="legalP" data-absoluteaddress="/ledd/4/" id="ledd-4">Som bilag til bebyggelsesplan, reguleringsplan og søknad skal følge plan i bestemt målestokk for utforming av ubebygd areal og fellesareal. Denne plan skal vise utforming av lekeplasser, forstøtningsmurer, sikringsgjerder, terrassering, planering, beplantning, søppeloppbevaring, private kjøre- og gangveier o.l., samt oppstillingsplasser for motorkjøretøyer og sykler, som nevnt nedenfor. Bygningsrådet kan påby endringer i innsendte planer etter retningslinjer rådet trekker opp.</article><article class="legalP" data-absoluteaddress="/ledd/5/" id="ledd-5">Etter at planen er godkjent av bygningsrådet, plikter eieren (festeren) å opparbeide arealet i overensstemmelse med planen uten unødig opphold. Arealet og anleggene skal holdes forsvarlig ved like.</article><article class="legalP" data-absoluteaddress="/ledd/6/" id="ledd-6">Bygningsrådet kan alltid, uavhengig av om slik plan som nevnt er forlangt utarbeidet, kreve at verdifullt landskap og vegetasjon skal bevares.</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-10-27-1131/KAPITTEL_1" data-partID="k1"><h2>Bestemmelser for lekeplasser for barn i forbindelse med bebyggelsesplaner og reguleringsplaner for boliger:</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Barnehager og daghjem forutsettes plassert sentralt i boligområdet med 1.000 boliger eller mer.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Sentrale lekefelt skal anlegges for boligområdet med 600 boliger eller mer. Avstand til lekefelt skal ikke være mer enn 400 m.</article><article class="legalP" data-absoluteaddress="/kapittel/1/punkt/2/ledd/2/" id="kapittel-1-punkt-2-ledd-2">Feltet skal være 6 til 7 mål, ha variert terreng og gi muligheter for virksomhet som ikke innpasses i mindre lekeplasser, som byggelekeplass, plaskedam og akebakker, og slik at toaletter og leskur kan anlegges.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Ballfelt for større barn skal anlegges for minst hver 600 boliger. Det skal ikke ligge mer enn 400 m fra bolig og være opptil 6 mål med gress- og asfaltdekke.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Kvartalslekeplass for litt større barn skal anlegges for minst hver 200 boliger. Den skal ikke ligge mer enn 200 m fra bolig og være fra 1 til 2 dekar. Plassen skal ha myke og eventuelt asfalterte flater, lekeredskap, sandkasse og bord med benker og kan avsettes på boligtomt eller som fellesareal for flere tomter fra 25 leiligheter og mer.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/punkt/5/" id="kapittel-1-punkt-5"><span class="data-originalId">5.</span><article class="legalP" data-absoluteaddress="/kapittel/1/punkt/5/ledd/1/" id="kapittel-1-punkt-5-ledd-1">Sandlekeplass for småbarn skal anlegges for mindre boliggrupper og minst for hver 25 boliger. Den skal være min. 100 m<sup>2</sup> med god solbelysning og med sandkasse, bord og benker for barn og voksne. Der det er hensiktsmessig kan 2 eller flere plasser slås sammen.</article><article class="legalP" data-absoluteaddress="/kapittel/1/punkt/5/ledd/2/" id="kapittel-1-punkt-5-ledd-2">Plass kan avsettes på boligtomt eller som fellesareal for flere tomter med 4 boliger og mer.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/punkt/6/" id="kapittel-1-punkt-6"><span class="data-originalId">6.</span><article class="legalP" data-absoluteaddress="/kapittel/1/punkt/6/ledd/1/" id="kapittel-1-punkt-6-ledd-1">Lekearealer skal avsettes på areal som er velegnet i forhold til terreng, sol, trafikk og naboskap.</article><article class="legalP" data-absoluteaddress="/kapittel/1/punkt/6/ledd/2/" id="kapittel-1-punkt-6-ledd-2">I områder hvor det er regulert så stort antall boliger som anført under pkt. 1 til 5, men hvor disse ikke blir utbygget samlet, avgjør bygningsrådet når anlegget av lekeplasser m.m. skal gjennomføres.</article></article></li></ul></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-10-27-1131/KAPITTEL_2" data-partID="k2"><h2>Bestemmelser for avkjørsel og parkering av biler, motorsykler og sykler for bebyggelsens behov:</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Ved vurdering av krav til avkjørsel, parkering m.v. inndeles Kristiansand i følgende 2 soner:<ul class="defaultList"><li data-li-identifier="A." data-name="A."><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">A.</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Kvadraturen som omfatter arealene mellom Baneheia, Otra, Østerhavn og Vesterhavn.</article></article></li><li data-li-identifier="B." data-name="B."><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">B.</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Ytre sone som omfatter resten av kommunen.</article></article></li><li data-li-identifier="A." data-name="A."><article class="listArticle" data-absoluteaddress="/kapittel/2/ledd/1/punkt/3/" id="kapittel-2-ledd-1-punkt-3"><span class="data-originalId">A.</span><article class="legalP" data-absoluteaddress="/kapittel/2/ledd/1/punkt/3/ledd/1/" id="kapittel-2-ledd-1-punkt-3-ledd-1">Indre sone (Kvadraturen)<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/ledd/1/punkt/3/ledd/1/punkt/1/" id="kapittel-2-ledd-1-punkt-3-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/ledd/1/punkt/3/ledd/1/punkt/1/ledd/1/" id="kapittel-2-ledd-1-punkt-3-ledd-1-punkt-1-ledd-1">Boligbebyggelse skal ha oppstillingsplass på egen tomt for 1 bil pr. 100 m<sup>2</sup> bruksareal og tilfredsstillende inn- og utkjøringsforhold.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/ledd/1/punkt/3/ledd/1/punkt/2/" id="kapittel-2-ledd-1-punkt-3-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/ledd/1/punkt/3/ledd/1/punkt/2/ledd/1/" id="kapittel-2-ledd-1-punkt-3-ledd-1-punkt-2-ledd-1">Annen bebyggelse skal ha oppstillingsplass på egen tomt eller på fellesareal for flere tomter for 1,5 biler pr. 100 m<sup>2</sup> bruksareal og tilfredsstillende inn- og utkjøringsforhold. I tillegg skal avsettes lasteareal for vare- og lastebiler.</article></article></li></ul></article></article></li><li data-li-identifier="B." data-name="B."><article class="listArticle" data-absoluteaddress="/kapittel/2/ledd/1/punkt/4/" id="kapittel-2-ledd-1-punkt-4"><span class="data-originalId">B.</span><article class="legalP" data-absoluteaddress="/kapittel/2/ledd/1/punkt/4/ledd/1/" id="kapittel-2-ledd-1-punkt-4-ledd-1">Ytre sone<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/ledd/1/punkt/4/ledd/1/punkt/1/" id="kapittel-2-ledd-1-punkt-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/ledd/1/punkt/4/ledd/1/punkt/1/ledd/1/" id="kapittel-2-ledd-1-punkt-4-ledd-1-punkt-1-ledd-1">Boligbebyggelse med småhus (eneboliger, rekkehus m.v.) skal pr. familieleilighet ha oppstillingsplass for 2 biler på egen tomt eller for 1 3/4 biler på felles parkeringsplass.</article><article class="legalP" data-absoluteaddress="/kapittel/2/ledd/1/punkt/4/ledd/1/punkt/1/ledd/2/" id="kapittel-2-ledd-1-punkt-4-ledd-1-punkt-1-ledd-2">I tillegg skal det være 1 biloppstillingsplass på egen tomt eller i fellesanlegg pr. hybelleilighet i slik bebyggelse.</article><article class="legalP" data-absoluteaddress="/kapittel/2/ledd/1/punkt/4/ledd/1/punkt/1/ledd/3/" id="kapittel-2-ledd-1-punkt-4-ledd-1-punkt-1-ledd-3">Hver familieleilighet skal også ha 1/4 biloppstillingsplass på fellesanlegg (offentlig parkeringsplass) merket «gjesteparkering».</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/ledd/1/punkt/4/ledd/1/punkt/2/" id="kapittel-2-ledd-1-punkt-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/ledd/1/punkt/4/ledd/1/punkt/2/ledd/1/" id="kapittel-2-ledd-1-punkt-4-ledd-1-punkt-2-ledd-1">Boligbebyggelse med flerfamiliehus (blokkbebyggelse) skal pr. leilighet ha 1 1/4 biloppstillingsplass i fellesanlegg. I tillegg skal det være 1/4 biloppstillingsplass pr. leilighet på offentlig parkeringsplass merket «gjesteparkering».</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/ledd/1/punkt/4/ledd/1/punkt/3/" id="kapittel-2-ledd-1-punkt-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/ledd/1/punkt/4/ledd/1/punkt/3/ledd/1/" id="kapittel-2-ledd-1-punkt-4-ledd-1-punkt-3-ledd-1">Forretningsbebyggelse skal ha oppstillingsplass på egen tomt eller på fellesareal for flere tomter for 3 biler pr. 100 m<sup>2</sup> bruksareal. Til dette kommer lasteareal for vare- og lastebiler.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/ledd/1/punkt/4/ledd/1/punkt/4/" id="kapittel-2-ledd-1-punkt-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/ledd/1/punkt/4/ledd/1/punkt/4/ledd/1/" id="kapittel-2-ledd-1-punkt-4-ledd-1-punkt-4-ledd-1">Kontorbygg skal ha oppstillingsplass på egen tomt eller på fellesareal for flere tomter for 2 biler pr. 100 m<sup>2</sup> bruksareal.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/2/ledd/1/punkt/4/ledd/1/punkt/5/" id="kapittel-2-ledd-1-punkt-4-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/2/ledd/1/punkt/4/ledd/1/punkt/5/ledd/1/" id="kapittel-2-ledd-1-punkt-4-ledd-1-punkt-5-ledd-1">Industri- og lagerbebyggelse skal ha oppstillingsplass på egen tomt eller på fellesareal for flere tomter for 1 bil pr. 100 m<sup>2</sup>.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/2/ledd/1/punkt/4/ledd/1/punkt/6/" id="kapittel-2-ledd-1-punkt-4-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/2/ledd/1/punkt/4/ledd/1/punkt/6/ledd/1/" id="kapittel-2-ledd-1-punkt-4-ledd-1-punkt-6-ledd-1">Institusjoner, hoteller, restauranter, forsamlingslokaler, teatre, skoler, universiteter, idrettsanlegg, sykehus og andre bygningsanlegg hvor spesielle forhold gjør seg gjeldende, skal ha oppstillingsplass for biler og tilfredsstillende ut- og innkjøringsforhold. Til dette kommer lasteareal for vare- og lastebiler. Krav til antall biloppstillingsplasser fastsettes av bygningsrådet. Herunder tas hensyn ti fellesbruk.</article></article></li></ul></article></article></li><li data-li-identifier="C." data-name="C."><article class="listArticle" data-absoluteaddress="/kapittel/2/ledd/1/punkt/5/" id="kapittel-2-ledd-1-punkt-5"><span class="data-originalId">C.</span><article class="legalP" data-absoluteaddress="/kapittel/2/ledd/1/punkt/5/ledd/1/" id="kapittel-2-ledd-1-punkt-5-ledd-1">Fellesbestemmelser<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/ledd/1/punkt/5/ledd/1/punkt/1/" id="kapittel-2-ledd-1-punkt-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/ledd/1/punkt/5/ledd/1/punkt/1/ledd/1/" id="kapittel-2-ledd-1-punkt-5-ledd-1-punkt-1-ledd-1">Areal som skal legges til grunn for beregning av antall biloppstillingsplasser skal være bruksareal, utregnet etter Norsk Standard NS 3940, bruksareal.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/ledd/1/punkt/5/ledd/1/punkt/2/" id="kapittel-2-ledd-1-punkt-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/ledd/1/punkt/5/ledd/1/punkt/2/ledd/1/" id="kapittel-2-ledd-1-punkt-5-ledd-1-punkt-2-ledd-1">Oppstillingsplass for motorsykler og sykler avsettes på egen tomt eller på fellesareal for flere tomter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/ledd/1/punkt/5/ledd/1/punkt/3/" id="kapittel-2-ledd-1-punkt-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/ledd/1/punkt/5/ledd/1/punkt/3/ledd/1/" id="kapittel-2-ledd-1-punkt-5-ledd-1-punkt-3-ledd-1">Bygningsrådet kan treffe bestemmelser om færre oppstillingsplasser enn nevnt i det foregående når trafikkforholdene på stedet tilsier det.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/ledd/1/punkt/5/ledd/1/punkt/4/" id="kapittel-2-ledd-1-punkt-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/ledd/1/punkt/5/ledd/1/punkt/4/ledd/1/" id="kapittel-2-ledd-1-punkt-5-ledd-1-punkt-4-ledd-1">Bygningsrådet kan godkjenne at biloppstillingsplassene helt eller delvis blir lagt på et annet sted i rimelig nærhet. I spesielle tilfeller kan bygningsrådet gi utsettelse med plikten til å skaffe det fulle antall biloppstillingsplasser.</article><article class="legalP" data-absoluteaddress="/kapittel/2/ledd/1/punkt/5/ledd/1/punkt/4/ledd/2/" id="kapittel-2-ledd-1-punkt-5-ledd-1-punkt-4-ledd-2">Rådet kan sette vilkår for unntak.</article></article></li></ul></article></article></li></ul></article> <article class="defaultP" margin-top="true">Til § 76 tredje punktum:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">For boligbebyggelse skal det avsettes plass til en garasje pr. bolig. Ved søknad om oppføring av boligbygg skal garasjen være innpasset i planene selv om garasjen ikke blir bygget samtidig med boligen.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Dersom garasjen bygges samtidig med boligen kan antall biloppstillingsplasser i henhold til vedtekt til § 69, nr. 3, reduseres tilsvarende.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Bygningsrådet kan gjøre unntak fra denne vedtekt når garasjeplass for eiendommens behov er sikret på annen måte.</article> <article class="defaultP" margin-top="true">Til § 78 nr. 1 tredje ledd:</article><article class="legalP" data-absoluteaddress="/kapittel/2/ledd/5/" id="kapittel-2-ledd-5">Bygningsrådet kan forby at bedrifter, anlegg, opplag og lagre av farlig eller særlig sjenerende art blir lagt innenfor kommunens område eller del av dette.</article><article class="legalP" data-absoluteaddress="/kapittel/2/ledd/6/" id="kapittel-2-ledd-6">Likeledes kan bygningsrådet forby at det på den enkelte eiendom blir lagt bedrifter, anlegg, opplag og lagre dersom disse vil medføre forhold som er til vesentlig ulempe.</article> <article class="defaultP" margin-top="true">Til § 107:</article><article class="legalP" data-absoluteaddress="/kapittel/2/ledd/7/" id="kapittel-2-ledd-7">Bestemmelsene i § 107 gjelder for hele Kristiansand kommune.</article><article class="legalP" data-absoluteaddress="/kapittel/2/ledd/8/" id="kapittel-2-ledd-8">Vedtektene trer i kraft 10. desember 1989.</article></section></main></body></html>