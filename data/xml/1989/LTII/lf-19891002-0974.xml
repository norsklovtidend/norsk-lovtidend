<!DOCTYPE html><html lang="no"><head><title>Forskrift om frikommunevedtekter vedrørende samarbeidsutvalg som alternativ til yrkesutvalg, Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1989-10-02-974</dd><dt class="dokid">DokumentID</dt><dd class="dokid">LTII/forskrift/1989-10-02-974</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 10</dd><dt class="dateInForce">I kraft fra</dt><dd class="dateInForce">1989-10-02</dd><dt class="appliesTo">Gjelder for</dt><dd class="appliesTo">Nord-Trøndelag</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li><li>forskrift/1988-05-06-345</li><li>lov/1986-05-02-16/§5</li></ul></dd><dt class="dateOfPublication">Kunngjort</dt><dd class="dateOfPublication">1989-10-25</dd><dt class="titleShort">Korttittel</dt><dd class="titleShort">Forskrift om frikommunevedtekter vedrøren</dd><dt class="title">Tittel</dt><dd class="title">Forskrift om frikommunevedtekter vedrørende samarbeidsutvalg som alternativ til yrkesutvalg, Nord-Trøndelag.</dd><dt class="refid">RefID</dt><dd class="refid">forskrift/1989-10-02-974</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frikommunevedtekter vedrørende samarbeidsutvalg som alternativ til yrkesutvalg, Nord-Trøndelag.<ul class="tocSubUl"><li>§ 1. Samarbeidsutvalg for skole og arbeidsliv</li><li>§ 2. Samarbeidsutvalgets sammensetning</li><li>§ 3. Samarbeidsutvalgets oppgaver</li><li>§ 4. Lover og forskrifter som det er gjort unntak fra</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1989-10-02-974" id="dokument"><h1>Forskrift om frikommunevedtekter vedrørende samarbeidsutvalg som alternativ til yrkesutvalg, Nord-Trøndelag.</h1><article class="legalP" data-absoluteaddress="/ledd/1/" id="ledd-1">Godkjent 2. oktober 1989 av Kommunal- og arbeidsdepartementet med hjemmel i § 5 i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner), jfr. kgl.res. av 6. mai 1988 nr. 345.</article><article class="legalP" data-absoluteaddress="/ledd/2/" id="ledd-2">Vedtatt av Nord-Trøndelag fylkesting 3. desember 1987 med hjemmel i frikommuneloven § 5 første ledd.</article><article class="legalArticle" data-lovdata-URL="LTII/forskrift/1989-10-02-974/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Samarbeidsutvalg for skole og arbeidsliv</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det oppnevnes et samarbeidsutvalg for skole og arbeidsliv. Utvalget skal ha 7 medlemmer.</article></article><article class="legalArticle" data-lovdata-URL="LTII/forskrift/1989-10-02-974/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Samarbeidsutvalgets sammensetning</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utvalget oppnevnes av hovedutvalget for undervisning etter at det er innhentet forslag fra organisasjoner og institusjoner, og skal bestå av:<p class="leddfortsettelse">1 repr. fra hovedutvalget for næringssaker</p><p class="leddfortsettelse">1 repr. fra arbeidsgiverorganisasjonene</p><p class="leddfortsettelse">1 repr. fra arbeidstakerorganisasjonene</p><p class="leddfortsettelse">1 repr. fra fylkesarbeidskontoret, evt. fylkesarbeidsnemnda</p><p class="leddfortsettelse">1 repr. fra elevorganisasjonene</p><p class="leddfortsettelse">1 repr. fra høgskolerådet</p><p class="leddfortsettelse">1 repr. fra hovedutvalget for undervisning</p></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Samarbeidsutvalget kan sette ned et arbeidsutvalg på 3 medlemmer.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Fylkesskolesjefen møter i samarbeidsutvalget som saksforbereder og sekretær.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Utvalget velger selv leder og nestleder for ett år om gangen.</article></article><article class="legalArticle" data-lovdata-URL="LTII/forskrift/1989-10-02-974/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Samarbeidsutvalgets oppgaver</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Utvalget skal:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">registrere utviklingstendenser og ta imot signaler fra næringsliv, forvaltning og institusjoner som gir høyere utdanning om behov for opplæring og for endringer i opplæringstilbud.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">formidle informasjon til skoler og hovedutvalget for undervisning/fylkesskolestyret om såvel eksisterende næringsvirksomhet som planer for nye satsningsområder.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Samarbeidsutvalget skal videre:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">gjennom sin virksomhet arbeide for en sterkere samordning av all videregående opplæring i fylket.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">uttale seg i forbindelse med den årlige behandlingen av undervisningstilbud.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">i tillegg til yrkesopplæringsnemnda avgi uttalelse til hovedutvalget for undervisning/fylkesskolestyret om behov for skoletilbud og etterutdanningstilbud som kan være med å sikre og videreutvikle grunnlaget for eksisterende og ny næringsvirksomhet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">opprettholde kontakt med prøvenemnder som er oppnevnt etter lov om fagopplæring i arbeidslivet.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">uttale seg i spørsmål som blir forelagt av hovedutvalget for undervisning/fylkesskolestyret.</article></article></li></ul></article></article><article class="legalArticle" data-lovdata-URL="LTII/forskrift/1989-10-02-974/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Lover og forskrifter som det er gjort unntak fra</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Vedtektenes § 1<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">-</span><span class="miscHeadline"><i>Lov om videregående opplæring § 24, fjerde ledd, unntatt første setning.</i></span></article></li></ul></article></article><article class="legalArticle" data-lovdata-URL="LTII/forskrift/1989-10-02-974/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift om vedtekter trer i kraft straks og gjelder til 1. januar 1991.</article></article></main></body></html>