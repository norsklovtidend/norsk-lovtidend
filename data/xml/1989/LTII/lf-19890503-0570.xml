<!DOCTYPE html><html lang="no"><head><title>Forskrift om endring av vedtekt til plan- og bygningslovens § 85, Hvaler kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1989-05-03-570</dd><dt class="dokid">DokumentID</dt><dd class="dokid">LTII/forskrift/1989-05-03-570</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 7</dd><dt class="dateInForce">I kraft fra</dt><dd class="dateInForce">1989-09-08</dd><dt class="appliesTo">Gjelder for</dt><dd class="appliesTo">Hvaler kommune, Østfold.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§85</li></ul></dd><dt class="dateOfPublication">Kunngjort</dt><dd class="dateOfPublication">1989-08-09</dd><dt class="titleShort">Korttittel</dt><dd class="titleShort">Endr. av vedtekt til plan- og bygningsl</dd><dt class="title">Tittel</dt><dd class="title">Forskrift om endring av vedtekt til plan- og bygningslovens § 85, Hvaler kommune, Østfold.</dd><dt class="refid">RefID</dt><dd class="refid">forskrift/1989-05-03-570</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av vedtekt til plan- og bygningslovens § 85, Hvaler kommune, Østfold.</li></ul></dd></dl></header><main class="documentBody" data-lovdata-URL="LTII/forskrift/1989-05-03-570" id="dokument"><h1>Forskrift om endring av vedtekt til plan- og bygningslovens § 85, Hvaler kommune, Østfold.</h1><article class="legalP" data-absoluteaddress="/ledd/1/" id="ledd-1">Hvaler kommunestyre har 3. mai 1989 med hjemmel i lov av 14. juni 1985 nr. 77 § 85, vedtatt å gjøre endringer i kommunens vedtekt av 9. mars 1988 til plan- og bygningslovens § 85.</article> <article class="defaultP" margin-top="true">Til § 85:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Innafor Hvaler kommune<sup class="footnotereference" data-footnotereferencevalue="1">1</sup> er det forbudt å plassere midlertidige eller transportable konstruksjoner og anlegg, herunder campingvogner (medregnet biler innredet som campingvogn), telt o.l. uten at bygningsrådet har gitt samtykke på forhånd.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Reglene i plan- og bygningsloven § 94, som gjelder innhold i søknad/melding og krav om nabovarsel, gjelder for slike tiltak.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Vedtekten gjelder ikke for campingvogner og telt plassert i område som i godkjent reguleringsplan er satt av til campingformål. Den gjelder heller ikke for plassering av en campingvogn på boligeiendom som er bebygd med småhus og som er helårsbolig, hvis vognen ikke står lengre enn 8 meter <sup class="footnotereference" data-footnotereferencevalue="2">2</sup> fra bolighuset, eller for plassering av mindre, bærbare telt vandretelt) (jfr lovens § 85, 4. ledd).</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Campingvogner, biler innredet som campingvogn og større telt kan plasseres i inntil 3 måneder dersom følgende vilkår er oppfylt:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/1/punkt/1/" id="ledd-1-punkt-4-ledd-1-punkt-1"><span class="data-originalId">-</span><article class="legalP" data-absoluteaddress="/ledd/1/punkt/4/ledd/1/punkt/1/ledd/1/" id="ledd-1-punkt-4-ledd-1-punkt-1-ledd-1">Søknad som angir sted, typebetegnelse, evt. registreringsnummer og tidsrom, med erklæring fra grunneier og naboer/gjenboere om at plasseringen er godkjent, skal foreligge hos bygningsmyndighetene.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/1/punkt/2/" id="ledd-1-punkt-4-ledd-1-punkt-2"><span class="data-originalId">-</span><article class="legalP" data-absoluteaddress="/ledd/1/punkt/4/ledd/1/punkt/2/ledd/1/" id="ledd-1-punkt-4-ledd-1-punkt-2-ledd-1">Renovasjonsavgift er betalt.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/1/punkt/3/" id="ledd-1-punkt-4-ledd-1-punkt-3"><span class="data-originalId">-</span><article class="legalP" data-absoluteaddress="/ledd/1/punkt/4/ledd/1/punkt/3/ledd/1/" id="ledd-1-punkt-4-ledd-1-punkt-3-ledd-1">Helserådet har godkjent plassering og avløpsordning.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/4/ledd/1/punkt/4/" id="ledd-1-punkt-4-ledd-1-punkt-4"><span class="data-originalId">-</span><article class="legalP" data-absoluteaddress="/ledd/1/punkt/4/ledd/1/punkt/4/ledd/1/" id="ledd-1-punkt-4-ledd-1-punkt-4-ledd-1">Det er minst 8 meter til nærmeste bebyggelse, annen campingvogn eller telt.</article></article></li></ul></article><article class="legalP" data-absoluteaddress="/ledd/1/punkt/4/ledd/2/" id="ledd-1-punkt-4-ledd-2">Tillatelse gis av bygningssjefen. Den gjelder bare for en periode og gir ikke rett til samtykke senere.</article><article class="legalP" data-absoluteaddress="/ledd/1/punkt/4/ledd/3/" id="ledd-1-punkt-4-ledd-3">Bygningsrådet kan fastsette områder der det ikke skal være tillatt å plassere slike innretninger etter dette punktet. I områder som ligger nærmere sjøen enn 100 meter er det ikke adgang til slik plassering.</article></article></li></ul></article><footer class="footnotes"><article class="footnote" data-name="1." data-unique-footnote-counter="1"><span class="footnoteLabel">1.</span> Loven tar som utgangspunkt at det bare kan gjelde deler av kommunen</article><article class="footnote" data-name="2." data-unique-footnote-counter="2"><span class="footnoteLabel">2.</span> Avstanden kan ikke tallfestes, men det må utøves skjønn i hvert tilfelle</article></footer></main></body></html>