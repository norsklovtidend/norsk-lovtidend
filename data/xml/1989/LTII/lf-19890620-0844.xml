<!DOCTYPE html><html lang="no"><head><title>Forskrift om ferdsel med motorfartøy og luftfartøy, Sirdal kommune, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1989-06-20-844</dd><dt class="dokid">DokumentID</dt><dd class="dokid">LTII/forskrift/1989-06-20-844</dd><dt class="ministry">Departement</dt><dd class="ministry"><ul><li>MV</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 9</dd><dt class="dateInForce">I kraft fra</dt><dd class="dateInForce">1989-11-03</dd><dt class="appliesTo">Gjelder for</dt><dd class="appliesTo">Sirdal kommune, Vest-Agder.</dd><dt class="dateOfPublication">Kunngjort</dt><dd class="dateOfPublication">1989-10-03</dd><dt class="titleShort">Korttittel</dt><dd class="titleShort">Forskrift om ferdsel med motorfartøy og l</dd><dt class="title">Tittel</dt><dd class="title">Forskrift om ferdsel med motorfartøy og luftfartøy, Sirdal kommune, Vest-Agder.</dd><dt class="refid">RefID</dt><dd class="refid">forskrift/1989-06-20-844</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ferdsel med motorfartøy og luftfartøy, Sirdal kommune, Vest-Agder.<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTII/forskrift/1989-06-20-844" id="dokument"><h1>Forskrift om ferdsel med motorfartøy og luftfartøy, Sirdal kommune, Vest-Agder.</h1><article class="legalP" data-absoluteaddress="/ledd/1/" id="ledd-1">Med heimel i lov om motorferdsel i utmark og vassdrag av 10. juni 1977 nr. 82 § 4 og 5 har Sirdal kommunestyre 20. juni 1989 fastsett forskrift om ferdsel med motorfartøy og luftfartøy i Sirdal kommune.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-06-20-844/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Det kan brukes motorfartøy på vatn under 2 km<sup>2</sup> for naudsynt nyttetransport.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Grunneigarar med gardsbruk kan bruke motorfartøy på vatn under 2 km<sup>2</sup> i samband med fangst, fiske og bærplukking på eigen grunn med dei grenser som er fastsette i anna lovverk.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Naudsynt transport i samband med fiskestelltiltak er tillatt når slikt tiltak har offentleg støtte.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Nyttetransport slik det er nemnt ovafor, kan skje på vatn der ein sjølv ikkje eig rundt vatnet, dersom dette er det mest hensiktsmessige og ein sjølv ordnar med samtykke fra grunneigarane.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Motorfartøy kan ikkje ha større motor enn 10 HK.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-06-20-844/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det er tillatt å starte/lande med luftfartøy på desse vatn: Svartevatn, Roskreppfjorden, Kvitfjorden, Øyarvatn, Sandvatn (i Valevassheia), Gravatn, Valevatn, Ortevatn/Fidjelandsvatn, Sinnesvatn, Nespervatn og Sirdalsvatn. Bruk av luftfartøy er tillatt til naudsynleg transport av utstyr, jaktfolk og kjøt i samband med jakt.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Naudsynt transport i samband med fiskestelltiltak er tillatt når slikt tiltak har offentleg støtte.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Slikt transportløyve gjeld frå vatn som passar for start og landing. Berre personar og selskap som har transport som næring kan drive denne transporten. Når luftfartøy kjem frå heia med kjøt, skal Ortevatn nyttast som landingstad.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">All transport med luftfartøy skal meldast til kommunen. Slik melding skal gjevast seinast 14 dagar før transporten finn stad.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1989-06-20-844/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Kommunestyret gjev etter § 6 i lova, miljøvernutvalet fullmakt til, når særlege grunnar ligg føre, å gje løyve til bruk av motorfartøy eller luftfartøy som ikkje er tillatt med heimel i lova eller føresegnene. Slike løyve kan t.d. gjelde transport av eldre og uføre.</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Misbruk vil bli påtalt, og kan føre til inndraging av løyve.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1989-06-20-844/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Forskrift av 3. november 1978 oppheves.</article></section></main></body></html>