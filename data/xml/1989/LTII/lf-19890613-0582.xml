<!DOCTYPE html><html lang="no"><head><title>Forskrift om handel fra offentlige steder m.m, Risør kommune, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:56</dd><dt class="legacyID">Datokode</dt><dd class="legacyID">FOR-1989-06-13-582</dd><dt class="dokid">DokumentID</dt><dd class="dokid">LTII/forskrift/1989-06-13-582</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 7</dd><dt class="appliesTo">Gjelder for</dt><dd class="appliesTo">Risør kommune, Aust-Agder.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1989-08-09</dd><dt class="titleShort">Korttittel</dt><dd class="titleShort">Forskrift om handel fra offentlige steder m.m</dd><dt class="title">Tittel</dt><dd class="title">Forskrift om handel fra offentlige steder m.m, Risør kommune, Aust-Agder.</dd><dt class="refid">RefID</dt><dd class="refid">forskrift/1989-06-13-582</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handel fra offentlige steder m.m, Risør kommune, Aust-Agder.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTII/forskrift/1989-06-13-582" id="dokument"><h1>Forskrift om handel fra offentlige steder m.m, Risør kommune, Aust-Agder.</h1><article class="legalP" data-absoluteaddress="/ledd/1/" id="ledd-1">Vedtatt av Risør bystyre 2. mai 1989 i medhold av lov om handelsvirksomhet av 6. juni 1980 nr. 21 § 3-2, fjerde ledd, stadfestet av fylkesmannen i Aust-Agder 13. juni 1989.</article><article class="legalArticle" data-lovdata-URL="LTII/forskrift/1989-06-13-582/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Hovedutvalget for teknisk sektor (teknisk utvalg) avgjør hvilke offentlige plasser eller deler av slike som kan nyttes til torghandel og annen handel. Før teknisk utvalg fatter vedtak om salgssteder skal politiets uttalelse og helse- og sosialutvalgets godkjennelse innhentes.</article></article><article class="legalArticle" data-lovdata-URL="LTII/forskrift/1989-06-13-582/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Torgutvalget kan utarbeide regler om salgstider for handel fra offentlige steder, jfr. § 1, og fra fartøy, fra tomter og annen privat grunn og innganger til slike, fra portrom og innganger til bygninger – når disse steder står i umiddelbar eller fri forbindelse med alminnelig beferdet strøk.</article></article><article class="legalArticle" data-lovdata-URL="LTII/forskrift/1989-06-13-582/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Et torgutvalg på 4 representanter skal føre tilsyn etter forskriftene. Representantfordelingen er som følger:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">1 fra teknisk utvalg</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">1 fra politiet</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">1 fra teknisk etat</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">1 fra brukerne</article></article></li></ul></article></article><article class="legalArticle" data-lovdata-URL="LTII/forskrift/1989-06-13-582/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Faste torgplasser, handelssteder m.v. skal tildeles etter søknad av teknisk utvalg. Fast plass kan tildeles for 1 år av gangen. Ved tildelingen forutsettes at plassen nyttes store deler av året.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I tillegg til de faste plassene, kan det gis plass for tilfeldig salg. Slik plass kan tildeles av teknisk sjef eller den han bemyndiger.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Søknad om fast plass på offentlig grunn må innsendes til teknisk utvalg innen 1. mars hvert år.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">I forbindelse med arrangementer på offentlig grunn kan torgutvalget henvise handlerne til annet sted enn tildelt.</article></article><article class="legalArticle" data-lovdata-URL="LTII/forskrift/1989-06-13-582/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ved tilfeldig omførselshandel/salg av næringsmidler skal helsemyndighetenes tillatelse innhentes.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Ingen må drive handel fra offentlige steder, jfr. § 1, uten å være anvist plass av torgutvalget eller teknisk sjef. Ingen kan ha mer enn 1 torgplass, avgrenset til 15 m<sup>2</sup>. Når særlige grunner foreligger, kan torgutvalget gjøre unntak fra denne bestemmelsen.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Plassen kan ikke overdras til andre. Ved fordeling av faste plasser skal de som omsetter varer fra egen produksjon ha fortrinn.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Torgutvalget kan utarbeide retningslinjer for prioritering av faste og tilfeldige plasser.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Ved bruk av fortausareal kreves at minimum fri fortausbredde skal være 1,5 m (målt fra fortauskant).</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Torgutvalget avgjør hvilket fortausareal som kan nyttes. Ved avgjørelsen tas det hensyn til forretningenes husfasader og fremkommelighet på fortauet.</article></article><article class="legalArticle" data-lovdata-URL="LTII/forskrift/1989-06-13-582/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For faste torgplasser betales kr. 600,- pr. år. Ved tilfeldig salg betales kr. 60,- pr. dag.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Det betales ikke leie for fortausareal, da bortsett fra arealet utenfor Torvet 1, hvor leien fastsettes til kr. 40,- pr. m<sup>2</sup> pr. år.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Evt. leie av strøm o.l. betales særskilt. Takstene indeksreguleres hvert 2. år.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Når særlige grunner foreligger, kan teknisk utvalg nedsette eller helt frita for avgift.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Humanitære og politiske organisasjoner, idrettslag m.v. fritas for avgifter.</article></article><article class="legalArticle" data-lovdata-URL="LTII/forskrift/1989-06-13-582/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved handelstidens slutt plikter handlerne straks å fjerne seg fra sin plass og bringe bort alle varer, transportredskap, bord o.l. som brukes ved handelen, dersom teknisk utvalg/teknisk sjef ikke har gitt annen tillatelse.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Handlerne skal sørge for at plassen til enhver tid er rengjort og skal fjerne avfall, emballasje m.v.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">De som ikke retter seg etter gitte pålegg og anvisninger, eller som ikke betaler fastsatt leie, kan vises bort av torgutvalget.</article></article><article class="legalArticle" data-lovdata-URL="LTII/forskrift/1989-06-13-582/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Transportmidler som ikke direkte benyttes for handel, må ikke oppta plass eller bli stående på torget.</article></article><article class="legalArticle" data-lovdata-URL="LTII/forskrift/1989-06-13-582/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av bestemmelser gitt i medhold av lov om handelsvirksomhet, straffes etter lovens § 5-1.</article></article><article class="legalArticle" data-lovdata-URL="LTII/forskrift/1989-06-13-582/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft fra kunngjøringsdato. Fra samme dato oppheves vedtekt for salg fra offentlige steder, portrom og annen privat grunn m.v. og fra automat i Risør, vedtatt av Risør bystyre den 24. mai 1968.</article></article></main></body></html>