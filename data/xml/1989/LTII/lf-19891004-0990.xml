<!DOCTYPE html><html lang="no"><head><title>Forskrift om torskefiske med line, snøre, garn og snurrevad innenfor 4- mils grensen i den tid oppsyn er satt, Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:18</dd><dt class="legacyID">Datokode</dt><dd class="legacyID">FOR-1989-10-04-990</dd><dt class="dokid">DokumentID</dt><dd class="dokid">LTII/forskrift/1989-10-04-990</dd><dt class="ministry">Departement</dt><dd class="ministry"><ul><li>FI</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 10</dd><dt class="dateInForce">I kraft fra</dt><dd class="dateInForce">1989-10-04</dd><dt class="appliesTo">Gjelder for</dt><dd class="appliesTo">Møre og Romsdal</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§13</li><li>lov/1983-06-03-40/§38</li></ul></dd><dt class="dateOfPublication">Kunngjort</dt><dd class="dateOfPublication">1989-10-25</dd><dt class="titleShort">Korttittel</dt><dd class="titleShort">Forskrift om torskefiske med line, snøre</dd><dt class="title">Tittel</dt><dd class="title">Forskrift om torskefiske med line, snøre, garn og snurrevad innenfor 4- mils grensen i den tid oppsyn er satt, Møre og Romsdal.</dd><dt class="refid">RefID</dt><dd class="refid">forskrift/1989-10-04-990</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om torskefiske med line, snøre, garn og snurrevad innenfor 4- mils grensen i den tid oppsyn er satt, Møre og Romsdal.<ul class="tocSubUl"><li>Kap. I. Generelt.<ul class="tocSubUl"><li>§ 1. Påmelding.</li><li>§ 2. Setting.</li><li>§ 3. Trekking.</li><li>§ 4. Forankring.</li><li>§ 5. Trekkeplikt m.v.</li><li>§ 6. Vikeplikt.</li><li>§ 7. Forbud mot opphold på fiskefeltet.</li><li>§ 8. Fredning.</li><li>§ 9. Bemyndigelse.</li></ul></li><li>Kap II. Snurrevad.<ul class="tocSubUl"><li>§ 10. Regulering av snurrevad som fangstredskap.</li><li>§ 11. Bruk av snurrevad.</li><li>§ 12. Setting.</li><li>§ 13. Ikrafttreden.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1989-10-04-990" id="dokument"><h1>Forskrift om torskefiske med line, snøre, garn og snurrevad innenfor 4- mils grensen i den tid oppsyn er satt, Møre og Romsdal.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 4. oktober 1989 i medhold av §§ 4, 13 og 38 i lov av 3. juni 1983 nr. 40 om saltvannsfiske m.v., bestemt:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-10-04-990/KAPITTEL_1" data-partID="k1"><h2>Kap. I. Generelt.</h2><article class="legalArticle" data-lovdata-URL="LTII/forskrift/1989-10-04-990/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Påmelding.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Fartøyer som skal delta i vinter- og vårtorskefiskeriene i Møre og Romsdal fylke, innenfor 4-mils grensen i den tid fiskerioppsyn er satt, må på forhånd av vedkommende eier eller høvedsmann være innmeldt til oppsynet i det distrikt som fisket skal drives eller til fiskerisjefen i Møre og Romsdal, Ålesund.</article></article><article class="legalArticle" data-lovdata-URL="LTII/forskrift/1989-10-04-990/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Setting.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Setting av faststående redskaper må ikke ta til før kl 1300 og skal være avsluttet senest kl 1700. Settingen skal foregå fra sektoren SV/V mot NØ/Ø eller i motsatt retning.</article></article><article class="legalArticle" data-lovdata-URL="LTII/forskrift/1989-10-04-990/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Trekking.</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Trekking av faststående redskaper innenfor grunnlinjen må ikke ta til før følgende klokkeslett:<ul class="defaultList"><li><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">Fra oppsynet er satt til 15. februar kl 0800</article></article></li><li><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">Fra og med 16. februar til 28.(29.) februar kl 0730</article></article></li><li><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">Fra og med 1. mars til 15. mars kl 0700</article></article></li><li><article class="listArticle" data-absoluteaddress="/kapittel/1/paragraf/3/ledd/1/punkt/4/" id="kapittel-1-paragraf-3-ledd-1-punkt-4"><article class="legalP" data-absoluteaddress="/kapittel/1/paragraf/3/ledd/1/punkt/4/ledd/1/" id="kapittel-1-paragraf-3-ledd-1-punkt-4-ledd-1">Fra og med 16. mars til oppsynet heves kl 0600.</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Utenfor grunnlinjen kan trekking ta til kl 0700 fra oppsynet blir satt til 15. mars, og kl 0600 fra og med 16. mars til oppsynet heves.</article></article><article class="legalArticle" data-lovdata-URL="LTII/forskrift/1989-10-04-990/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forankring.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Garnsetningene skal være forsvarlig forankret med dregg på minst 20 kg eller med anker på minst 30 kg. I fjorder og helt innelukket farvann skal likevel ilestein være tillatt til forankring.</article></article><article class="legalArticle" data-lovdata-URL="LTII/forskrift/1989-10-04-990/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Trekkeplikt m.v.</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Alle garn og liner skal trekkes hver dag unntatt på søn- og helligdager, ved værhindring og ved havari på fartøy eller motor. Det er kun tillatt å bruke snurrevad på garn- og linefelt i tiden mellom trekketid og settetid for faststående redskaper. På disse felter må siste setting av snurrevad være avsluttet senest kl 1245.</article></article><article class="legalArticle" data-lovdata-URL="LTII/forskrift/1989-10-04-990/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vikeplikt.</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Fartøy som fisker med snøre har vikeplikt for line- og garnfartøyer etter setting av redskapene.</article></article><article class="legalArticle" data-lovdata-URL="LTII/forskrift/1989-10-04-990/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Forbud mot opphold på fiskefeltet.</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Fartøy, herunder sportsfiskefartøy, skal forlate fiskefeltene senest kl 1800. Snøre- og juksafartøy kan likevel bruke feltene til kl 1900 i tiden etter 15. mars.</article></article><article class="legalArticle" data-lovdata-URL="LTII/forskrift/1989-10-04-990/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fredning.</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Det er forbudt å trekke og sette redskaper fra kl 1700 på lørdager og dager før helligdager til kl 2400 på søn- og helligdager. Det er videre forbudt å fiske med snurrevad fra kl 1800 onsdag før skjærtorsdag til 2. påskedag kl 2400.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Forbudet mot fiske på søn- og helligdager omfatter også sportsfiske på de regulære torskefelter. Vedkommende oppsynsbetjent kan fastsette nærmere bestemmelser om avgrensning av disse feltene.</article></article><article class="legalArticle" data-lovdata-URL="LTII/forskrift/1989-10-04-990/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bemyndigelse.</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Etter forslag fra lokalt fiskarlag og/eller oppsynsbetjent gjennom Fiskerisjefen i Møre og Romsdal kan Fiskeridirektoratet fastsette supplerende forskrifter for avgrensede lokale områder.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-10-04-990/KAPITTEL_2" data-partID="k2"><h2>Kap II. Snurrevad.</h2><article class="legalArticle" data-lovdata-URL="LTII/forskrift/1989-10-04-990/§10" data-name="§10" data-partID="§10" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Regulering av snurrevad som fangstredskap.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det er forbudt å nytte eller å ha om bord i fiskefartøyer snurrevad som har en overtelne eller undertelne som er lengre enn 123 meter fra vingespiss til vingespiss. Omkretsen i åpningen skal ikke være over 156 meter målt på strukket maske.</article></article><article class="legalArticle" data-lovdata-URL="LTII/forskrift/1989-10-04-990/§11" data-name="§11" data-partID="§11" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bruk av snurrevad.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Under fiske er det forbudt å bruke snurrevad som annet enn bunnredskap. Bruk av blåse eller andre innretninger til å fløyte redskapet for å hindre det i å synke til bunns er forbudt.</article></article><article class="legalArticle" data-lovdata-URL="LTII/forskrift/1989-10-04-990/§12" data-name="§12" data-partID="§12" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Setting.</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ved fiske med snurrevad settes første tauarm (første trott) fra en rød lysreflekterende og godt synlig blåse. Utsettingen skal foregå mot styrbord. Selve snurrevadet markeres ved at fem av redskapets vanlige fløyt (kavler) på midten av noten gjøres lysreflekterende (rødfarget), og ved at i havflaten plasseres en hvit lysreflekterende og godt synlig blåse festet til en line fra redskapets belg. Linen skal være av materiale som synker og så lang at den ikke hindrer redskapet i å synke helt til bunns. Blåsene skal være merket med båtens registreringsmerke.</article></article><article class="legalArticle" data-lovdata-URL="LTII/forskrift/1989-10-04-990/§13" data-name="§13" data-partID="§13" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden.</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Denne forskrift trer i kraft straks. Samtidig oppheves Fiskeridepartementets forskrift av 22. februar 1984 nr. 478 om torskefiske med line, snøre, garn og snurrevad i Møre og Romsdal fylke innenfor 4-mils grensen i den tid som oppsyn er satt.</article></article></section></main></body></html>