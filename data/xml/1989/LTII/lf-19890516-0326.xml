<!DOCTYPE html><html lang="no"><head><title>Forskrift om endring i forskrift om åpningstider for utsalgssteder, Moss kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1989-05-16-326</dd><dt class="dokid">DokumentID</dt><dd class="dokid">LTII/forskrift/1989-05-16-326</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 5</dd><dt class="dateInForce">I kraft fra</dt><dd class="dateInForce">1989-07-06</dd><dt class="appliesTo">Gjelder for</dt><dd class="appliesTo">Moss kommune, Østfold.</dd><dt class="dateOfPublication">Kunngjort</dt><dd class="dateOfPublication">1989-06-06</dd><dt class="titleShort">Korttittel</dt><dd class="titleShort">Endr. i forskrift om åpningstider for uts</dd><dt class="title">Tittel</dt><dd class="title">Forskrift om endring i forskrift om åpningstider for utsalgssteder, Moss kommune, Østfold.</dd><dt class="refid">RefID</dt><dd class="refid">forskrift/1989-05-16-326</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om åpningstider for utsalgssteder, Moss kommune, Østfold.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTII/forskrift/1989-05-16-326" id="dokument"><h1>Forskrift om endring i forskrift om åpningstider for utsalgssteder, Moss kommune, Østfold.</h1><article class="legalP" data-absoluteaddress="/ledd/1/" id="ledd-1">I medhold av lov om åpningstid for utsalgssteder av 26. april 1985 nr. 20 § 4 har fylkesmannen i Østfold 16. mai 1989 stadfestet følgende vedtatte endring i gjeldende forskrift av 21. oktober 1985 for Moss, som tilføyelse til § 1, behandlet i Moss bystyre 20. april 1989.</article><article class="legalP" data-absoluteaddress="/ledd/2/" id="ledd-2">Det kan fastsettes utvidet åpningstid inntil 4 langdager pr. år.</article><article class="legalP" data-absoluteaddress="/ledd/3/" id="ledd-3">Formannskapet gis fullmakt til å fastsette datoer og åpningstid.</article><article class="legalP" data-absoluteaddress="/ledd/4/" id="ledd-4">Da forskriften av 21. oktober ikke er kunngjort tidligere i Norsk Lovtidend, tas den nå inn i full tekst med ovennevnte endring:</article><article class="legalP" data-absoluteaddress="/ledd/5/" id="ledd-5">I medhold av § 1 og 3 i lov 26. april 1985 nr. 20 om åpningstid for utsalgssteder har Moss bystyre 10. oktober 1985 fastsatt følgende forskrift. Forskriften er stadfestet av fylkesmannen i Østfold 21. oktober 1985.</article><article class="legalArticle" data-lovdata-URL="LTII/forskrift/1989-05-16-326/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utsalgssteder som omfattes av lov om åpningstid for utsalgssteder, skal på ukens fem første dager (mandag-fredag) være lukket mellom kl. 2000 og kl. 0600.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utsalgsstedene skal også være lukket fra kl. 1800 på dager før søn- og helligdager og frem til kl. 0600 den nærmeste påfølgende hverdag. Påske-, pinse-, jul- og nyttårsaften skal utsalgsstedene være lukket etter kl. 1500.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">1. og 17. mai skal utsalgsstedene være lukket.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Det kan fastsettes utvidet åpningstid inntil 4 langdager pr. år.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Formannskapet gis fullmakt til å fastsette datoer og åpningstid.</article></article><article class="legalArticle" data-lovdata-URL="LTII/forskrift/1989-05-16-326/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utsalgssteder som er unntatt fra lov om åpningstid for utsalgssteder, men som også fører andre varer enn de som er regnet opp i kommentarene til loven § 5 (jfr. flertallsinnstillingen fra Stortingets forbruker- og administrasjonskomité) plikter å holde disse varer bygningsmessig avstengt i de lukningstidene som er fastsatt i denne forskrift § 1.</article></article><article class="legalArticle" data-lovdata-URL="LTII/forskrift/1989-05-16-326/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I lukningstiden skal utsalgsstedene holdes avlåst og kundene skal ikke slippes inn. Kunder som er kommet inn i lovlig åpningstid kan ekspederes.</article></article><article class="legalArticle" data-lovdata-URL="LTII/forskrift/1989-05-16-326/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Med hjemmel i § 6 i ovennevnte lov gir bystyret formannskapet fullmakt til å innvilge dispensasjon fra lovens § 3 og kommunale forskrifter gitt i medhold av loven.</article></article><article class="legalArticle" data-lovdata-URL="LTII/forskrift/1989-05-16-326/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Overtredelse av bestemmelsene i denne forskrift straffes i henhold til bestemmelsene i § 7 i lov om åpningstid for utsalgssteder.</article></article></main></body></html>