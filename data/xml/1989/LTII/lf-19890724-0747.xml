<!DOCTYPE html><html lang="no"><head><title>Forskrift om salg fra torg og andre offentlige steder, fra portrom og annen privat grunn m.v. og fra automat, Fauske kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:19</dd><dt class="legacyID">Datokode</dt><dd class="legacyID">FOR-1989-07-24-747</dd><dt class="dokid">DokumentID</dt><dd class="dokid">LTII/forskrift/1989-07-24-747</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 8</dd><dt class="appliesTo">Gjelder for</dt><dd class="appliesTo">Fauske kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1989-08-29</dd><dt class="titleShort">Korttittel</dt><dd class="titleShort">Forskrift om salg fra torg og andre offen</dd><dt class="title">Tittel</dt><dd class="title">Forskrift om salg fra torg og andre offentlige steder, fra portrom og annen privat grunn m.v. og fra automat, Fauske kommune, Nordland.</dd><dt class="refid">RefID</dt><dd class="refid">forskrift/1989-07-24-747</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om salg fra torg og andre offentlige steder, fra portrom og annen privat grunn m.v. og fra automat, Fauske kommune, Nordland.<ul class="tocSubUl"><li>Kapitel I Torghandel<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li><li>Kapittel II – Salg fra offentlige steder, portrom og annen privat grunn m.v.<ul class="tocSubUl"><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li></ul></li><li>Kapittel III – Salg fra automat<ul class="tocSubUl"><li>§ 16.</li></ul></li><li>Kapittel IV Dispensasjon.<ul class="tocSubUl"><li>§ 17.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1989-07-24-747" id="dokument"><h1>Forskrift om salg fra torg og andre offentlige steder, fra portrom og annen privat grunn m.v. og fra automat, Fauske kommune, Nordland.</h1><article class="legalP" data-absoluteaddress="/ledd/1/" id="ledd-1">Fylkesmannen i Nordland har 24. juli 1989 i medhold av lov om handelsvirksomhet av 6. juni 1980 nr. 21 § 3-2, femte ledd, stadfestet følgende forskrift slik den lyder etter kommunestyrets vedtak 29. juni 1989.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-07-24-747/KAPITTEL_1" data-partID="k1"><h2>Kapitel I Torghandel</h2><article class="legalArticle" data-lovdata-URL="LTII/forskrift/1989-07-24-747/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Etter at politiets og helserådets uttalelser er innhentet, er det Næringssjefen som regulerer bruken av offentlige plasser til handelsvirksomhet utenom fast utsalgssted i Fauske kommune.</article></article><article class="legalArticle" data-lovdata-URL="LTII/forskrift/1989-07-24-747/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Torghandel forbeholdes produkter i sin naturlige form fra jord-, skog- og hagebruk, ville urter, bær, blomster og liknende produkter, selvproduserte husflidsprodukter, uedle smykker, tegninger, malerier, reproduksjoner og uniformseffekter.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Likeså er fra torg, kaier og båter, handel tillatt med fisk og skalldyr i fersk og tilvirket stand.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Handelsvirksomhet med andre varer enn de som er nevnt foran kan tillates på torg dersom det er plass for det. Det samme gjelder loddsalg og andre aktiviteter som ikke er omhandlet i lov om handelsvirksomhet. Slike aktiviteter kan, etter nøye vurdering i hvert tilfelle, anvises plass andre steder, f.eks. i gågate.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Ved plassmangel på torg, har omsetning av varer fra jord,- skog og hagebruk fortrinnsrett til plass der.</article></article><article class="legalArticle" data-lovdata-URL="LTII/forskrift/1989-07-24-747/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Torghandel er tillatt på hverdager til følgende tider:<table><tbody><tr><td data-text-align="left" data-vertical-align="top">Mandag, tirsdag, onsdag</td><td data-text-align="left" data-vertical-align="top" /></tr><tr><td data-text-align="left" data-vertical-align="top">og fredag</td><td data-text-align="left" data-vertical-align="top">fra kl. 09.00 til kl. 16.00</td></tr><tr><td data-text-align="left" data-vertical-align="top">Torsdag</td><td data-text-align="left" data-vertical-align="top">fra kl. 09.00 til kl. 18.00</td></tr><tr><td data-text-align="left" data-vertical-align="top">Lørdag</td><td data-text-align="left" data-vertical-align="top">fra kl. 09.00 til kl. 13.00</td></tr></tbody></table></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Torghandel er ikke tillatt på søn- og helligdager. Den er heller ikke tillatt påskeaften og etter kl. 13.00 på jule- og nyttårsaften når disse dager faller på andre hverdager enn lørdager.</article></article><article class="legalArticle" data-lovdata-URL="LTII/forskrift/1989-07-24-747/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">All handel med matvarer, også frukt, grønnsaker og bær, er underlagt de bestemmelser om hygiene og renslighet m.m. som til enhver tid blir fastsatt av helsemyndighetene.</article></article><article class="legalArticle" data-lovdata-URL="LTII/forskrift/1989-07-24-747/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Plasser bestemt for torghandel, jfr. § 2, er lokalisert slik:<table><tbody><tr><td data-text-align="left" data-vertical-align="top">* 1 plass v/Narvesen</td><td data-text-align="left" data-vertical-align="top">E-6 NORD – 8 m</td></tr><tr><td data-text-align="left" data-vertical-align="top">* 4 plass</td><td data-text-align="left" data-vertical-align="top">E-6 NORD a 5 m</td></tr><tr><td data-text-align="left" data-vertical-align="top">* 2 plass v/Apoteket</td><td data-text-align="left" data-vertical-align="top">E-6 SYD</td></tr></tbody></table></article></article><article class="legalArticle" data-lovdata-URL="LTII/forskrift/1989-07-24-747/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Torghandler må ha handelsrett i medhold av lov om handelsvirksomhet nr. 21 av 6. juni 1980, kap 3, § 3, første og annet ledd.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Alle som vil nytte torg- eller annen offentlig salgsplass må ha samtykke til dette og anvises plass fra Fauske kommune.</article></article><article class="legalArticle" data-lovdata-URL="LTII/forskrift/1989-07-24-747/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Torghandel skal fortrinnsvis foregå fra mobile boder eller liknende. Salgssted som kan virke sterkt generende på miljø og den alminnelige trafikk/ferdsel, kan av vedkommende kommunale myndighet nektes etablert.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Alt salg, også fra varebiler, skal foregå innenfor anvist plass.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Salg fra slike kjøretøyer kan henvises til andre steder utenom torg eller gågate.</article><article class="legalP" data-absoluteaddress="/kapittel/1/paragraf/7/ledd/4/" id="kapittel-1-paragraf-7-ledd-4">Kjøretøyer som nyttes som slepevogner, uten at det foretas salg direkte fra disse, er det ikke tillatt å parkere på torgplass.</article></article><article class="legalArticle" data-lovdata-URL="LTII/forskrift/1989-07-24-747/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Ingen torghandler kan ta plass på salgsstedet tidligere enn en halv time før den tiden som er fastsatt for torghandelen.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">De som driver salg som omhandlet i § 2, må rette seg etter de pålegg som politiet gir av hensyn til den alminnelige orden, og etter de påbud som blir gitt av helserådet. De som ikke retter seg etter gitt pålegg og påbud kan politiet vise bort.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">De handlende skal søge for renhold på stedet i salgstiden, og må sørge for at omgivelsene ikke skjemmes eller tilsøles av virksomheten. Brukere av torgplassen plikter å sette opp papirkurver.</article><article class="legalP" data-absoluteaddress="/kapittel/1/paragraf/8/ledd/4/" id="kapittel-1-paragraf-8-ledd-4">Innen en halv time etter salgstidens slutt skal alle varer, kurver, bord, m.m, boder og kjøretøy, samt alt avfall være fjernet fra salgsstedet.</article></article><article class="legalArticle" data-lovdata-URL="LTII/forskrift/1989-07-24-747/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Torghandler som tildeles bestemt plass, må ha tatt den i bruk innen kl. 10.00 den dagen handelsvirksomheten skal foregå. Ellers kan den tildeles en annen.</article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">Ingen tillatelse gis for lengre tid enn til 31. desember det år tillatelsen blir gitt.</article></article><article class="legalArticle" data-lovdata-URL="LTII/forskrift/1989-07-24-747/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Handlere som anvises plass på torg eller annen kommunal eiendom, skal betale avgift til kommunen for bruk av plassen.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">Fauske Kommunestyre fastsetter størrelsen på avgiften</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-07-24-747/KAPITTEL_2" data-partID="k2"><h2>Kapittel II – Salg fra offentlige steder, portrom og annen privat grunn m.v.</h2><article class="legalArticle" data-lovdata-URL="LTII/forskrift/1989-07-24-747/§11" data-name="§11" data-partID="§11" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Salg fra salgshaller, veger, gater og kaier eller andre offentlige steder (herunder torg utenom torgtidene) kan bare skje fra plass som politiet godkjenner.</article></article><article class="legalArticle" data-lovdata-URL="LTII/forskrift/1989-07-24-747/§12" data-name="§12" data-partID="§12" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Salg fra de i § 11 nevnte steder, eller fra fartøyer, tomter og annen privat grunn, eller inngangen til slike, samt fra portrom og innganger til bygninger, når disse står i umiddelbar eller fri forbindelse med alminnelig beferdet strøk, kan foregå fra kl. 09.00 til kl. 24.00 på hverdager og fra kl. 13.00 til kl. 24.00 på søn- og helligdager.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Påske- pinse- og julaften skal salget slutte kl. 15.00. 1. og 17. mai kan salget foregå som på søndager.</article></article><article class="legalArticle" data-lovdata-URL="LTII/forskrift/1989-07-24-747/§13" data-name="§13" data-partID="§13" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Næringsstyret kan bestemme at salg som nevnt i §§ 11 og 12 skal være forbudt i visse strøk av kommunen. Før slike bestemmelser treffes skal politiets og helserådets uttalelse være innhentet.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Portrom og utganger må ikke sperres uten at brannvesenets tillatelse er gitt.</article></article><article class="legalArticle" data-lovdata-URL="LTII/forskrift/1989-07-24-747/§14" data-name="§14" data-partID="§14" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Den som vil drive salg som nevnt i §§ 11 og 12, må på forhånd melde dette skriftlig til politiet. Når utsalgssted flyttes eller legges ned, skal også dette meldes til politiet. I de tilfelle næringsmidler skal selges, skal også skriftlig melding sendes helserådet.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Politiet fører fortegnelse over alle mottatte meldinger og påser at helserådets og brannvesenets godkjennelse er innhentet i de tilfelle det er nødvendig.</article></article><article class="legalArticle" data-lovdata-URL="LTII/forskrift/1989-07-24-747/§15" data-name="§15" data-partID="§15" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">De som driver salg som nevnt i §§ 11 og 12 må rette seg etter de pålegg som politiet gir av hensyn til den alminnelige orden, og etter de påbud som ble gitt av helserådet.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">De handlende må sørge for renhold på stedet i salgstiden og for at alt avfall og løst salgsutstyr m.v. blir fjernet ved salgstidens slutt. De må sørge for at omgivelsene ikke skjemmes eller tilsøles av virksomheten.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Brukere plikter å sette opp papirkurver.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1989-07-24-747/KAPITTEL_3" data-partID="k3"><h2>Kapittel III – Salg fra automat</h2><article class="legalArticle" data-lovdata-URL="LTII/forskrift/1989-07-24-747/§16" data-name="§16" data-partID="§16" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten særskilt tillatelse fra politiet kan salg fra automater ikke forgå på steder som nevnt i §§ 1, 11 og 12. Bestemmelsene i § 15 gjelder også denne form for salgsvirksomhet.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1989-07-24-747/KAPITTEL_4" data-partID="k4"><h2>Kapittel IV Dispensasjon.</h2><article class="legalArticle" data-lovdata-URL="LTII/forskrift/1989-07-24-747/§17" data-name="§17" data-partID="§17" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Næringssjefen kan i særlige tilfelle meddele dispensasjon fra bestemmelsene i denne forskrift.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Forskriften trer i kraft 1 – en – måned etter den dag da det nummer av Norsk Lovtidend som inneholder kunngjøringen blir utgitt, jfr. lov om Norsk Lovtidend av 19. juni 1969 nr. 53, § 3.</article></article></section></main></body></html>