<!DOCTYPE html><html lang="no"><head><title>Forskrift om endringer i forskrift om fredning for Tjomsevann naturreservat, Søgne kommune, Vest-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:02</dd><dt class="legacyID">Datokode</dt><dd class="legacyID">FOR-1989-10-06-1063</dd><dt class="dokid">DokumentID</dt><dd class="dokid">LTII/forskrift/1989-10-06-1063</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 11</dd><dt class="dateInForce">I kraft fra</dt><dd class="dateInForce">1989-10-06</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-12-22-28</li></ul></dd><dt class="appliesTo">Gjelder for</dt><dd class="appliesTo">Søgne kommune, Vest-Agder.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63</li><li>lov/1970-06-19-63/§8</li><li>lov/1970-06-19-63/§10</li><li>lov/1970-06-19-63/§21</li><li>lov/1970-06-19-63/§22</li><li>lov/1970-06-19-63/§23</li><li>forskrift/1987-07-03-572</li></ul></dd><dt class="dateOfPublication">Kunngjort</dt><dd class="dateOfPublication">1989-11-07</dd><dt class="titleShort">Korttittel</dt><dd class="titleShort">Endr. i forskrift om fredning for Tjomsev</dd><dt class="title">Tittel</dt><dd class="title">Forskrift om endringer i forskrift om fredning for Tjomsevann naturreservat, Søgne kommune, Vest-Agder.</dd><dt class="refid">RefID</dt><dd class="refid">forskrift/1989-10-06-1063</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om fredning for Tjomsevann naturreservat, Søgne kommune, Vest-Agder.</li></ul></dd></dl></header><main class="documentBody" data-lovdata-URL="LTII/forskrift/1989-10-06-1063" id="dokument"><h1>Forskrift om endringer i forskrift om fredning for Tjomsevann naturreservat, Søgne kommune, Vest-Agder.</h1><article class="legalP" data-absoluteaddress="/ledd/1/" id="ledd-1">Miljøverndepartementet har 6. oktober 1989 i medhold av lov om naturvern av 19. juni 1970 nr. 63, §§ 8, 10, 21, 22 og 23 og kgl.res. 3. juli 1987 nr. 572 om delegering av myndighet, endret forskrift av 22. desember 1978 nr. 28 om fredning for Tjomsevann naturreservat, Søgne kommune, Vest-Agder fylke.</article><article class="legalP" data-absoluteaddress="/ledd/2/" id="ledd-2">Navnet på reservatet er endret til «Store Øygarden naturreservat».</article> <article class="defaultP" margin-top="true">Forskriftens tittel er endret til:</article> <article class="defaultP" margin-top="true"><i>Forskrift om vern for Store Øygarden naturreservat i Søgne kommune, Vest-Agder fylke</i>.</article> <article class="defaultP" margin-top="true">Pkt I skal lyde:</article><article class="legalP" data-absoluteaddress="/ledd/3/" id="ledd-3">I medhold av lov om naturvern av 19. juni 1970 nr. 63 § 8, jf § 10 og §§ 21, 22 og 23, er et edellauvskogområde på sørsiden av Tjomsevannet i Søgne kommune, Vest-Agder fylke, fredet som naturreservat ved kgl.res. av 22. desember 1978 under betegnelsen Tjomsevann naturreservat.</article><article class="legalP" data-absoluteaddress="/ledd/4/" id="ledd-4">Med hjemmel i kgl.res. av 3. juli 1987 nr. 572 er naturreservatets navn og grenser endret ved Miljøverndepartementets vedtak av 6. oktober 1989. Navnet er endret til «Store Øygarden naturreservat».</article> <article class="defaultP" margin-top="true">Pkt II skal lyde:</article><article class="legalP" data-absoluteaddress="/ledd/5/" id="ledd-5">Det fredete området berører følgende gnr/bnr i Søgne kommune: 1/1.</article><article class="legalP" data-absoluteaddress="/ledd/6/" id="ledd-6">Reservatet dekker et areal på ca 42 dekar.</article><article class="legalP" data-absoluteaddress="/ledd/7/" id="ledd-7">Grensene for naturreservatet går fram av kart i målestokk 1:5.000, datert Miljøverndepartementet oktober 1989. Kartet oppbevares i Søgne kommune, hos Fylkesmannen i Vest-Agder, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/ledd/8/" id="ledd-8">De nøyaktige grensene for reservatet skal avmerkes i marka. Knekkpunktene bør koordinatfestes.</article> <article class="defaultP" margin-top="true">Pkt IV-3, siste punkt, skal lyde:</article><article class="legalP" data-absoluteaddress="/ledd/9/" id="ledd-9">Skjøtselen skal skje etter plan godkjent av forvaltningsmyndigheten.</article> <article class="defaultP" margin-top="true">Pkt IV-7 skal lyde:</article><article class="legalP" data-absoluteaddress="/ledd/10/" id="ledd-10">Forvaltningsmyndigheten kan gjøre unntak fra fredningsbestemmelsene for vitenskapelige undersøkelser og arbeider av vesentlig samfunnsmessig betydning, eller i spesielle tilfeller dersom det ikke strider mot formålet med fredningen.</article> <article class="defaultP" margin-top="true">Pkt V skal lyde:</article><article class="legalP" data-absoluteaddress="/ledd/11/" id="ledd-11">Forvaltningen av bestemmelsene for reservatet tillegges Fylkesmannen i Vest-Agder.</article><article class="legalP" data-absoluteaddress="/ledd/12/" id="ledd-12">Disse endringer trer i kraft straks.</article></main></body></html>