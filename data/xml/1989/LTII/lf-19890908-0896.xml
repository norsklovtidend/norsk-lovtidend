<!DOCTYPE html><html lang="no"><head><title>Forskrift om vern av Storlia naturreservat, Rana kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1989-09-08-896</dd><dt class="dokid">DokumentID</dt><dd class="dokid">LTII/forskrift/1989-09-08-896</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 9</dd><dt class="dateInForce">I kraft fra</dt><dd class="dateInForce">1989-09-08</dd><dt class="appliesTo">Gjelder for</dt><dd class="appliesTo">Rana kommune, Nordland.</dd><dt class="dateOfPublication">Kunngjort</dt><dd class="dateOfPublication">1989-10-03</dd><dt class="titleShort">Korttittel</dt><dd class="titleShort">Forskrift om vern av Storlia naturreservat</dd><dt class="title">Tittel</dt><dd class="title">Forskrift om vern av Storlia naturreservat, Rana kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 8. september 1989. Fremmet av Miljøverndepartementet.</dd><dt class="refid">RefID</dt><dd class="refid">forskrift/1989-09-08-896</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vern av Storlia naturreservat, Rana kommune, Nordland.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTII/forskrift/1989-09-08-896" id="dokument"><h1>Forskrift om vern av Storlia naturreservat, Rana kommune, Nordland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-09-08-896/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970, nr. 63, § 8, jf. §§ 10, 21, 22 og 23, er et område nord for Bjøllånes i Rana kommune i Nordland fredet som naturreservat ved kgl.res. av 8. september 1989 under betegnelsen «Storlia naturreservat».</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-09-08-896/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det vernede området berører vesentlig statsgrunn samt følgende private eiendommer (gnr/bnr): 77/1, 77/2, 77/3, 77/5, 77/7, 77/8.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Reservatet dekker et areal på ca 24 km<sup>2</sup>. Grensene for reservatet fremgår av kart datert Miljøverndepartementet august 1989.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Kart og vernebestemmelser oppbevares i Rana kommune, hos Fylkesmannen i Nordland, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">De nøyaktige grensene for reservatet skal avmerkes i marka der forvaltningsmyndigheten finner behov for det. Knekkpunktene bør koordinatfestes.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1989-09-08-896/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med fredningen er å bevare<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/1/" id="kapittel-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/1/ledd/1/" id="kapittel-3-ledd-1-punkt-1-ledd-1">den sørnorske granskogens nordligste naturlige utløper</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/2/" id="kapittel-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/2/ledd/1/" id="kapittel-3-ledd-1-punkt-2-ledd-1">ei særlig rik skogsli med høgstaudebjørkeskog</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/3/" id="kapittel-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/3/ledd/1/" id="kapittel-3-ledd-1-punkt-3-ledd-1">et område med viktige funksjoner for fugle- og dyreliv</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/4/" id="kapittel-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/4/ledd/1/" id="kapittel-3-ledd-1-punkt-4-ledd-1">et område med stor plantegeografisk og skogøkologisk verdi.</article></article></li></ul></article><article class="legalP" data-absoluteaddress="/kapittel/3/ledd/2/" id="kapittel-3-ledd-2">I tillegg skal naturreservatet sammen med Saltfjellet-Svartisen nasjonalpark, Saltfjellet og Gåsvatnan landskapsvernområder bidra til å bevare et sammenhengende naturområde, som også inneholder mange samiske og andre kulturminner.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1989-09-08-896/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For reservatet gjelder følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Vegetasjonen, herunder døde busker og trær, er fredet mot skade og ødeleggelse unntatt det som følger av tillatt ferdsel eller tiltak i medhold av vernebestemmelsene. Fjerning av planter eller plantedeler samt nyplanting i reservatet er forbudt. Avvirking av granplantefelt er tillatt i forståelse med fylkesmannen. Sanking av bær og sopp er tillatt. Nye plantearter må ikke innføres. Tradisjonell beiting er tillatt, men beiting med geit tillates ikke.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">For viltet (viltlevende landpattedyr, fugler, amfibier og krypdyr) gjelder bestemmelser gitt i og i medhold av viltloven. Nye dyrearter må ikke innføres. Direktoratet for naturforvaltning kan med utgangspunkt i formålet med fredningen eller ut fra en nærmere vurdering av behovet for referanseområder der vanlig jakt ikke forekommer, bestemme at dyrelivet i hele eller bestemte soner av reservatet skal være totalfredet. Direktoratet for naturforvaltning kan på samme måte unnta enkelte arter for vanlig jakt.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Alle inngrep som endrer eller påvirker de naturgitte forhold i reservatet er forbudt, herunder oppføring av bygninger, anlegg eller andre innretninger, bygging av veier, grøfting eller drenering, uttak eller deponering av masse, fremføring av luftledninger, jordkabler eller kloakkledninger, utslipp av kloakk, henleggelse av avfall, gjødsling eller bruk av kjemiske bekjempningsmidler m.m. Opplistingen er ikke uttømmende.</article><article class="legalP" data-absoluteaddress="/kapittel/4/ledd/1/punkt/3/ledd/2/" id="kapittel-4-ledd-1-punkt-3-ledd-2">Ovenstående skal når det skjer i forståelse med fylkesmannen, ikke være til hinder for eventuell fremføring av en 22 kV kraftlinje for nødvendig strømforsyning til fjernstyring av damluke i konsesjonsgitt inntaksdam i nedre Bjøllåga og ev. kvisting og merking av en sti til dammen, oppsetting av en midlertidig taubane, samt mindre sprengningsarbeider i forbindelse med opparbeiding av stien.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/ledd/1/punkt/4/" id="kapittel-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/ledd/1/punkt/4/ledd/1/" id="kapittel-4-ledd-1-punkt-4-ledd-1">Motorisert ferdsel, herunder lavtflyving og landing med luftfartøy, er forbudt hele året. Med landing menes her også henting og bringing av passasjerer og gods selv om landing i egentlig forstand ikke skjer.</article><article class="legalP" data-absoluteaddress="/kapittel/4/ledd/1/punkt/4/ledd/2/" id="kapittel-4-ledd-1-punkt-4-ledd-2">Unntatt er nødvendig militær operativ virksomhet, Forsvarets nødvendige lavtflyvning og nødvendig transport i reindriftsøyemed på frossen snødekt mark og nødvendig transport i ambulanse-, brannvern, sikrings-, oppsyns-, skjøtsels-, forvaltnings- og politiøyemed.</article><article class="legalP" data-absoluteaddress="/kapittel/4/ledd/1/punkt/4/ledd/3/" id="kapittel-4-ledd-1-punkt-4-ledd-3">Forbudet skal ikke være til hinder for transport av tømmer fra avvirkede granplatefelt, når det skjer i forståelse med fylkesmannen.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/4/ledd/1/punkt/5/" id="kapittel-4-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/4/ledd/1/punkt/5/ledd/1/" id="kapittel-4-ledd-1-punkt-5-ledd-1">Organisert idrettsaktivitet, annen større organisert virksomhet og bålbrenning i barskogen er forbudt.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/4/ledd/1/punkt/6/" id="kapittel-4-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/4/ledd/1/punkt/6/ledd/1/" id="kapittel-4-ledd-1-punkt-6-ledd-1">Bruk av ride- og kløvhest er bare tillatt langs eventuelle traséer som er særskilt utpekt til dette av fylkesmannen.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1989-09-08-896/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Fylkesmannen eller den fylkesmannen bestemmer, kan gjennomføre tiltak for å fremme verneformålet. Det kan utarbeides plan, som inneholder nærmere retningslinjer for gjennomføring av tiltak når det gjelder skjøtsel, tilrettelegging, informasjon m.m.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1989-09-08-896/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Fylkesmannen kan gjøre unntak fra vernebestemmelsene når formålet med fredningen krever det samt for vitenskapelige undersøkelser, arbeidet av vesentlig samfunnsmessig betydning og i spesielle tilfeller, dersom det ikke strir mot formålet med fredningen.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1989-09-08-896/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningen av vernebestemmelsene tillegges Fylkesmannen i Nordland.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1989-09-08-896/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forskriften trer i kraft straks.</article></section></main></body></html>