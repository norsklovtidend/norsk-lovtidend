<!DOCTYPE html><html lang="no"><head><title>Midlertidig forskrift om tvungen bruk av statslos ved innseilingen til havneterminalene Sture og Mongstad, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:12</dd><dt class="legacyID">Datokode</dt><dd class="legacyID">FOR-1989-07-21-641</dd><dt class="dokid">DokumentID</dt><dd class="dokid">LTII/forskrift/1989-07-21-641</dd><dt class="ministry">Departement</dt><dd class="ministry"><ul><li>FI</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 7</dd><dt class="dateInForce">I kraft fra</dt><dd class="dateInForce">1989-08-01</dd><dt class="appliesTo">Gjelder for</dt><dd class="appliesTo">Sture og Mongstad</dd><dt class="basedOn">Hjemmel</dt><dd class="basedOn"><ul><li>lov/1948-04-09-2/§5</li></ul></dd><dt class="dateOfPublication">Kunngjort</dt><dd class="dateOfPublication">1989-08-09</dd><dt class="titleShort">Korttittel</dt><dd class="titleShort">Midl. forskrift om tvungen bruk av statsl</dd><dt class="title">Tittel</dt><dd class="title">Midlertidig forskrift om tvungen bruk av statslos ved innseilingen til havneterminalene Sture og Mongstad, Hordaland.</dd><dt class="refid">RefID</dt><dd class="refid">forskrift/1989-07-21-641</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tvungen bruk av statslos ved innseilingen til havneterminalene Sture og Mongstad, Hordaland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTII/forskrift/1989-07-21-641" id="dokument"><h1>Midlertidig forskrift om tvungen bruk av statslos ved innseilingen til havneterminalene Sture og Mongstad, Hordaland.</h1><article class="legalP" data-absoluteaddress="/ledd/1/" id="ledd-1">Følgende forskrift om at statslos skal nyttes av fartøyer med farlig eller forurensende last i innseilingen til havneterminalene Sture og Mongstad, er fastsatt av Fiskeridepartementet 21. juli 1989 i medhold av § 5 i lov om losvesenet av 9. april 1948, jfr. kgl.res. av 29. april 1977:</article><article class="legalArticle" data-lovdata-URL="LTII/forskrift/1989-07-21-641/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Statslos skal nyttas av fartøyer over 4.000 BRT som fører farlig eller forurensende last i trafikk til og fra havneterminalene Sture og Mongstad innenfor det farvannet som er avgrenset av rette linjer trukket mellom følgende posisjoner, jfr. sjøkart nr. 483, 23, 24 og 208.<table><tbody><tr><td data-text-align="left" data-vertical-align="top">1.</td><td data-text-align="left" data-vertical-align="top">60°34,92'N</td><td data-text-align="left" data-vertical-align="top">4°50,41'E</td><td data-text-align="left" data-vertical-align="top">(sydligste punkt på Alvøy)</td></tr><tr><td data-text-align="left" data-vertical-align="top">2.</td><td data-text-align="left" data-vertical-align="top">60°40,52'N</td><td data-text-align="left" data-vertical-align="top">4°47,71'E</td><td data-text-align="left" data-vertical-align="top">(Røbbeganstangen lykt)</td></tr><tr><td data-text-align="left" data-vertical-align="top">3.</td><td data-text-align="left" data-vertical-align="top">60°43,58'N</td><td data-text-align="left" data-vertical-align="top">4°42,42'E</td><td data-text-align="left" data-vertical-align="top">(Bolleflesi varde)</td></tr><tr><td data-text-align="left" data-vertical-align="top">4.</td><td data-text-align="left" data-vertical-align="top">60°45,16'N</td><td data-text-align="left" data-vertical-align="top">4°42,74'E</td><td data-text-align="left" data-vertical-align="top">(Hellisøy fyr)</td></tr><tr><td data-text-align="left" data-vertical-align="top">5.</td><td data-text-align="left" data-vertical-align="top">60°47,50'N</td><td data-text-align="left" data-vertical-align="top">4°40,24'E</td><td data-text-align="left" data-vertical-align="top">(Mågøy lykt)</td></tr><tr><td data-text-align="left" data-vertical-align="top">6.</td><td data-text-align="left" data-vertical-align="top">60°50,61'N</td><td data-text-align="left" data-vertical-align="top">4°39,06'E</td><td data-text-align="left" data-vertical-align="top">(Holmengrå fyr)</td></tr><tr><td data-text-align="left" data-vertical-align="top">7.</td><td data-text-align="left" data-vertical-align="top">60°53,50'N</td><td data-text-align="left" data-vertical-align="top">4°42,12'E</td><td data-text-align="left" data-vertical-align="top">(Mebåen)</td></tr><tr><td data-text-align="left" data-vertical-align="top">8.</td><td data-text-align="left" data-vertical-align="top">60°52,38'N</td><td data-text-align="left" data-vertical-align="top">4°46,87'E</td><td data-text-align="left" data-vertical-align="top">(Røytingkalven lykt)</td></tr><tr><td data-text-align="left" data-vertical-align="top">9.</td><td data-text-align="left" data-vertical-align="top">60°49,93'N</td><td data-text-align="left" data-vertical-align="top">4°05,87'E</td><td data-text-align="left" data-vertical-align="top">(Halsvikklubben lykt)</td></tr><tr><td data-text-align="left" data-vertical-align="top">10.</td><td data-text-align="left" data-vertical-align="top">60°47,90'N</td><td data-text-align="left" data-vertical-align="top">4°04,40'E</td><td data-text-align="left" data-vertical-align="top">(Hamneflu lykt)</td></tr><tr><td data-text-align="left" data-vertical-align="top">11.</td><td data-text-align="left" data-vertical-align="top">60°49,15'N</td><td data-text-align="left" data-vertical-align="top">4°45,37'E</td><td data-text-align="left" data-vertical-align="top">(Vetegjøgraskjer lykt)</td></tr><tr><td data-text-align="left" data-vertical-align="top">12.</td><td data-text-align="left" data-vertical-align="top">60°34,62'N</td><td data-text-align="left" data-vertical-align="top">4°59,28'E</td><td data-text-align="left" data-vertical-align="top">(Basholmen båke)</td></tr><tr><td data-text-align="left" data-vertical-align="top">13.</td><td data-text-align="left" data-vertical-align="top">60°34,92'N</td><td data-text-align="left" data-vertical-align="top">4°50,41'E</td><td data-text-align="left" data-vertical-align="top">(sydligste punkt på Alvøy)</td></tr></tbody></table></article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Som fartøy med farlig last regnes også et fartøy som har ført brannfarlige flytende bulklaster med flammepunkt lavere enn 23° C, og som i ballast ikke er gassfritt.</article></article><article class="legalArticle" data-lovdata-URL="LTII/forskrift/1989-07-21-641/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Med fartøy i forskriften her menes som i lov om losvesenet av 9. april 1948 nr. 2 § 1, også lekter, lastepram, pontong, boreplattform og liknende flyttbare innretninger, flytedokk og mudderapparat, og etter ikrafttredelsen av lov om lostjenesten av 16. juni 1989, som i sistnevnte lovs § 3 første ledd nr. 7 enhver flytende innretning som kan brukes som transportmiddel, fremkomstmiddel, oppholdssted, produksjonssted eller lagersted herunder undervannsfartøyer av enhver art.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Med BRT menes den bruttotonnasje som angis ved fartøyets gyldige målebrev i original.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">For fartøy utstyrt med flere enn et målebrev i tillegg til «Internasjonalt Målebrev (1969)» aksepteres at bruttotonnasje beregnet i samsvar med § 20 i forskrift av 14. juni 1982 nr. 1044 om måling av fartøyer med senere endringer, legges til grunn («Målebrev» (1982)»).</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">For fartøy utstyrt med et målebrev som viser to ulike bruttotonnasjer i registertonn, legges den største tonnasje til grunn.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Med farlig last menes:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/5/punkt/1/" id="paragraf-2-ledd-5-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/5/punkt/1/ledd/1/" id="paragraf-2-ledd-5-punkt-1-ledd-1">Pakket farlig gods og faste bulklaster som omfattes av bestemmelsene i den internasjonale sjøsikkerhetskonvensjon SOLAS 1974, kap. VII, Del A, samt står oppført i de respektive koder Internationale Maritime Dangerous Goods Code (IMDG-koden) og Code of Safe Practice for Solid Bulk Cargoes (BC-koden) appendix B, med senere endringer.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/5/punkt/2/" id="paragraf-2-ledd-5-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/5/punkt/2/ledd/1/" id="paragraf-2-ledd-5-punkt-2-ledd-1">Flytende kjemikalier i bulk som omfattes av bestemmelsene i den internasjonale sjøsikkerhetskonvensjon SOLAS 1974, kap. VII, Del B.</article><article class="legalP" data-absoluteaddress="/paragraf/2/ledd/5/punkt/2/ledd/2/" id="paragraf-2-ledd-5-punkt-2-ledd-2">Stoffene er oppført i kodene:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/5/punkt/2/ledd/2/punkt/1/" id="paragraf-2-ledd-5-punkt-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/5/punkt/2/ledd/2/punkt/1/ledd/1/" id="paragraf-2-ledd-5-punkt-2-ledd-2-punkt-1-ledd-1">for fartøy bygget etter 1. juli 1986:</article><article class="legalP" data-absoluteaddress="/paragraf/2/ledd/5/punkt/2/ledd/2/punkt/1/ledd/2/" id="paragraf-2-ledd-5-punkt-2-ledd-2-punkt-1-ledd-2">International Code for the Construction and Equipment of Ships Carrying Dangerous Chemicals in Bulk (IBC-koden) kap. 18 med senere endringer,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/5/punkt/2/ledd/2/punkt/2/" id="paragraf-2-ledd-5-punkt-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/5/punkt/2/ledd/2/punkt/2/ledd/1/" id="paragraf-2-ledd-5-punkt-2-ledd-2-punkt-2-ledd-1">for fartøy bygget før 1. juli 1986:</article><article class="legalP" data-absoluteaddress="/paragraf/2/ledd/5/punkt/2/ledd/2/punkt/2/ledd/2/" id="paragraf-2-ledd-5-punkt-2-ledd-2-punkt-2-ledd-2">Code for the Construction and Equipment of Ships Carrying Dangerous Chemicals in Bulk (BCH-koden) kap. 6 med senere endringer.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/5/punkt/3/" id="paragraf-2-ledd-5-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/5/punkt/3/ledd/1/" id="paragraf-2-ledd-5-punkt-3-ledd-1">Flytende gasser i bulk som omfattes av bestemmelsen i den internasjonale sjøsikkerhetskonvensjon SOLAS 1974, kap. VII, Del C.</article><article class="legalP" data-absoluteaddress="/paragraf/2/ledd/5/punkt/3/ledd/2/" id="paragraf-2-ledd-5-punkt-3-ledd-2">Stoffene er oppført i kodene:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/5/punkt/3/ledd/2/punkt/1/" id="paragraf-2-ledd-5-punkt-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/5/punkt/3/ledd/2/punkt/1/ledd/1/" id="paragraf-2-ledd-5-punkt-3-ledd-2-punkt-1-ledd-1">for fartøy bygget etter 1. juli 1986:</article><article class="legalP" data-absoluteaddress="/paragraf/2/ledd/5/punkt/3/ledd/2/punkt/1/ledd/2/" id="paragraf-2-ledd-5-punkt-3-ledd-2-punkt-1-ledd-2">International Code for the Construction and Equipment of Ships Carrying Liquefied Gases in Bulk (IGC-koden) kap 19 med senere endringer,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/5/punkt/3/ledd/2/punkt/2/" id="paragraf-2-ledd-5-punkt-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/5/punkt/3/ledd/2/punkt/2/ledd/1/" id="paragraf-2-ledd-5-punkt-3-ledd-2-punkt-2-ledd-1">for fartøy bygget etter 31. oktober 1976, men før 1. juli 1986:</article><article class="legalP" data-absoluteaddress="/paragraf/2/ledd/5/punkt/3/ledd/2/punkt/2/ledd/2/" id="paragraf-2-ledd-5-punkt-3-ledd-2-punkt-2-ledd-2">Code for the Construction and Equipment of Ships Carrying Liquefied Gases in Bulk (Gas Carrier Code) med senere endringer,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/5/punkt/3/ledd/2/punkt/3/" id="paragraf-2-ledd-5-punkt-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/5/punkt/3/ledd/2/punkt/3/ledd/1/" id="paragraf-2-ledd-5-punkt-3-ledd-2-punkt-3-ledd-1">for fartøy bygget før 31. oktober 1976:</article><article class="legalP" data-absoluteaddress="/paragraf/2/ledd/5/punkt/3/ledd/2/punkt/3/ledd/2/" id="paragraf-2-ledd-5-punkt-3-ledd-2-punkt-3-ledd-2">IMO's kode for eksisterende gasskip med senere endringer.</article></article></li></ul></article></article></li></ul></article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Pakket farlig gods og faste bulklaster som føres i en mengde mindre enn 10 tonn, skal likevel ikke betraktes som farlig last.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Flytende bulklaster som har et flammepunkt på 23° C eller høyere, skal heller ikke betraktes som farlig last.</article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Med forurensende last menes:</article><article class="legalP" data-absoluteaddress="/paragraf/2/ledd/9/" id="paragraf-2-ledd-9">Laster som omfattes av den internasjonale konvensjon om hindring av forurensning fra skip MARPOL 73/78, vedlegg I for olje og oljeprodukter og vedlegg II for skadelige flytende stoffer som transporteres i bulk, når den mengde som føres er 100 tonn eller mer.</article><article class="legalP" data-absoluteaddress="/paragraf/2/ledd/10/" id="paragraf-2-ledd-10">Kystdirektoratet kan bestemme at nye stoffer skal betraktes som farlig eller forurensende last. Ved slik avgjørelse skal det legges vekt på de eventuelle skader vedkommende stoffer kan medføre for miljøet i området ved utslipp forårsaket av grunnstøtninger, kollisjoner o.l.</article></article><article class="legalArticle" data-lovdata-URL="LTII/forskrift/1989-07-21-641/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Kystdirektoratet eller den det bemyndiger, kan dispensere fra bestemmelsen i § 1 for fartøyer under 20.000 BRT når fartøyets fører eller overstyrmann kan godtgjøre at han, ved jevnlige anløp av vedkommende havneterminal, har ervervet seg omfattende farvannskjennskap og er kjent med de forskrifter, regler og bestemmelser m.v. som til enhver tid gjelder for seilas og navigering i farvannet. For overstyrmannen kreves det i så fall at også han fyller vilkårene for å tjenestegjøre som fører av vedkommende fartøy. Skipsfører eller overstyrmann som ikke er norsk statsborger, må kunne godtgjøre at han behersker norsk, svensk, dansk eller engelsk talespråk.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det kan også dispenseres på strengere vilkår fra bestemmelsen i § 1 for fartøyer inntil 50.000 BRT. Skipsføreren eller overstyrmannen må i så tilfelle også kunne godtgjøre at han i løpet av de siste 24 måneder har seilt i farvannet under veiledning av statslos med vedkommende fartøy eller tilsvarende ved minst 8 anløp av farvannet. Videre må skipsføreren eller overstyrmannen fremstille seg hos losoldermannen i Vestlandet losoldermannskap for eksaminasjon vedrørende farvannskjennskap og aktuelle forskrifter m.v. Kystdirektoratet gir nærmere bestemmelser.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Søknad om dispensasjon sendes Kystverket 2. distrikt gjennom losoldermannen i Vestlandet losoldermannskap. Meddelt dispensasjon er gyldig inntil 2 år, man kan når som helst trekkes tilbake.</article></article><article class="legalArticle" data-lovdata-URL="LTII/forskrift/1989-07-21-641/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når dispensasjonen nyttes, skal en navigatør som i henhold til § 3 fyller vilkårene for å navigere i området uten bruk av statslos, være på broen og forestå seilasen.</article></article><article class="legalArticle" data-lovdata-URL="LTII/forskrift/1989-07-21-641/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som forsettlig eller uaktsomt overtrer denne forskrift, straffes etter straffelovens § 418, hvis ikke strengere straffebestemmelser kommer til anvendelse.</article></article><article class="legalArticle" data-lovdata-URL="LTII/forskrift/1989-07-21-641/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift medfører ingen endringer i reglene om bruk av statslos for fremmede ikke-militære fartøyer over 50 BRT, jfr. kgl.res. av 9. februar 1968 om bestemmelser om forbudte sjøområder på norsk territorium.</article></article><article class="legalArticle" data-lovdata-URL="LTII/forskrift/1989-07-21-641/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 1. august 1989.</article></article></main></body></html>