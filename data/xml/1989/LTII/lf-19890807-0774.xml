<!DOCTYPE html><html lang="no"><head><title>Forskrift om vedtekter til §§ 69 nr. 3 og 107 første ledd i plan- og bygningslova, Time kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1989-08-07-774</dd><dt class="dokid">DokumentID</dt><dd class="dokid">LTII/forskrift/1989-08-07-774</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 8</dd><dt class="dateInForce">I kraft fra</dt><dd class="dateInForce">1989-08-15</dd><dt class="appliesTo">Gjelder for</dt><dd class="appliesTo">Time kommune, Rogaland.</dd><dt class="dateOfPublication">Kunngjort</dt><dd class="dateOfPublication">1989-08-29</dd><dt class="titleShort">Korttittel</dt><dd class="titleShort">Forskrift om vedtekter til §§ 69 nr. 3 og</dd><dt class="title">Tittel</dt><dd class="title">Forskrift om vedtekter til §§ 69 nr. 3 og 107 første ledd i plan- og bygningslova, Time kommune, Rogaland.</dd><dt class="refid">RefID</dt><dd class="refid">forskrift/1989-08-07-774</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til §§ 69 nr. 3 og 107 første ledd i plan- og bygningslova, Time kommune, Rogaland.<ul class="tocSubUl"><li>Føresegner og leikeplassar</li></ul></li></ul></dd></dl></header><main class="documentBody" data-lovdata-URL="LTII/forskrift/1989-08-07-774" id="dokument"><h1>Forskrift om vedtekter til §§ 69 nr. 3 og 107 første ledd i plan- og bygningslova, Time kommune, Rogaland.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 7. august 1989 med heimel i § 4 i plan- og bygningslova av 14. juni 1985 stadfesta vedtak av Time kommunestyre i møte 23. mai 1989 om vedtekter til §§ 63 nr 3 og 107 første ledd i plan- og bygningslova og om oppheving av vedtekt til § 69 nr 3 til bygningslova av 1965 for Time kommune.</article><article class="legalP" data-absoluteaddress="/ledd/2/" id="ledd-2">Vedtektene skal lyde slik:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/3/" id="ledd-3">I reguleringsplanar, busetnadsplanar og andre utbyggingsplanar skal det gjerast greie for plassering av dei anlegg som er nemnde i plan- og bygningslovens § 69 nr. 1. I den grad behovet for slike anlegg er dekka på tilstøytande areal må dette dokumenterast.</article><section class="section" data-name="kapF" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-08-07-774/KAPITTEL_1" data-partID="k1"><h2>Føresegner og leikeplassar</h2><article class="defaultP">1. <i>Sandleikeplass/leikeplass ved inngang</i></article><article class="legalP" data-absoluteaddress="/kapittel/1/ledd/1/" id="kapittel-1-ledd-1">For kvar husgruppe skal det avsetjast areal for sandleikeplass/leikeplass ved inngang. Ingen bustad skal ha større gangavstand enn 50 m fram til plassen, og den skal vera minimum 50 m<sup>2</sup> stor. Det bør vera synskontakt mellom bustad/husvære og leikeplass. Arealet skal ha plass for bl a sandkasse, bord og benker for barn og vaksne, og det bør opparbeidast eit flatt område med fast dekke for sykling med trehjulssykkel. Leikeplassen skal ikkje ligge mot gate med gjennomgangstrafikk og må ha gode soltilhøve og ligge lunt til. Atkomsten til plassen skal vera mest mogeleg trafikksikker og ikkje i noko høve krysse samleveg/hovudveg.</article> <article class="defaultP" margin-top="true">2. <i>Nærleikeplass</i></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">For kvar husgruppe med 25-200 bustader skal det avsetjast plass til nærleikeplass. Arealet for denne skal vera minimum 2 da og ingen bustad skal ha lenger gangavstand enn 150 m fram til plassen. Nærleikeplassen bør ha variert terreow med større samanhangande flater, naturterreng, vegetasjon og plass til leikereiskap, og den må ha gode soltilhøve og ligge lunt til. Atkomsten til plassen skal vera mest mogeleg trafikksikker og ikkje i noko høve krysse samleveg/hovudveg.</article> <article class="defaultP" margin-top="true">3. <i>Ballplass</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">For kvar husgruppe med 150 – 600 bustader skal det avsetjast plass til ballplass. Arealet skal vera minst 2,5 da og ingen bustad skal ha lenger gangavstand enn 400 m fram til plassen. Det bør frå naturen si side vera mest mogeleg plant slik at ein kan unngå store masseinngrep. Området skal ha ei form som kan gje plass for ein bane på minimum 22 x 42 m. Banen må ikkje ligga så nær veg, bygningar m m at det kan føra til farlege konfliktar eller hindra fri utfalding. Atkomsten til plassen skal vera mest mogeleg trafikksikker. I tilknytning til banen kan det eventuelt innpassast nærleikeplass.</article> <article class="defaultP" margin-top="true">4. <i>Sentralt leikeområde/grendeleikeplass</i></article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For bustadområdet med 600 – 2.000 bustader skal det avsetjast plass for sentralt leikeområde. Dette skal ha eit areal på minimum 6 da og ligga lett tilgjengeleg for heile området. Det bør ha variert terreng for flest mogeleg leikeaktivitetar, slik som byggeleikeplass, plaskedam og akebakke.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Atkomsten til området skal vera mest mogeleg trafikksikker. Som del av eit sentralt leikeområde kan det eventuelt også innpassast nærleikeplass og/eller ballplass.</article> <article class="defaultP" margin-top="true">5. <i>Friområder m v</i></article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Friområder og friluftsområder som ikkje skal opparbeidast for spesiell bruk (ballplass, sandleikeplass o l) bør i størst mogeleg grad vernast, slik at dei kan nyttast som naturlege leike- og opphaldsområder.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Tilsvarande skal områder som blir omforma gjennom utbygginga, f eks skjæring og fylling, massedeponering o l gis ei tiltalande utforming.</article> <article class="defaultP" margin-top="true">6. <i>Andre tilhøve</i></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Gjennom utforminga, t d ved materialbruk, fargekontraster m m, skal det leggjast vekt på at også funksjonshemma skal kunna nytte leikeplassane.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Leikeplassar bør ikkje plasserast i områder med høgare støynivå enn 50 dB (A).</article> <article class="defaultP" margin-top="true">7. <i>Opparbeidingsplanar</i></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Opparbeidingsplanar for områda nemnde ovafor skal utarbeidast og behandlast som del av planane for dei øvrige tekniske anlegga for bustadfeltet som gjeld veg-, vatn- og kloakkanlegg o l.</article> <article class="defaultP" margin-top="true">8. <i>Opparbeiding</i></article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Ved utbygging av nye bustadområder bør opparbeiding av dei ulike leikeområda/friområda skje samtidig med dei øvrige tekniske anlegga og kunne tas i bruk når innflyttinga i bustadene tar til.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Eventuelt skal det avsetjast tilstrekkelege midler basert på konkret kostnadsoverslag til seinare opparbeiding.</article> <article class="defaultP" margin-top="true">9. <i>Etappevis planlegging/utbygging</i></article><article class="legalP" data-absoluteaddress="/kapittel/1/ledd/13/" id="kapittel-1-ledd-13">I områder kor det blir så stort bustadtal som nemnt i pkt 1-4, men kor desse ikkje blir utbygd samla, avgjer bygningsrådet kor leikeplassane skal innpassast.</article> <article class="defaultP" margin-top="true">Til § 107 første ledd.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">I heile kommunen gjeld at lysreklame, gavlreklame, uthengsskilt, reklamevimplar, automatar, reklame på støttemur eller innhegning, samt frittståande reklameskilt eller liknande innretning ikkje må setjast opp utan at bygningsrådet på førehand har godkjent dette.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Takreklame, dvs. reklameinnretning som heilt eller delvis stikk opp over gesims, er ikkje tillatt. Bygningsrådet kan likevel i særlege høve godkjenna mindre innretningar slik som vimplar ol over gesims.</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Skilt og andre innretningar ut over fortau og annan offentleg grunn, samt frittståande reklameskilt eller liknande, må ikkje plasserast slik at dei kan hindra ferdselen, eller kan medføre fare for omgjevnaden på annan måte. Dei må ikkje vera plasserte slik at dei kjem i vegen for trafikkstolpar eller andre offentlege innretningar som elles blir sett opp.</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Fri høgd under uthengsskilt må vera minst 2,20 m. Framspringet kan maksimalt vera 1,0 m, men aldri lenger enn at det mellom ytre kant av skiltet og ytre kant av fortau blir ein minste fri avstand på 0,5 m.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">I bustadstrok er lysreklame og større reklamearrangement ikkje tillatt. Mindre reklame på forretningar som tenar stroket kan tillatast. Reklame som sjenerar bustader kan forbys.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Det skal leggast avgjerande vekt på å tilpasse skiltet til bygningen og bygningsmiljøet i området.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Vedtektene trer i kraft 15. august 1989.</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Samstundes vert oppheva forskrift om vedtekt til § 69 nr. 3 gjeven til bygningslova av 1965, stadfesta 28. mars 1967.</article></section></main></body></html>