<!DOCTYPE html><html lang="no"><head><title>Forskrift om vedtekt til plan- og bygningslovens § 85, Drangedal kommune, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1989-04-27-418</dd><dt class="dokid">DokumentID</dt><dd class="dokid">LTII/forskrift/1989-04-27-418</dd><dt class="ministry">Departement</dt><dd class="ministry"><ul><li>BV</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 6</dd><dt class="dateInForce">I kraft fra</dt><dd class="dateInForce">1989-08-17</dd><dt class="appliesTo">Gjelder for</dt><dd class="appliesTo">Drangedal kommune, Telemark.</dd><dt class="dateOfPublication">Kunngjort</dt><dd class="dateOfPublication">1989-07-18</dd><dt class="titleShort">Korttittel</dt><dd class="titleShort">Forskrift til plan- og bygningslovens § 85</dd><dt class="title">Tittel</dt><dd class="title">Forskrift om vedtekt til plan- og bygningslovens § 85, Drangedal kommune, Telemark.</dd><dt class="refid">RefID</dt><dd class="refid">forskrift/1989-04-27-418</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til plan- og bygningslovens § 85, Drangedal kommune, Telemark.</li></ul></dd></dl></header><main class="documentBody" data-lovdata-URL="LTII/forskrift/1989-04-27-418" id="dokument"><h1>Forskrift om vedtekt til plan- og bygningslovens § 85, Drangedal kommune, Telemark.</h1><article class="legalP" data-absoluteaddress="/ledd/1/" id="ledd-1">Drangedal kommunestyre vedtok 27. april 1989 å innføre følgende vedtekt til plan- og bygningsloven av 14. juni 1985 nr. 77 § 85:</article><article class="legalP" data-absoluteaddress="/ledd/2/" id="ledd-2">For å holde parkeringsplasser, rasteplasser o.l. tilgjengelige for fri ferdsel og friluftsliv og mest mulig fri for søppel og forurensing i det sterkt belastede Gautefallheiaområdet, innføres det vedtekt til § 85 i plan- og bygningsloven.</article><article class="legalP" data-absoluteaddress="/ledd/3/" id="ledd-3">Vedtekten sier at plassering av campingvogner og campingbiler for overnatting ikke er tillatt for området langs riksveg 358 fra eiendomsgrensen mellom gnr. 43, bnr. 1 og gnr. 43, bnr. 24 ved Vøllestad til kommunegrensen mot Nissedal i en avstand av 300 m på begge sider av riksvegen. Unntak for vedtekten er området som er regulert til camping-/caravanplasser.</article></main></body></html>