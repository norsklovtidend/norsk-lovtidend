<!DOCTYPE html><html lang="no"><head><title>Forskrift om fisket i lakseførende del av Skiensvassdraget ovenfor Skotfoss, Telemark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1989-10-15-1129</dd><dt class="dokid">DokumentID</dt><dd class="dokid">LTII/forskrift/1989-10-15-1129</dd><dt class="ministry">Departement</dt><dd class="ministry"><ul><li>FV</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 12</dd><dt class="dateInForce">I kraft fra</dt><dd class="dateInForce">1989-10-15</dd><dt class="appliesTo">Gjelder for</dt><dd class="appliesTo">Skiensvassdraget ovenfor Skotfoss</dd><dt class="dateOfPublication">Kunngjort</dt><dd class="dateOfPublication">1989-12-01</dd><dt class="titleShort">Korttittel</dt><dd class="titleShort">Forskrift om fisket i lakseførende del av</dd><dt class="title">Tittel</dt><dd class="title">Forskrift om fisket i lakseførende del av Skiensvassdraget ovenfor Skotfoss, Telemark.</dd><dt class="refid">RefID</dt><dd class="refid">forskrift/1989-10-15-1129</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fisket i lakseførende del av Skiensvassdraget ovenfor Skotfoss, Telemark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTII/forskrift/1989-10-15-1129" id="dokument"><h1>Forskrift om fisket i lakseførende del av Skiensvassdraget ovenfor Skotfoss, Telemark.</h1><article class="legalP" data-absoluteaddress="/ledd/1/" id="ledd-1">I medhold av lov om laksefisket og innlandsfisket av 6. mars 1964 § 64, § 68 og § 78 jfr. delegering av 6. mars 1989, jfr. § 5 i forskrift om fisket etter anadrome laksefisk i vassdrag av 14. april 1989 nr. 261 har Fylkesmannen i Telemark og Direktoratet for Naturforvaltning 15. oktober 1989 fastsatt følgende forskrift for fisket i Skiensvassdragets lakseførende deler ovenfor Skotfoss:</article><article class="legalArticle" data-lovdata-URL="LTII/forskrift/1989-10-15-1129/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I Skiensvassdraget ovenfor Skotfoss til Oterholtfossen i Bøelva, til Omnesfossen i Heddøla, til Tinnfossen i Tinnelva og til Ulefoss i Eidselva er fiske med stang og håndsnøre tillatt fra 1. juni til 6. september i alle elver og bekker etter laks og sjøørret. Fiske etter innlandsfisk er tillatt fra 1. april til 20. september.</article></article><article class="legalArticle" data-lovdata-URL="LTII/forskrift/1989-10-15-1129/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fiske med bunden redskap som garn, drivgarn, not, (vad) etc er forbudt i alle elver og bekker. Unntatt herfra er fiske etter sik i Bøelva, Sauarelva og Heddøla i perioden 1. november til 23. desember. Til dette fiske er største tillatte maskevidde 35 mm, (18 omf). Laks og ørret som fanges under sikfiske skal settes ut.</article></article><article class="legalArticle" data-lovdata-URL="LTII/forskrift/1989-10-15-1129/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Reglene i § 2 gjelder også for fiske i fredningssonene utenfor munningene av Bøelva, Sauarelva og Heddøla.</article></article><article class="legalArticle" data-lovdata-URL="LTII/forskrift/1989-10-15-1129/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">I følgende fredningssoner er alt fiske med bundne redskap forbudt:</article> <article class="defaultP" margin-top="true">Ved Eidselvas utløp:</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">I et område avgrenset av en rett linje fra Kvernoddens sydspiss til øy utenfor Eidselvas utløp, fra samme øy til tuppen av odde vest i Ringsevja.</article> <article class="defaultP" margin-top="true">Ved Bøelvas utløp:</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">I et område avgrenset av en rett linje fra merke på land midt i Årnesbukta til merke på land ved Nesodden brygge.</article> <article class="defaultP" margin-top="true">Ved Sauraelvas utløp:</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">I et område avgrenset av en rett linje fra merke på Odden til seilingsbøyen syd av Akkerhaugodden (Patmos) og videre i en rett linje til sydenden av Akkerhaugodden.</article> <article class="defaultP" margin-top="true">Ved Heddalsvannets utløp:</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">I et område avgrenset av en rett linje fra merke ved Farvolden til merke på Sanden.</article> <article class="defaultP" margin-top="true">Ved Heddølas utløp:</article><article class="legalP" data-absoluteaddress="/paragraf/4/ledd/6/" id="paragraf-4-ledd-6">I et område avgrenset av en rett linje fra merke ved Kåsabekken til merke ved sjøflyhavna ved Notodden flyplass.</article> <article class="defaultP" margin-top="true">Ved Tinnelvas utløp:</article><article class="legalP" data-absoluteaddress="/paragraf/4/ledd/7/" id="paragraf-4-ledd-7">I et område avgrenset av en rett linje fra merke ved utløpet av Noremdalsbekken i Kleivene til lensefestet utenfor Tinnelvas utløp og videre til merke ved Notodden kommunale brygge.</article></article><article class="legalArticle" data-lovdata-URL="LTII/forskrift/1989-10-15-1129/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I innsjøene er fisket med stang, håndsnøre og faststående redskap tillatt hele året. Unntatt er fiske med faststående redskap nærmere bekkeos enn 75 m.</article></article><article class="legalArticle" data-lovdata-URL="LTII/forskrift/1989-10-15-1129/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiske med flytegarn, garn som er oppflødd slik at de flyter i eller ned til 3 m under overflaten, er forbudt.</article></article><article class="legalArticle" data-lovdata-URL="LTII/forskrift/1989-10-15-1129/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Overtredelse av denne lov er straffbart jfr lov om laksefisket og innlandsfisket av 6. mars 1964 nr. 1 § 86.</article></article><article class="legalArticle" data-lovdata-URL="LTII/forskrift/1989-10-15-1129/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft fra 15. oktober 1989. Fra samme tidspunkt opphører forskrift om nye fiskeregler for Nome kommune av 1. mars 1976, fiskeregler for Sauherad herred av 4. april 1967 med endring av 15. juni 1979, fiskeregler for Heddal herred av 30. april 1959, fiskeregler for Notodden by av 30. april 1959 og fiskeregler for Hjartdal herred av 27. desember 1951 å gjelde i de områder som denne forskrift dekker.</article></article></main></body></html>