<!DOCTYPE html><html lang="no"><head><title>Forskrift om endring i forskrift om vern av Semska-Stødi naturreservat, Saltdal kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:59</dd><dt class="legacyID">Datokode</dt><dd class="legacyID">FOR-1989-09-08-892</dd><dt class="dokid">DokumentID</dt><dd class="dokid">LTII/forskrift/1989-09-08-892</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 9</dd><dt class="dateInForce">I kraft fra</dt><dd class="dateInForce">1989-09-08</dd><dt class="appliesTo">Gjelder for</dt><dd class="appliesTo">Saltdal kommune, Nordland.</dd><dt class="dateOfPublication">Kunngjort</dt><dd class="dateOfPublication">1989-10-03</dd><dt class="titleShort">Korttittel</dt><dd class="titleShort">Endr. i forskrift om vern av Semska-Stø</dd><dt class="title">Tittel</dt><dd class="title">Forskrift om endring i forskrift om vern av Semska-Stødi naturreservat, Saltdal kommune, Nordland.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 8. september 1989. Fremmet av Miljøverndepartementet.</dd><dt class="refid">RefID</dt><dd class="refid">forskrift/1989-09-08-892</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vern av Semska-Stødi naturreservat, Saltdal kommune, Nordland.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTII/forskrift/1989-09-08-892" id="dokument"><h1>Forskrift om endring i forskrift om vern av Semska-Stødi naturreservat, Saltdal kommune, Nordland.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-09-08-892/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970, nr. 63, § 8, jfr. §§ 10 og 22, er et ca. 13.000 dekar stort våtmarks- og fjellområde mellom Semska og Stødi i Saltdal kommune i Nordland fredet ved Kronprinsreg.res. av 20. august 1976 under betegnelsen «Semska-Stødi naturreservat». Ved kgl.res. av 8. september 1989 er det fastsatt endrede verneforskrifter.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-09-08-892/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Hele det fredete område er Statens eiendom.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Grensen for reservatet er tegnet inn på kart datert Miljøverndepartementet august 1989.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Kart og vernebestemmelser oppbevares i Saltdal kommune, hos Fylkesmannen i Nordland, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">De nøyaktige grensene for reservatet skal avmerkes i marka og knekkpunktene bør koordinatfestes.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1989-09-08-892/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med fredningen er å ta vare på et verdifullt våtmarksområde som levested for tilhørende dyre- og planteliv og et særegnet landskap av glasiale løsmasseavsetninger, og å bevare dette området i sin naturgitte tilstand.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1989-09-08-892/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For naturreservatet gjelder følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Vegetasjonen må ikke skades eller ødelegges med unntak av det som følger av tillatt ferdsel eller tiltak i medhold av vernebestemmelsene. Bålbrenning og oppsetting av telt er ikke tillatt. Nye plantearter må ikke innføres. Beite kan foregå som tidligere. Plukking av bær og matsopp er tillatt.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">Alle dyr og fugler, herunder deres hi, reir og egg, er fredet hele året mot skade og ødeleggelser av enhver art. Nye dyrearter må ikke innføres. Jakt på rype, hare, rødrev, mink og kråke kan utøves eller viltlovens bestemmelser i tidsrommet fra og med 10. september til utgangen av februar. Jakt på elg kan utøves etter viltlovens bestemmelser. Direktoratet for naturforvaltning kan med utgangspunkt i formålet med fredningen eller ut fra nærmere vurdering av behovet for referanseområder der vanlig jakt ikke forekommer, bestemme at dyrelivet i hele eller bestemte soner av naturreservatet skal være totalfredet. Direktoratet for naturforvaltning kan på samme måte unnta enkelte arter for vanlig jakt.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Det må ikke foretas inngrep som kan forandre de naturgitte forhold, herunder oppføring av bygninger, anlegg, faste innretninger og luftledninger, veibygging, anlegg av jernbane, uttak av masse eller andre inngrep i grunnen, grøfting, tørrlegging, oppfylling, vassdragsregulering, utføring av kloakk, henlegging av avfall, gjødsling og bruk av kjemiske plantevernmidler. Opplistingen er ikke uttømmende.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/ledd/1/punkt/4/" id="kapittel-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/ledd/1/punkt/4/ledd/1/" id="kapittel-4-ledd-1-punkt-4-ledd-1">Av hensyn til fuglelivet er all ferdsel i reservatet forbudt i tiden fra og med 1. mai til og med 31. juli. Unntatt fra forbudet er ferdsel over hengebrua ved Semska og langs merket sti over Adamsvollen og videre østover til fjells. Forbudet gjelder ikke unntakene angitt i pkt. 5 og 6.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/4/ledd/1/punkt/5/" id="kapittel-4-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/4/ledd/1/punkt/5/ledd/1/" id="kapittel-4-ledd-1-punkt-5-ledd-1">Motorisert ferdsel, herunder landing med luftfartøy er forbudt hele året. Med landing menes her også henting og bringing av passasjerer og gods selv om landing i egentlig forstand ikke skjer.</article><article class="legalP" data-absoluteaddress="/kapittel/4/ledd/1/punkt/5/ledd/2/" id="kapittel-4-ledd-1-punkt-5-ledd-2">Unntatt fra dette er nødvendig militær operativ virksomhet på snødekt frossen mark og nødvendig transport i ambulanse-, politi-, oppsyns/forvaltnings- og reindriftsmessig øyemed på snødekt og frossen mark.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/4/ledd/1/punkt/6/" id="kapittel-4-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/4/ledd/1/punkt/6/ledd/1/" id="kapittel-4-ledd-1-punkt-6-ledd-1">Lovlig reindrift kan foregå som hittil, men omfattes også av ferdselsbestemmelsene.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/4/ledd/1/punkt/7/" id="kapittel-4-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/4/ledd/1/punkt/7/ledd/1/" id="kapittel-4-ledd-1-punkt-7-ledd-1">Militære øvelser, organisert idrettsaktivitet o.l. og ridning, er ikke tillatt.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1989-09-08-892/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Fylkesmannen eller den fylkesmannen bestemmer kan gjøre unntak av vernebestemmelsene for vitenskapelige undersøkelser. Dersom det ikke er i strid med verneformålet kan det gjøres unntak for arbeid av vesentlig samfunnsmessig betydning eller i spesielle tilfeller.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1989-09-08-892/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningen av vernebestemmelsene tillegges Fylkesmannen i Nordland.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1989-09-08-892/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forskriften trer i kraft straks.</article></section></main></body></html>