<!DOCTYPE html><html lang="no"><head><title>Forskrift om endringer i forskrift om vern for Bokemoa landskapsvernområde, Stokke kommune, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:18</dd><dt class="legacyID">Datokode</dt><dd class="legacyID">FOR-1989-09-29-1052</dd><dt class="dokid">DokumentID</dt><dd class="dokid">LTII/forskrift/1989-09-29-1052</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 11</dd><dt class="dateInForce">I kraft fra</dt><dd class="dateInForce">1989-09-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1980-06-13-23</li></ul></dd><dt class="appliesTo">Gjelder for</dt><dd class="appliesTo">Stokke kommune, Vestfold.</dd><dt class="basedOn">Hjemmel</dt><dd class="basedOn"><ul><li>lov/1970-06-19-63</li><li>lov/1970-06-19-63/§5</li><li>lov/1970-06-19-63/§6</li><li>lov/1970-06-19-63/§21</li><li>lov/1970-06-19-63/§22</li><li>lov/1970-06-19-63/§23</li><li>forskrift/1987-07-03-572</li></ul></dd><dt class="dateOfPublication">Kunngjort</dt><dd class="dateOfPublication">1989-11-07</dd><dt class="titleShort">Korttittel</dt><dd class="titleShort">Endr. i forskrift om vern for Bokemoa lan</dd><dt class="title">Tittel</dt><dd class="title">Forskrift om endringer i forskrift om vern for Bokemoa landskapsvernområde, Stokke kommune, Vestfold.</dd><dt class="refid">RefID</dt><dd class="refid">forskrift/1989-09-29-1052</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om vern for Bokemoa landskapsvernområde, Stokke kommune, Vestfold.</li></ul></dd></dl></header><main class="documentBody" data-lovdata-URL="LTII/forskrift/1989-09-29-1052" id="dokument"><h1>Forskrift om endringer i forskrift om vern for Bokemoa landskapsvernområde, Stokke kommune, Vestfold.</h1><article class="legalP" data-absoluteaddress="/ledd/1/" id="ledd-1">Miljøverndepartementet har 29. september 1989 i medhold av lov om naturvern av 19. juni 1970 nr. 63, §§ 5, 6, 21, 22 og 23 og kgl.res. 3. juli 1987 nr. 572 om delegering av myndighet, endret forskrift av 13. juni 1980 nr. 23 om vern for Bokemoa landskapsvernområde, Stokke kommune, Vestfold fylke.</article> <article class="defaultP" margin-top="true">Forskriftens tittel er endret til:</article> <article class="defaultP" margin-top="true"><i>Forskrift om vern for Bokemoa landskapsvernområde i Stokke kommune, Vestfold fylke.</i></article> <article class="defaultP" margin-top="true">Pkt I skal lyde:</article><article class="legalP" data-absoluteaddress="/ledd/2/" id="ledd-2">I medhold av lov om naturvern av 19. juni 1970 nr. 63 § 5, jf § 6 og §§ 21, 22 og 23, er Bokemoa i Stokke kommune, Vestfold fylke, vernet som landskapsvernområde ved kgl.res. av 13. juni 1980 under betegnelsen Bokemoa landskapsvernområde. Med hjemmel i kgl.res. av 3. juli 1987 nr. 572 er grensene for landskapsvernområdet endret ved Miljøverndepartementets vedtak av 29. september 1989.</article> <article class="defaultP" margin-top="true">Pkt II skal lyde:</article><article class="legalP" data-absoluteaddress="/ledd/3/" id="ledd-3">Det vernede området berører følgende gnr/bnr i Stokke kommune: 22/1 og 58/118.</article><article class="legalP" data-absoluteaddress="/ledd/4/" id="ledd-4">Landskapsvernområdet dekker et areal på ca 143 dekar.</article><article class="legalP" data-absoluteaddress="/ledd/5/" id="ledd-5">Grensene for landskapsvernområdet går fram av kart i målestokk 1:5.000, datert Miljøverndepartementet september 1989. Kartet oppbevares i Stokke kommune, hos Fylkesmannen i Vestfold, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/ledd/6/" id="ledd-6">De nøyaktige grensene for landskapsvernområdet skal avmerkes i marka. Knekkpunktene bør koordinatfestes.</article> <article class="defaultP" margin-top="true">Pkt IV-3 skal lyde:</article><article class="legalP" data-absoluteaddress="/ledd/7/" id="ledd-7">Forvaltningsmyndigheten kan gjennomføre skjøtselstiltak som er nødvendig for å oppfylle vernets formål. Forvaltningsmyndigheten kan i skjøtselsplan for området fastsette nærmere regler for tiltak i medhold av dette punkt og punkt 1.</article> <article class="defaultP" margin-top="true">Pkt IV-5 skal lyde:</article><article class="legalP" data-absoluteaddress="/ledd/8/" id="ledd-8">Forvaltningsmyndigheten kan gjøre unntak fra vernebestemmelsene for vitenskapelige undersøkelser og arbeider av vesentlig samfunnsmessig betydning, eller i spesielle tilfeller dersom det ikke strider mot formålet med vernet.</article> <article class="defaultP" margin-top="true">Pkt V skal lyde:</article><article class="legalP" data-absoluteaddress="/ledd/9/" id="ledd-9">Forvaltningen av bestemmelsene for landskapsvernområdet tillegges Fylkesmannen i Vestfold.</article><article class="legalP" data-absoluteaddress="/ledd/10/" id="ledd-10">Disse endringer trer i kraft straks.</article></main></body></html>