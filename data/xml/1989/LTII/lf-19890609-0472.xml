<!DOCTYPE html><html lang="no"><head><title>Fylkesgrensen Nordland – Troms i sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:54</dd><dt class="legacyID">Datokode</dt><dd class="legacyID">FOR-1989-06-09-472</dd><dt class="dokid">DokumentID</dt><dd class="dokid">LTII/forskrift/1989-06-09-472</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 6</dd><dt class="dateInForce">I kraft fra</dt><dd class="dateInForce">1989-08-17</dd><dt class="appliesTo">Gjelder for</dt><dd class="appliesTo">Nordland – Troms</dd><dt class="dateOfPublication">Kunngjort</dt><dd class="dateOfPublication">1989-07-18</dd><dt class="titleShort">Korttittel</dt><dd class="titleShort">Fylkesgrensen</dd><dt class="title">Tittel</dt><dd class="title">Fylkesgrensen Nordland – Troms i sjøen.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 9. juni 1989. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1989-06-09-472</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Fylkesgrensen Nordland – Troms i sjøen.</li></ul></dd></dl></header><main class="documentBody" data-lovdata-URL="LTII/forskrift/1989-06-09-472" id="dokument"><h1>Fylkesgrensen Nordland – Troms i sjøen.</h1><article class="legalP" data-absoluteaddress="/ledd/1/" id="ledd-1">Fylkesgrensen mellom Nordland og Troms i sjøen fastsettes i samsvar med grensebeskrivelse. Grensen er samtidig grense for Andøy kommune i Nordland fylke mot Kvæfjord, Harstad, Bjarkøy og Torsken i Troms fylke.</article> <article class="defaultP" margin-top="true"><i>Grensebeskrivelse</i></article><article class="legalP" data-absoluteaddress="/ledd/2/" id="ledd-2">Fylkesgrensen Nordland – Troms i sjøen, samtidig grense mellom kommunene Andøy – Kvæfjord, Andøy – Harstad, Andøy – Bjarkøy og Andøy – Torsken, går fra utløpet av Skjellbekken i sjøen ved Kinnstranda sørvestligst i Andfjorden. Den går i henimot NV-lig retning til punkt 1 i fjorden ved litle Flesa. Her vinkler grensen og går i henimot ØtN-lig retning til punkt 2 i Andfjorden. Her vinkler grensen og går i henimot NØtN-lig retning til punkt 3 i Andfjorden. Her vinkler grensen og går i henimot NtØ-lig retning til punkt 4 i grunnlinjen. Her vinkler grensen og går i NNV-lig retning vinkelrett ut fra grunnlinjen til punkt 5 i territorialgrensen, hvor fylkesgrensen Nordland – Troms slutter.</article><article class="legalP" data-absoluteaddress="/ledd/3/" id="ledd-3">Grensen går i rett linje mellom de angitte punkter.</article></main></body></html>