<!DOCTYPE html><html lang="no"><head><title>Forskrift om åpningstider for utsalgssteder, Hemnes kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:16</dd><dt class="legacyID">Datokode</dt><dd class="legacyID">FOR-1989-07-05-613</dd><dt class="dokid">DokumentID</dt><dd class="dokid">LTII/forskrift/1989-07-05-613</dd><dt class="ministry">Departement</dt><dd class="ministry"><ul><li>NB</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 7</dd><dt class="appliesTo">Gjelder for</dt><dd class="appliesTo">Hemnes kommune, Nordland.</dd><dt class="basedOn">Hjemmel</dt><dd class="basedOn"><ul><li>lov/1985-04-26-20/§4</li></ul></dd><dt class="dateOfPublication">Kunngjort</dt><dd class="dateOfPublication">1989-08-09</dd><dt class="titleShort">Korttittel</dt><dd class="titleShort">Forskrift om åpningstider for utsalgssteder</dd><dt class="title">Tittel</dt><dd class="title">Forskrift om åpningstider for utsalgssteder, Hemnes kommune, Nordland.</dd><dt class="refid">RefID</dt><dd class="refid">forskrift/1989-07-05-613</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstider for utsalgssteder, Hemnes kommune, Nordland.<ul class="tocSubUl"><li>1<ul class="tocSubUl"><li>§ 1.</li><li>§ 2.</li><li>§ 3.</li></ul></li><li>2. Vedtak om delegering av myndighet etter § 6 i lov om åpningstider for utsalgssteder.</li></ul></li></ul></dd></dl></header><main class="documentBody" data-lovdata-URL="LTII/forskrift/1989-07-05-613" id="dokument"><h1>Forskrift om åpningstider for utsalgssteder, Hemnes kommune, Nordland.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 26. april 1985 nr. 20 om åpningstid for utsalgssteder, § 4, stadfester fylkesmannen i Nordland 5. juli 1989 Hemnes kommunes reviderte forskrifter om åpningstider for utsalgssteder, vedtatt i kommunestyremøte 9. mai 1989.</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-07-05-613/KAPITTEL_1" data-partID="k1"><h2 data-text-align="center">1</h2><article class="legalArticle" data-lovdata-URL="LTII/forskrift/1989-07-05-613/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Utsalgssteder som omfattes av lov om åpningstider for utsalgssteder, skal på ukens fem første hverdager (mandag-fredag) være lukket mellom kl 2000 og kl 0600.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Utsalgssteder skal være lukket fra kl 1800 på dager før søn- og helligdager, og fram til kl 0600 den nærmest påfølgende hverdag. Påske-, pinse-, jul- og nyttårsaften skal utsalgssteder være lukket etter kl 1500.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Det kan etter søknad gis adgang til, for inntil fem ganger (dager) i løpet av et kalenderår, i forbindelse med salg/markedsdager/julesalg å holde utsalgsstedene åpne til kl 2400. Denne adgang gjelder kun for hverdager.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">I tillegg kan det etter søknad gis adgang til at utsalgssteder kan holde åpent én søndag i desember mellom kl 1400 og kl 1900 i forbindelse med julehandel.</article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Ved utvidet åpningstid/søndagsåpent som nevnt ovenfor, skal dette gjelde samtlige utsalgssteder i kommunen.</article></article><article class="legalArticle" data-lovdata-URL="LTII/forskrift/1989-07-05-613/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">I lukningstiden skal utsalgssteder holdes avlåst og kunder skal ikke slippes inn. Kunder som er kommet inn i lovlig åpningstid skal ekspederes.</article></article><article class="legalArticle" data-lovdata-URL="LTII/forskrift/1989-07-05-613/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Den som forsettlig overtrer disse forskrifter, straffes med bøter, jfr åpningstidslovens § 7.</article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-07-05-613/KAPITTEL_2" data-partID="k2"><h2>2. Vedtak om delegering av myndighet etter § 6 i lov om åpningstider for utsalgssteder.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Med hjemmel i § 6 i ovennevnte lov, gir kommunestyret rådmannen fullmakt til å innvilge dispensasjon fra lovens § 3 og kommunale forskrifter gitt i medhold av loven.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Forskriften trer i kraft en måned etter kunngjøringen i Norsk Lovtidend. Fra samme tidspunkt oppheves de gjeldende forskrifter stadfestet av fylkesmannen 17. april 1986 nr. 956.</article></section></main></body></html>