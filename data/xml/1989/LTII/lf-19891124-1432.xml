<!DOCTYPE html><html lang="no"><head><title>Forskrift om alminnelig forhøyelse av høyeste lovlige leie og utlikningsbeløp ved vedlikehold for boliger i hus oppført før 8. april 1940 i Oslo og Trondheim.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:04</dd><dt class="legacyID">Datokode</dt><dd class="legacyID">FOR-1989-11-24-1432</dd><dt class="dokid">DokumentID</dt><dd class="dokid">LTII/forskrift/1989-11-24-1432</dd><dt class="ministry">Departement</dt><dd class="ministry"><ul><li>BF</li></ul></dd><dt class="publishedIn">Publisert i</dt><dd class="publishedIn">Avd II 1990 Nr. 4</dd><dt class="dateInForce">I kraft fra</dt><dd class="dateInForce">1990-01-01</dd><dt class="appliesTo">Gjelder for</dt><dd class="appliesTo">Oslo og Trondheim</dd><dt class="basedOn">Hjemmel</dt><dd class="basedOn"><ul><li>lov/1967-07-07-13</li><li>lov/1967-07-07-13/§7</li><li>lov/1967-07-07-13/§10</li><li>lov/1967-07-07-13/§11</li><li>forskrift/1986-11-28-2110</li><li>forskrift/1987-11-27-931</li><li>lov/1967-07-07-13/§5</li></ul></dd><dt class="dateOfPublication">Kunngjort</dt><dd class="dateOfPublication">1990-04-30</dd><dt class="titleShort">Korttittel</dt><dd class="titleShort">Forskrift om alminnelig forhøyelse av høy</dd><dt class="title">Tittel</dt><dd class="title">Forskrift om alminnelig forhøyelse av høyeste lovlige leie og utlikningsbeløp ved vedlikehold for boliger i hus oppført før 8. april 1940 i Oslo og Trondheim.</dd><dt class="refid">RefID</dt><dd class="refid">forskrift/1989-11-24-1432</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om alminnelig forhøyelse av høyeste lovlige leie og utlikningsbeløp ved vedlikehold for boliger i hus oppført før 8. april 1940 i Oslo og Trondheim.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTII/forskrift/1989-11-24-1432" id="dokument"><h1>Forskrift om alminnelig forhøyelse av høyeste lovlige leie og utlikningsbeløp ved vedlikehold for boliger i hus oppført før 8. april 1940 i Oslo og Trondheim.</h1><article class="legalP" data-absoluteaddress="/ledd/1/" id="ledd-1">Vedtatt av Forbruker- og administrasjonsdepartementet 24. november 1989 i medhold av lov 7. juli 1967 nr. 13 om husleieregulering m.v. for boliger §§ 7, 10 og 11, kgl.res. 28. november 1986 og Kronprinsreg.res. 27. november 1987 nr. 931.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-11-24-1432/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">For boliger og boligrom hvor høyeste lovlige leie er fastsatt i eller i medhold av bestemmelsene i kapittel II i lov 7. juli 1967 nr. 13 om husleieregulering m.v. for boliger, kan høyeste lovlige leie etter lovens § 5 forhøyes med 4 prosent.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Er høyeste lovlige leie i medhold av husleiereguleringslovens § 9 bokstav c blitt forhøyet ved vedtak av husleienemnda etter 1. juni 1980, skal prosenttillegget etter første ledd ikke regnes av leieforhøyelsen som det er gitt adgang til etter denne bestemmelse.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Lovens § 9 bokstav c gjelder leieforhøyelse som følge av kostnader som utleieren har hatt til forbedringer av boligen eller andre særlige tiltak til fordel for leietakeren.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-11-24-1432/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">For boliger og boligrom hvor høyeste lovlige leie er fastsatt i eller i medhold av bestemmelsene i kapittel II i lov 7. juli 1967 nr. 13 om husleieregulering m.v. for boliger, endres høyeste lovlige vederlag ved utlikning både for indre vedlikehold etter lovens § 10 og for ytre vedlikehold etter § 11 til kr. 6 pr. måned pr. netto kvadratmeter gulvflate i boligen. Endringen gjelder også løpende utlikning.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1989-11-24-1432/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Disse forskriftene trer i kraft 1. januar 1990. Forskrift av 9. desember 1988 nr. 1102<sup class="footnotereference" data-footnotereferencevalue="1">1</sup> oppheves fra samme dato.</article><footer class="footnotes"><article class="footnote" data-name="1." data-unique-footnote-counter="1"><span class="footnoteLabel">1.</span> Ikke kgj. i Norsk Lovtidend, men kgj. i Pristidende, pressen m.v.</article></footer></section></main></body></html>