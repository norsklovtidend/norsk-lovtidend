<!DOCTYPE html><html lang="no"><head><title>Forskrift om politivedtekt, Klepp kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:11</dd><dt class="legacyID">Datokode</dt><dd class="legacyID">FOR-1989-10-10-1009</dd><dt class="dokid">DokumentID</dt><dd class="dokid">LTII/forskrift/1989-10-10-1009</dd><dt class="ministry">Departement</dt><dd class="ministry"><ul><li>JD</li></ul></dd><dt class="publishedIn">Publisert i</dt><dd class="publishedIn">Avd II 1989 Nr. 10</dd><dt class="dateInForce">I kraft fra</dt><dd class="dateInForce">1989-11-25</dd><dt class="appliesTo">Gjelder for</dt><dd class="appliesTo">Klepp kommune, Rogaland.</dd><dt class="dateOfPublication">Kunngjort</dt><dd class="dateOfPublication">1989-10-25</dd><dt class="titleShort">Korttittel</dt><dd class="titleShort">Forskrift om politivedtekt</dd><dt class="title">Tittel</dt><dd class="title">Forskrift om politivedtekt, Klepp kommune, Rogaland.</dd><dt class="refid">RefID</dt><dd class="refid">forskrift/1989-10-10-1009</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om politivedtekt, Klepp kommune, Rogaland.<ul class="tocSubUl"><li>Kapittel I. Allmenne føresegner<ul class="tocSubUl"><li>§ 1.</li><li>§ 2.</li></ul></li><li>Kapittel II. Orden på offentleg stad<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li><li>Kapittel III. Hindringar for ferdselen<ul class="tocSubUl"><li>§ 11.</li><li>§ 12.</li><li>§ 13.</li></ul></li><li>Kapittel IV. Trygging av ferdselen<ul class="tocSubUl"><li>§ 14.</li><li>§ 15.</li><li>§ 16.</li><li>§ 17.</li><li>§ 18.</li></ul></li><li>Kapittel V. Reinhald på offentleg stad<ul class="tocSubUl"><li>§ 19.</li><li>§ 20.</li></ul></li><li>Kapittel VI. Dyr<ul class="tocSubUl"><li>§ 21.</li><li>§ 22.</li><li>§ 23.</li><li>§ 24.</li></ul></li><li>Kapittel VII. Offentlege framvisningar<ul class="tocSubUl"><li>§ 25.</li><li>§ 26.</li><li>§ 27.</li><li>§ 28.</li></ul></li><li>Kapittel VIII. Ymse føresegner<ul class="tocSubUl"><li>§ 29.</li><li>§ 30.</li><li>§ 31.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1989-10-10-1009" id="dokument"><h1>Forskrift om politivedtekt, Klepp kommune, Rogaland.</h1><article class="legalP" data-absoluteaddress="/ledd/1/" id="ledd-1">Justis- og politidepartementet stadfestar 10. oktober 1989, med nokre endringar, vedtak av Klepp kommunestyre den 7. november 1988 om ny politivedtekt for Klepp kommune, Rogaland fylke, jmf. kgl.res. av 16. januar 1925 og 19. august 1932, lov av 6. juni 1891 om politivedtekter for herada i riket, lov av 22. mai 1875 om høve til å gjere dramatiske og andre forestellingar m.v. og lov av 17. juni 1932 om tillegg til politilovgjevinga.</article> <article class="defaultP" margin-top="true">Vedtekten lyder:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1989-10-10-1009/KAPITTEL_1" data-partID="k1"><h2>Kapittel I. Allmenne føresegner</h2><article class="legalArticle" data-lovdata-URL="LTII/forskrift/1989-10-10-1009/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med offentleg stad er i denne vedtekta meint gate, veg, sti, park, plass, bru, bryggje, strand eller annan stad der det er allmenn ferdsel.</article></article><article class="legalArticle" data-lovdata-URL="LTII/forskrift/1989-10-10-1009/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Plikter som eigar av hus eller grunn har etter denne vedtekta gjeld og for festar, brukar, leigar og styrar av hus eller grunn.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1989-10-10-1009/KAPITTEL_2" data-partID="k2"><h2>Kapittel II. Orden på offentleg stad</h2><article class="legalArticle" data-lovdata-URL="LTII/forskrift/1989-10-10-1009/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Alle har plikt til straks å rette seg etter pålegg, teikn eller signal som politiet gir for å halde allmenn orden, regulere ferdselen eller tryggje publikum.</article></article><article class="legalArticle" data-lovdata-URL="LTII/forskrift/1989-10-10-1009/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">På eller attmed offentleg stad må ingen vera med i oppstyr eller samanstimling, eller gjera larm eller bråk som skiplar den allmenne orden eller ferdsla.</article></article><article class="legalArticle" data-lovdata-URL="LTII/forskrift/1989-10-10-1009/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Dei som vil halda folketog, demonstrasjonstog, friluftsmøte, sportsstemne o.l. på offentleg stad, skal på førehand innhenta løyve frå politiet. Melding til politiet må og gis av dei som vil framføre song eller musikk, halda framvisning eller bruke høgtalar på eller mot offentleg stad.</article></article><article class="legalArticle" data-lovdata-URL="LTII/forskrift/1989-10-10-1009/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">På eller nær offentleg stad må ingen utan løyve frå politiet dele ut, slå opp eller spreie opprop, kunngjeringar, reklame e.l.</article></article><article class="legalArticle" data-lovdata-URL="LTII/forskrift/1989-10-10-1009/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">På eller ved offentleg stad er det forbode å drikke, skjenke, nyte eller by fram rusdrikk eller andre rusande eller sløvande middel.</article></article><article class="legalArticle" data-lovdata-URL="LTII/forskrift/1989-10-10-1009/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">På, ut over eller ved offentleg stad er det forbode:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/6/ledd/1/punkt/1/" id="kapittel-2-paragraf-6-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/6/ledd/1/punkt/1/ledd/1/" id="kapittel-2-paragraf-6-ledd-1-punkt-1-ledd-1">å skyte med gevær, luftgevær eller anna skytevåpen, eller med boge, sprettart o.l.,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/6/ledd/1/punkt/2/" id="kapittel-2-paragraf-6-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/6/ledd/1/punkt/2/ledd/1/" id="kapittel-2-paragraf-6-ledd-1-punkt-2-ledd-1">å brenne av krut, fyrverkeri, knallsaker eller sprengstoff,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/6/ledd/1/punkt/3/" id="kapittel-2-paragraf-6-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/6/ledd/1/punkt/3/ledd/1/" id="kapittel-2-paragraf-6-ledd-1-punkt-3-ledd-1">å kaste stein, snøball eller anna som kan vere til skade eller ulempe,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/paragraf/6/ledd/1/punkt/4/" id="kapittel-2-paragraf-6-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/2/paragraf/6/ledd/1/punkt/4/ledd/1/" id="kapittel-2-paragraf-6-ledd-1-punkt-4-ledd-1">å kaste eller leggja frå seg glas, flasker, spikar, papir eller anna avfall.</article></article></li></ul></article></article><article class="legalArticle" data-lovdata-URL="LTII/forskrift/1989-10-10-1009/§9" data-name="§9" data-partID="§9" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Det er forbode å bere ladd skytevåpen på offentleg stad.</article></article><article class="legalArticle" data-lovdata-URL="LTII/forskrift/1989-10-10-1009/§10" data-name="§10" data-partID="§10" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Uregistrerte motorkøyretøy eller motorkøyretøy som er i slik stand at det venteleg ikkje kan brukast meir, må ikkje plasserast på offentleg stad.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1989-10-10-1009/KAPITTEL_3" data-partID="k3"><h2>Kapittel III. Hindringar for ferdselen</h2><article class="legalArticle" data-lovdata-URL="LTII/forskrift/1989-10-10-1009/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">På eller ut over offentleg stad er det forbode å setje eller hengje noko som kan vere til hinder eller ulempe for ferdsla.</article></article><article class="legalArticle" data-lovdata-URL="LTII/forskrift/1989-10-10-1009/§12" data-name="§12" data-partID="§12" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Politiet skal ha melding før veg eller plass vert heilt eller delvis sperra i samband med byggjearbeid o.l. Politiet kan setja vilkår for slik sperring.</article></article><article class="legalArticle" data-lovdata-URL="LTII/forskrift/1989-10-10-1009/§13" data-name="§13" data-partID="§13" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Markise, skilt, oppslag, flaggstenger, utstellingskassar e.l. på eller nær offentleg stad skal vera skikkeleg fastgjorde. Markise skal vera festa så høgt at underkanten minst er 2,25 m over grunnen.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1989-10-10-1009/KAPITTEL_4" data-partID="k4"><h2>Kapittel IV. Trygging av ferdselen</h2><article class="legalArticle" data-lovdata-URL="LTII/forskrift/1989-10-10-1009/§14" data-name="§14" data-partID="§14" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Sprengingsarbeid på eller attmed offentleg stad skal på førehand meldast til politiet som kan påby særlege tryggingstiltak. Sprenging må skje med varsemd, og folk må varslast i god tid på førehand.</article></article><article class="legalArticle" data-lovdata-URL="LTII/forskrift/1989-10-10-1009/§15" data-name="§15" data-partID="§15" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Reising, riving eller reparasjon av bygning, graving eller anna arbeid på eller ut mot offentleg stad skal meldast til politiet på førehand når det kan verta fare for ferdselen. Politiet kan fastsetja korleis området skal avsperrast og påby andre tryggingstiltak.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Til arbeidet er ferdig, skal det vera mange nok tende lykter attmed sperringa når det er mørkt eller uklart ver. Opne grøfter skal så snart råd fyllast og jamnast.</article></article><article class="legalArticle" data-lovdata-URL="LTII/forskrift/1989-10-10-1009/§16" data-name="§16" data-partID="§16" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Når det er fare for at snø eller is kan falle ned frå tak mot offentleg stad, skal eigaren straks setje opp avvisarar som gjer det klart at det er farleg eller vanskeleg å ferdast der, og snarast syte for at taket vert rydda.</article></article><article class="legalArticle" data-lovdata-URL="LTII/forskrift/1989-10-10-1009/§17" data-name="§17" data-partID="§17" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Politiet kan forby sykling, aking eller annan sport på offentleg stad når det trengs av omsyn til ferdselen eller allmenn orden.</article></article><article class="legalArticle" data-lovdata-URL="LTII/forskrift/1989-10-10-1009/§18" data-name="§18" data-partID="§18" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Politiet kan forby eller avgrense ferdsle på sjø eller vatn som er frosne.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1989-10-10-1009/KAPITTEL_5" data-partID="k5"><h2>Kapittel V. Reinhald på offentleg stad</h2><article class="legalArticle" data-lovdata-URL="LTII/forskrift/1989-10-10-1009/§19" data-name="§19" data-partID="§19" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Den som driv sal frå kiosk, forretning e.l. på eller ut mot offentleg stad, skal syte for at området ikkje vert skjemt eller skitna til av salet. Den som står for tilstelling på offentleg stad skal snarast fjerne papir og anna rusk etter tilstellinga.</article></article><article class="legalArticle" data-lovdata-URL="LTII/forskrift/1989-10-10-1009/§20" data-name="§20" data-partID="§20" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Kjøring av gjødsel, søppel, avfall, jord, sand, kloakk eller liknande på offentleg stad, må ikkje medføra at offentleg stad blir tilskitna.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1989-10-10-1009/KAPITTEL_6" data-partID="k6"><h2>Kapittel VI. Dyr</h2><article class="legalArticle" data-lovdata-URL="LTII/forskrift/1989-10-10-1009/§21" data-name="§21" data-partID="§21" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 21</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">På offentleg stad er det forbode å la hund gå laus.</article></article><article class="legalArticle" data-lovdata-URL="LTII/forskrift/1989-10-10-1009/§22" data-name="§22" data-partID="§22" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 22</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Hund som kan vera til fare for menneske eller dyr skal ha munnkorg på offentlege stader.</article></article><article class="legalArticle" data-lovdata-URL="LTII/forskrift/1989-10-10-1009/§23" data-name="§23" data-partID="§23" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 23</span>.</h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Dersom hunden etterlet seg ekskrement på eller ved offentleg stad, plikta eigaren eller den som har ansvaret for hunden å fjerne ekskrementa.</article></article><article class="legalArticle" data-lovdata-URL="LTII/forskrift/1989-10-10-1009/§24" data-name="§24" data-partID="§24" data-absoluteaddress="/kapittel/6/paragraf/4/" id="kapittel-6-paragraf-4"><h3 class="legalArticleHeader"><span class="legalArticleValue">§ 24</span>.</h3><article class="legalP" data-absoluteaddress="/kapittel/6/paragraf/4/ledd/1/" id="kapittel-6-paragraf-4-ledd-1">Politiet kan ta vare på hund som går laus i strid med føresegnene i § 21. Når den som eig eller har dyret ikkje hentar det innen 3 dagar etter at han er varsla personleg eller med lysing i blada, kan politiet selje, gi bort eller avlive hunden.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1989-10-10-1009/KAPITTEL_7" data-partID="k7"><h2>Kapittel VII. Offentlege framvisningar</h2><article class="legalArticle" data-lovdata-URL="LTII/forskrift/1989-10-10-1009/§25" data-name="§25" data-partID="§25" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 25</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Utan løyve frå politiet må ingen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/7/paragraf/1/ledd/1/punkt/1/" id="kapittel-7-paragraf-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/7/paragraf/1/ledd/1/punkt/1/ledd/1/" id="kapittel-7-paragraf-1-ledd-1-punkt-1-ledd-1">halde konsert eller dramatisk framvisning som nemnt i § 1 i lov fra 22. mai 1875,</article></article></li><li data-li-identifier="2." data-name="2."><article class="listArticle" data-absoluteaddress="/kapittel/7/paragraf/1/ledd/1/punkt/2/" id="kapittel-7-paragraf-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/7/paragraf/1/ledd/1/punkt/2/ledd/1/" id="kapittel-7-paragraf-1-ledd-1-punkt-2-ledd-1">halde anna offentleg framvisning e.l. som nemnt i § 4 i lov fra 22. mai 1875,</article></article></li><li data-li-identifier="3." data-name="3."><article class="listArticle" data-absoluteaddress="/kapittel/7/paragraf/1/ledd/1/punkt/3/" id="kapittel-7-paragraf-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/7/paragraf/1/ledd/1/punkt/3/ledd/1/" id="kapittel-7-paragraf-1-ledd-1-punkt-3-ledd-1">drive skytebane, karusell, ringkasting e.l. som næring,</article></article></li><li data-li-identifier="4." data-name="4."><article class="listArticle" data-absoluteaddress="/kapittel/7/paragraf/1/ledd/1/punkt/4/" id="kapittel-7-paragraf-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/7/paragraf/1/ledd/1/punkt/4/ledd/1/" id="kapittel-7-paragraf-1-ledd-1-punkt-4-ledd-1">stella til dans eller anna samkome som heilt eller for det meste er tenkt til underhaldning, dersom det er tilgjenge for ei uviss folkemengde. Dette gjeld ikkje samkomer som vert arrangerte i skulen for elevar i samsvar med vedtak i skulestyret.</article></article></li></ul></article></article><article class="legalArticle" data-lovdata-URL="LTII/forskrift/1989-10-10-1009/§26" data-name="§26" data-partID="§26" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 26</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Arrangøren av framvisning e.l. som nemnt i § 25, skal i god tid på førehand sende politiet søknad om løyve, med melding om tid og stad og kven som er ansvarleg. Politiet kan setje vilkår for løyvet. Arrangøren må følgje dei pålegg politiet elles gjev for å halde ro og orden, og for å sikre tryggleiken til dei frammøtte og andre.</article><article class="legalP" data-absoluteaddress="/kapittel/7/paragraf/2/ledd/2/" id="kapittel-7-paragraf-2-ledd-2">Framvisningen e.l. skal til vanleg ikkje haldast mellom kl 0100 og kl 0800. Politiet kan ved særlege høve fråvike dette.</article><article class="legalP" data-absoluteaddress="/kapittel/7/paragraf/2/ledd/3/" id="kapittel-7-paragraf-2-ledd-3">Politiet skal ha høveleg plass på alle framvisningar o.l. nemnde i § 25.</article></article><article class="legalArticle" data-lovdata-URL="LTII/forskrift/1989-10-10-1009/§27" data-name="§27" data-partID="§27" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 27</span>.</h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Berusa personar har ikkje tilgang til samkomer med dans, framvisningar e.l. Det er forbode å ta med rusdrikk inn på slike stader.</article></article><article class="legalArticle" data-lovdata-URL="LTII/forskrift/1989-10-10-1009/§28" data-name="§28" data-partID="§28" data-absoluteaddress="/kapittel/7/paragraf/4/" id="kapittel-7-paragraf-4"><h3 class="legalArticleHeader"><span class="legalArticleValue">§ 28</span>.</h3><article class="legalP" data-absoluteaddress="/kapittel/7/paragraf/4/ledd/1/" id="kapittel-7-paragraf-4-ledd-1">Barn under 14 år har ikkje tilgjenge til offentleg dans som nemnt i § 25, pkt. 4, første setning, utan i følge med foreldre eller andre føresette. Ved arrangement retta inn mot yngre grupper, kan politiet gi dispensasjon frå denne aldersgrensa.</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1989-10-10-1009/KAPITTEL_8" data-partID="k8"><h2>Kapittel VIII. Ymse føresegner</h2><article class="legalArticle" data-lovdata-URL="LTII/forskrift/1989-10-10-1009/§29" data-name="§29" data-partID="§29" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 29</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Bryt nokon det han har plikt til etter denne vedtekta, eller pålegg gitt med heimel i vedtekta, kan politiet setje det i verk på hans vegne eller sørgje for at det som er naudsynt vert gjort for å hindre skade eller ulempe for andre.</article><article class="legalP" data-absoluteaddress="/kapittel/8/paragraf/1/ledd/2/" id="kapittel-8-paragraf-1-ledd-2">Politiet kan hindre eller stanse slikt som er forbode etter denne vedtekta, og kan få sett iverk dei tiltak som trengst for å hindre skade eller ulempe ved at nokon bryt vedtekta.</article></article><article class="legalArticle" data-lovdata-URL="LTII/forskrift/1989-10-10-1009/§30" data-name="§30" data-partID="§30" data-absoluteaddress="/kapittel/8/paragraf/2/" id="kapittel-8-paragraf-2"><h3 class="legalArticleHeader"><span class="legalArticleValue">§ 30</span>.</h3><article class="legalP" data-absoluteaddress="/kapittel/8/paragraf/2/ledd/1/" id="kapittel-8-paragraf-2-ledd-1">Brot på denne vedtekta eller pålegg gitt med heimel i vedtekta vert straffa etter § 339 nr. 2 i straffelova, om ikkje strengare straff skal nyttast.</article></article><article class="legalArticle" data-lovdata-URL="LTII/forskrift/1989-10-10-1009/§31" data-name="§31" data-partID="§31" data-absoluteaddress="/kapittel/8/paragraf/3/" id="kapittel-8-paragraf-3"><h3 class="legalArticleHeader"><span class="legalArticleValue">§ 31</span>.</h3><article class="legalP" data-absoluteaddress="/kapittel/8/paragraf/3/ledd/1/" id="kapittel-8-paragraf-3-ledd-1">Denne vedtekta tek til å gjelde ein måned etter at ho er stadfest av Justis- og politidepartementet. Frå same tid fell politivedtekta for Klepp kommune, stadfesta 23. januar 1965, bort.</article></article></section></main></body></html>