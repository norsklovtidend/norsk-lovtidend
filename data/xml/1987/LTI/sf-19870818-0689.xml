<!DOCTYPE html><html lang="no"><head><title>Forskrift om tilsyn med sikring av skjerp, gruveåpninger m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">FOR-1987-08-18-689</dd><dt class="dokid">DokumentID</dt><dd class="dokid">LTI/forskrift/1987-08-18-689</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 18</dd><dt class="dateInForce">I kraft fra</dt><dd class="dateInForce">1987-08-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-30-70/§7</li></ul></dd><dt class="dateOfPublication">Kunngjort</dt><dd class="dateOfPublication">1987-09-14</dd><dt class="title">Tittel</dt><dd class="title">Forskrift om tilsyn med sikring av skjerp, gruveåpninger m.v.</dd><dt class="refid">RefID</dt><dd class="refid">forskrift/1987-08-18-689</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilsyn med sikring av skjerp, gruveåpninger m.v.</li></ul></dd></dl></header><main class="documentBody" data-lovdata-URL="LTI/forskrift/1987-08-18-689" id="dokument"><h1>Forskrift om tilsyn med sikring av skjerp, gruveåpninger m.v.</h1><article class="legalP" data-absoluteaddress="/ledd/1/" id="ledd-1">Industridepartementet har 18. august 1987 i medhold av lov av 30. juni 1972 nr. 70 om bergverk § 7 annet ledd, § 19a annet ledd, § 39a fjerde ledd og § 51 fjerde ledd bestemt:</article><article class="legalP" data-absoluteaddress="/ledd/2/" id="ledd-2">I bergverkslovens § 51 annet og tredje ledd er det gitt retningslinjer for bergmesterens tilsyn med at det ved opplegg og gjennomføring av undersøkelsesarbeider og drift bl.a. blir truffet forføyninger for å avverge unødig fare eller skade:</article><article class="legalP" data-absoluteaddress="/ledd/3/" id="ledd-3">Bergmesteren skal påse at alle gruveåpninger og andre åpninger i grunnen samt berghalder, tipper og utlagte masser som kan føre med seg fare for mennesker eller husdyr, er forsvarlig sikret mens virksomheten pågår, og at de blir forsvarlig og varig sikret når virksomheten blir innstilt eller nedlagt.</article><article class="legalP" data-absoluteaddress="/ledd/4/" id="ledd-4">Bergmesteren kan gi de pålegg som er nødvendig for de formål som er nevnt i første og annet ledd. Bergmesteren kan bl.a. pålegge den som setter igang undersøkelsesarbeider eller gruvedrift å stille sikkerhet for at åpninger i grunnen blir forsvarlig sikret når virksomheten innstilles eller nedlegges.</article><article class="legalP" data-absoluteaddress="/ledd/5/" id="ledd-5">Etter de samme retningslinjer, som nevnt i bergverkslovens § 51 annet ledd, påhviler det politiet å gi melding til bergmesteren i de tilfeller politiet blir oppmerksom på usikrede eller mangelfullt sikrede åpninger i grunnen etter skjerping, undersøkelse og drift foretatt med hjemmel i bergverksloven.</article><article class="legalP" data-absoluteaddress="/ledd/6/" id="ledd-6">Denne forskrift, som avløser forskrifter av 8. februar 1974, trer i kraft straks.</article></main></body></html>