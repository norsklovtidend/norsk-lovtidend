<!DOCTYPE html><html lang="no"><head><title>Forskrift om sykepenger og om frivillig tilleggstrygd for oppdragstakere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:35</dd><dt class="legacyID">Datokode</dt><dd class="legacyID">FOR-1987-04-29-370</dd><dt class="dokid">DokumentID</dt><dd class="dokid">LTI/forskrift/1987-04-29-370</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 9</dd><dt class="dateInForce">I kraft fra</dt><dd class="dateInForce">1987-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§3-18a</li></ul></dd><dt class="dateOfPublication">Kunngjort</dt><dd class="dateOfPublication">1987-05-27</dd><dt class="title">Tittel</dt><dd class="title">Forskrift om sykepenger og om frivillig tilleggstrygd for oppdragstakere</dd><dt class="refid">RefID</dt><dd class="refid">forskrift/1987-04-29-370</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sykepenger og om frivillig tilleggstrygd for oppdragstakere<ul class="tocSubUl"><li>I Sykepenger for oppdragstakere – obligatorisk ordning<ul class="tocSubUl"><li>§ 1. Omfang. Vilkår for rett til sykepenger.</li><li>§ 2. Utbetaling av sykepenger. Sykepengegrunnlag</li></ul></li><li>II Frivillig tilleggstrygd for oppdragstakere<ul class="tocSubUl"><li>§ 3. Omfang. Vilkår for tilleggstrygd</li><li>§ 4. Søknad om tilleggstrygd. Opptak</li><li>§ 5. Ventetid</li><li>§ 6. Utbetaling av sykepenger. Sykepengegrunnlag</li><li>§ 7. Premie. Premiegrunnlag</li><li>§ 8. Endring av premiegrunnlaget</li><li>§ 9. Premiefritak</li><li>§ 10. Tilleggstrygdens opphør</li><li>§ 11. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1987-04-29-370" id="dokument"><h1>Forskrift om sykepenger og om frivillig tilleggstrygd for oppdragstakere</h1><article class="legalP" data-absoluteaddress="/ledd/1/" id="ledd-1">Sosialdepartementet har 29. april 1987 med hjemmel i § 3-18A fjerde ledd i lov om folketrygd av 17.juni 1966 nr. 12 fastsatt forskrift om sykepenger og om frivillig tilleggstrygd for oppdragstakere:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-04-29-370/KAPITTEL_1" data-partID="k1"><h2>I Sykepenger for oppdragstakere – obligatorisk ordning</h2><article class="legalArticle" data-lovdata-URL="LTI/forskrift/1987-04-29-370/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Omfang. Vilkår for rett til sykepenger.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Trygdet som har inntekt av oppdrag utenfor tjenesteforhold som er arbeidsgiveravgiftspliktig, jfr. folketrygdlovens § 3-4 bokstav c, har rett til sykepenger etter disse forskrifter. Det er et vilkår at oppdragstakeren jevnlig har slik inntekt, og at denne inntekten er høyere enn 50 prosent av grunnbeløpet etter lovens § 6-2.</article></article><article class="legalArticle" data-lovdata-URL="LTI/forskrift/1987-04-29-370/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Utbetaling av sykepenger. Sykepengegrunnlag</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/2/punkt/1/" id="kapittel-1-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/2/punkt/1/ledd/1/" id="kapittel-1-paragraf-2-punkt-1-ledd-1">Sykepengene utgjør 100 prosent av inntektsgrunnlaget. Det ytes ikke sykepenger for de første 14 dager etter at arbeidsuførheten er inntrådt.</article><article class="legalP" data-absoluteaddress="/kapittel/1/paragraf/2/punkt/1/ledd/2/" id="kapittel-1-paragraf-2-punkt-1-ledd-2">Sykepengegrunnlaget fastsettes på samme måte som for selvstendige næringsdrivende, jfr. lovens § 3-4 første ledd bokstav b og tilhørende forskrifter.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/2/punkt/2/" id="kapittel-1-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/2/punkt/2/ledd/1/" id="kapittel-1-paragraf-2-punkt-2-ledd-1">Dersom oppdragstakeren samtidig eller i perioder har inntekt som arbeidstaker og/eller selvstendig næringsdrivende, ytes sykepenger etter forskrifter gitt i medhold av lovens § 3-4 annet ledd.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/paragraf/2/punkt/3/" id="kapittel-1-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/1/paragraf/2/punkt/3/ledd/1/" id="kapittel-1-paragraf-2-punkt-3-ledd-1">Arbeidsuførheten anses tidligst inntrådt den dag lege søkes, jfr. lovens § 3-12 nr. 1 første ledd.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-04-29-370/KAPITTEL_2" data-partID="k2"><h2>II Frivillig tilleggstrygd for oppdragstakere</h2><article class="legalArticle" data-lovdata-URL="LTI/forskrift/1987-04-29-370/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Omfang. Vilkår for tilleggstrygd</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Den som er trygdet med rett til sykepenger etter lovens § 3-18A, jfr. § 1 i disse forskrifter, kan tegne frivillig tilleggstrygd for sykepenger på de vilkår som er fastsatt i forskriftenes §§ 3 til 10. Dette gjelder likevel ikke oppdragstaker som også er sikret sykepenger som selvstendig næringsdrivende.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Tilleggstrygden gjelder sykepenger med 100 prosent av inntektsgrunnlaget fra første sykedag.</article></article><article class="legalArticle" data-lovdata-URL="LTI/forskrift/1987-04-29-370/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om tilleggstrygd. Opptak</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Søknad om tilleggstrygd sendes trygdekontoret.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Trygdekontoret skal avgjøre søknaden så snart råd er og gi søkeren melding om vedtaket og om premiegrunnlaget, jfr. § 7.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Blir søknaden innvilget, gjelder trygden fra den dag trygdekontoret mottok søknaden, dersom oppdragstakeren betaler premie som nevnt i § 7 innen 14 dager etter at vedkommende har fått melding om vedtaket.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Når tilleggstrygden opphører etter bestemmelsene i § 10 første ledd bokstav a eller c, kan oppdragstakeren ikke tegne tilleggstrygd på nytt før neste ordinære termin for innbetaling av premie, henholdsvis 1. januar og 1. juli.</article></article><article class="legalArticle" data-lovdata-URL="LTI/forskrift/1987-04-29-370/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ventetid</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Oppdragstakeren har ikke rett til sykepenger fra tilleggstrygden for arbeidsuførhet på grunn av sykdom som inntrer i de fire første uker (ventetid) regnet fra den dag trygdekontoret mottok søknaden, jfr. § 4, med mindre arbeidsuførheten skyldes en yrkesskade som går inn under lovens kapittel 11.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Tidsrom hvor vedkommende har vært trygdet med sykepengerettigheter som bestemt for arbeidstaker likestilles med medlemskap i tilleggstrygden i forhold til ventetidsbestemmelser i første ledd dersom krav om tilleggstrygd settes fram innen 14 dager. Det samme gjelder tidsrom hvor vedkommende har vært trygdet som selvstendig næringsdrivende med rett til sykepenger med 100 prosent av inntektsgrunnlaget fra første sykedag.</article></article><article class="legalArticle" data-lovdata-URL="LTI/forskrift/1987-04-29-370/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utbetaling av sykepenger. Sykepengegrunnlag</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/4/punkt/1/" id="kapittel-2-paragraf-4-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/4/punkt/1/ledd/1/" id="kapittel-2-paragraf-4-punkt-1-ledd-1">Sykepengene utgjør 100 prosent av inntektsgrunnlaget og ytes fra 1. sykedag.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/4/punkt/2/" id="kapittel-2-paragraf-4-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/4/punkt/2/ledd/1/" id="kapittel-2-paragraf-4-punkt-2-ledd-1">Sykepenger fra tilleggstrygden skal i de første 14 dagene av sykemeldingsperioden ytes på samme grunnlag som det er betalt premie for, jfr. § 7.</article><article class="legalP" data-absoluteaddress="/kapittel/2/paragraf/4/punkt/2/ledd/2/" id="kapittel-2-paragraf-4-punkt-2-ledd-2">Fra 15. sykedag fastsettes sykepengegrunnlaget på samme måte som for selvstendig næringsdrivende, jfr. lovens § 3-4 bokstav b og tilhørende forskrifter.</article><article class="legalP" data-absoluteaddress="/kapittel/2/paragraf/4/punkt/2/ledd/3/" id="kapittel-2-paragraf-4-punkt-2-ledd-3">Dersom den trygdede på sykemeldingstidspunktet også har rett til sykepenger som arbeidstaker, ytes sykepenger fra tilleggstrygden på grunnlag av differansen mellom det sykepengegrunnlaget som er fastsatt etter lovens § 3-4 første ledd bokstav a og sykepengegrunnlaget fastsatt på samme måte som for selvstendig næringsdrivende. Arbeidsgiveren skal yte sykepenger etter de vanlige regler i lovens § 3-5 – 3-8.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/4/punkt/3/" id="kapittel-2-paragraf-4-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/4/punkt/3/ledd/1/" id="kapittel-2-paragraf-4-punkt-3-ledd-1">Arbeidsuførheten anses tidligst inntrådt den dag lege søkes, jfr. lovens § 3-12 nr. 1 første ledd.</article></article></li></ul></article><article class="legalArticle" data-lovdata-URL="LTI/forskrift/1987-04-29-370/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Premie. Premiegrunnlag</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">For tilleggstrygden skal den trygdede betale særskilt premie, jfr. lovens § 16-5. Premien fastsettes i prosent av den forventede årlige inntekt som oppdragstaker, jfr. lovens § 3-4 første ledd bokstav c. (Premiegrunnlaget). Maksimum premiegrunnlag er 6 ganger grunnbeløpet, jfr. § 3-4 fjerde ledd.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Den trygdede skal selv betale premien direkte til trygdekontoret forskuddsvis for minst ett halvår om gangen. Når særlige grunner foreligger, kan trygdekontoret godta at premien betales for kortere termin.</article><article class="legalP" data-absoluteaddress="/kapittel/2/paragraf/5/ledd/3/" id="kapittel-2-paragraf-5-ledd-3">Premie beregnes fra og med den kalenderuke hvor vilkårene for medlemskap foreligger.</article><article class="legalP" data-absoluteaddress="/kapittel/2/paragraf/5/ledd/4/" id="kapittel-2-paragraf-5-ledd-4">En kalenderuke regnes i den forbindelse som 1/26 halvår.</article></article><article class="legalArticle" data-lovdata-URL="LTI/forskrift/1987-04-29-370/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Endring av premiegrunnlaget</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Trygdekontoret skal hvert år etter at skatteligning foreligger foreta en ny fastsetting av premiegrunnlaget. Endring av premiegrunnlaget skjer med virkning fra 1. januar.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Ved grunnbeløpsendring pr. 1. mai skal premiegrunnlaget endres fra og med 1. mai for trygdet som blir sykemeldt i perioden 1. mai – 30. juni. For andre trygdede skal endring av premiegrunnlaget på grunn av grunnbeløpsendringen skje fra og med annet halvår.</article></article><article class="legalArticle" data-lovdata-URL="LTI/forskrift/1987-04-29-370/§9" data-name="§9" data-partID="§9" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Premiefritak</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">Premien betales ikke for de hele kalenderuker hvor en trygdet<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/7/ledd/1/punkt/1/" id="kapittel-2-paragraf-7-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/7/ledd/1/punkt/1/ledd/1/" id="kapittel-2-paragraf-7-ledd-1-punkt-1-ledd-1">er arbeidsufør på grunn av sykdom uten å ha rett til sykepenger fra tilleggstrygden, jfr. § 5.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/7/ledd/1/punkt/2/" id="kapittel-2-paragraf-7-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/7/ledd/1/punkt/2/ledd/1/" id="kapittel-2-paragraf-7-ledd-1-punkt-2-ledd-1">har mistet retten til sykepenger etter lovens § 3-20.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/2/paragraf/7/ledd/1/punkt/3/" id="kapittel-2-paragraf-7-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/2/paragraf/7/ledd/1/punkt/3/ledd/1/" id="kapittel-2-paragraf-7-ledd-1-punkt-3-ledd-1">er sykmeldt mer enn 14 dager.</article></article></li></ul></article></article><article class="legalArticle" data-lovdata-URL="LTI/forskrift/1987-04-29-370/§10" data-name="§10" data-partID="§10" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tilleggstrygdens opphør</span></h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Tilleggstrygden opphører:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/paragraf/8/ledd/1/punkt/1/" id="kapittel-2-paragraf-8-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/paragraf/8/ledd/1/punkt/1/ledd/1/" id="kapittel-2-paragraf-8-ledd-1-punkt-1-ledd-1">ved utgangen av den termin som det er betalt premie for hvis premie som nevnt i § 7 ikke betales innen 14 dager etter skriftlig varsel fra trygdekontoret.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/paragraf/8/ledd/1/punkt/2/" id="kapittel-2-paragraf-8-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/paragraf/8/ledd/1/punkt/2/ledd/1/" id="kapittel-2-paragraf-8-ledd-1-punkt-2-ledd-1">fra den dag vedkommende opphører å være trygdet med sykepengerettigheter etter lovens § 3-18A.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/2/paragraf/8/ledd/1/punkt/3/" id="kapittel-2-paragraf-8-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/2/paragraf/8/ledd/1/punkt/3/ledd/1/" id="kapittel-2-paragraf-8-ledd-1-punkt-3-ledd-1">ved utgangen av det halvår/den termin hvor trygdekontoret har mottatt krav om det.</article></article></li></ul></article><article class="legalP" data-absoluteaddress="/kapittel/2/paragraf/8/ledd/2/" id="kapittel-2-paragraf-8-ledd-2">Når tilleggstrygden opphører etter bokstav b skal den trygdede – eventuelt hans bo – ha tilbakebetalt premie som er innbetalt for hele kalenderuker etter det tidspunkt da tilleggstrygden opphørte.</article></article><article class="legalArticle" data-lovdata-URL="LTI/forskrift/1987-04-29-370/§11" data-name="§11" data-partID="§11" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Disse forskrifter trer i kraft straks og gis virkning fra 1. mai 1987.</article></article></section></main></body></html>