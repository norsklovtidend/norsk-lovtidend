<!DOCTYPE html><html lang="no"><head><title>Forskrift om graden kandidat i folkehelsevitenskap ved Universitetet i Tromsø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1987-10-07-804</dd><dt class="dokid">DokumentID</dt><dd class="dokid">LTI/forskrift/1987-10-07-804</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 21</dd><dt class="dateInForce">I kraft fra</dt><dd class="dateInForce">1987-11-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58/§3</li><li>forskrift/1985-03-29-695</li></ul></dd><dt class="dateOfPublication">Kunngjort</dt><dd class="dateOfPublication">1987-10-30</dd><dt class="title">Tittel</dt><dd class="title">Forskrift om graden kandidat i folkehelsevitenskap ved Universitetet i Tromsø.</dd><dt class="refid">RefID</dt><dd class="refid">forskrift/1987-10-07-804</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om graden kandidat i folkehelsevitenskap ved Universitetet i Tromsø.<ul class="tocSubUl"><li>§ 1. Tittel og grad</li><li>§ 2. Studiet</li><li>§ 3. Graden kandidat i folkehelsevitenskap</li><li>§ 4. Vitnemål</li><li>§ 5. Karakterer</li><li>§ 6. Ny prøve</li><li>§ 7. Fritak for prøve</li><li>§ 8. Forskrift gitt av universitetet</li></ul></li></ul></dd></dl></header><main class="documentBody" data-lovdata-URL="LTI/forskrift/1987-10-07-804" id="dokument"><h1>Forskrift om graden kandidat i folkehelsevitenskap ved Universitetet i Tromsø.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 7. oktober 1987 med hjemmel i § 3 og § 5 i lov av 19. juni 1970 nr. 58 om eksamener og grader ved universiteter og høyskoler og kgl.res. 17. juli 1970 og 29. mars 1985 nr. 695.</article><article class="legalArticle" data-lovdata-URL="LTI/forskrift/1987-10-07-804/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tittel og grad</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Universitetet i Tromsø kan tildele graden kandidat i folkehelsevitenskap som gir rett til tilsvarende tittel, jf kgl.res. 25. september 1987 nr. 767.</article></article><article class="legalArticle" data-lovdata-URL="LTI/forskrift/1987-10-07-804/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Studiet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Studiet er et ettårig videreutdanningsstudium i folkehelsevitenskap fordelt på to semester. Hvert semester avsluttes med eksamen.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Universitetet fastsetter studieplan, regler for opptak og opptakets størrelse etter forslag fra Fagstyret for medisin.</article></article><article class="legalArticle" data-lovdata-URL="LTI/forskrift/1987-10-07-804/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Graden kandidat i folkehelsevitenskap</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Graden kandidat i folkehelsevitenskap oppnås på grunnlag av tidligere oppnådd grad med omfang og nivå minst som cand.mag. med tillegg av det ettårige studiet i folkehelsevitenskap.</article></article><article class="legalArticle" data-lovdata-URL="LTI/forskrift/1987-10-07-804/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vitnemål</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Studenter som har bestått eksamen etter § 2 får utskrevet vitnemål. På vitnemålet skal angis tittel på eksamensoppgaven.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">På vitnemålet for kandidater i folkehelsevitenskap, jf § 3, skal også angis det grunnlaget tittelen er oppnådd på.</article></article><article class="legalArticle" data-lovdata-URL="LTI/forskrift/1987-10-07-804/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Karakterer</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det nyttes karakteren godkjent/ikke godkjent.</article></article><article class="legalArticle" data-lovdata-URL="LTI/forskrift/1987-10-07-804/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ny prøve</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">En student som ikke har bestått eksamen kan ikke fremstille seg til ny prøve ved neste ordinære eksamen i faget.</article></article><article class="legalArticle" data-lovdata-URL="LTI/forskrift/1987-10-07-804/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak for prøve</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fagstyret for medisin kan frita for prøve:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">når tilsvarende krav er oppfylt ved annen institusjon</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">på grunnlag av eksamen eller prøve i et velegnet fag utenfor fagkretsen avlagt ved universitetet eller annen institusjon.</article></article></li></ul></article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Avgjørelsen fra Fagstyret for medisin kan påklages til universitetsstyret.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Generelle fritaksbestemmelser skal tas inn i studieplanen.</article></article><article class="legalArticle" data-lovdata-URL="LTI/forskrift/1987-10-07-804/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forskrift gitt av universitetet</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">De forskriftene universitetsstyret gir med hjemmel i denne forskriften skal tas inn i studieplanen og kan ikke fravikes med mindre forskriften gir hjemmel til det.</article></article></main></body></html>