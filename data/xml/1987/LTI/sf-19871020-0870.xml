<!DOCTYPE html><html lang="no"><head><title>Forskrift om gjennomføring av avsetning av deler av innbetalt skatt fra visse typer skattepliktige.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">FOR-1987-10-20-870</dd><dt class="dokid">DokumentID</dt><dd class="dokid">LTI/forskrift/1987-10-20-870</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 23</dd><dt class="dateInForce">I kraft fra</dt><dd class="dateInForce">1987-10-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1987-10-16-866/§3</li></ul></dd><dt class="dateOfPublication">Kunngjort</dt><dd class="dateOfPublication">1987-12-04</dd><dt class="title">Tittel</dt><dd class="title">Forskrift om gjennomføring av avsetning av deler av innbetalt skatt fra visse typer skattepliktige.</dd><dt class="refid">RefID</dt><dd class="refid">forskrift/1987-10-20-870</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av avsetning av deler av innbetalt skatt fra visse typer skattepliktige.<ul class="tocSubUl"><li>§ 1. Virkeområde</li><li>§ 2. Bokføring av forhåndsskatt og utlignet etterskuddsskatt</li><li>§ 3. Beregning av og melding om avsetningsbeløp etter § 2 i Finansdepartementets forskrift</li><li>§ 4. Bokføring av avsetningsbeløp</li><li>§ 5. Midlertidig avsetning, fordeling av skattebeløp som ikke skal avsettes og endelig oppgjør</li><li>§ 6. Forholdet til de alminnelige skatteregnskapsreglene</li><li>§ 7. Ikrafttredelse</li><li>§ 8. Overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1987-10-20-870" id="dokument"><h1>Forskrift om gjennomføring av avsetning av deler av innbetalt skatt fra visse typer skattepliktige.</h1><article class="legalP" data-absoluteaddress="/ledd/1/" id="ledd-1">Fastsatt av Skattedirektoratet 20. oktober 1987 med hjemmel i § 3 i midlertidig forskrift av 16. oktober 1987 nr. 866 om avsetning av deler av innbetalt skatt fra visse typer skattepliktige.</article><article class="legalArticle" data-lovdata-URL="LTI/forskrift/1987-10-20-870/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift får anvendelse når det skal foretas avsetning etter midlertidig forskrift av 16. oktober 1987 om avsetning av deler av innbetalt skatt fra visse typer skattepliktige.</article></article><article class="legalArticle" data-lovdata-URL="LTI/forskrift/1987-10-20-870/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bokføring av forhåndsskatt og utlignet etterskuddsskatt</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Utskrevet forhåndsskatt og utlignet etterskuddsskatt ved ordinær ligning debiteres konto 740 Debitorer for skatt, etterskuddsordningen og krediteres konto 840 Utlignet etterskuddsskatt etter de vanlige regler.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Innbetalt forhåndsskatt i kommunen krediteres konto 420 Forhåndsskatt etter de vanlige regler og inngår i fordelingen til skattekreditorene i forbindelse med månedsoppgjøret.</article></article></li></ul></article><article class="legalArticle" data-lovdata-URL="LTI/forskrift/1987-10-20-870/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av og melding om avsetningsbeløp etter § 2 i Finansdepartementets forskrift</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">På grunnlag av opplysninger fra Oljeskattekontoret utarbeider skattedirektoratet et anslag for korrigert nettoinntekt for selskapet i den enkelte kommune, og sender melding om dette til ligningskontoret.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Innen forfall av første termin av resterende skatt eller snarest mulig deretter skal ligningskontoret på grunnlag av meldinger fra Skattedirektoratet utarbeide et anslag for selskapets beregnede endelige skatt i kommunen, og sende melding om dette til kommunekassereren.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Melding etter nr. 2 skal angi kommunens navn, selskapets navn, inntektsår, utlignet skatt i kommunen ved den ordinære ligning, samt nevnte anslag.</article></article></li></ul></article><article class="legalArticle" data-lovdata-URL="LTI/forskrift/1987-10-20-870/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bokføring av avsetningsbeløp</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når summen av innbetalinger i kommunen bokført på kontiene 420 Forhåndsskatt (fratrukket eventuelt tilbakebetalt forhåndsskatt) og 430 Resterende skatt og restanser overstiger anslaget etter § 3 nr. 2, skal overskytende innbetalinger debiteres de nevnte konti og krediteres selskapets konto på konto 150 Deponert skatt og avgift.</article></article><article class="legalArticle" data-lovdata-URL="LTI/forskrift/1987-10-20-870/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Midlertidig avsetning, fordeling av skattebeløp som ikke skal avsettes og endelig oppgjør</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Resterende skatt som innbetales før avsetning etter § 4 kan foretas, skal ikke inngå i fordelingen til skattekreditorene i forbindelse med månedsoppgjøret, men i sin helhet midlertidig debiteres konto 430 Resterende skatt og restanser og krediteres selskapets konto på konto 150 Deponert skatt og avgift. Når avsetning etter § 4 kan foretas, tilbakeføres det beløp som ikke skal avsettes, og fordeles som nevnt i nr. 2.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Innbetalinger som etter § 4 ikke skal bokføres på konto 150 Deponert skatt og avgift, inngår i fordelingen til skattekreditorene i forbindelse med månedsoppgjøret.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/5/punkt/3/" id="paragraf-5-punkt-3"><span class="data-originalId">3.</span><article class="legalP" data-absoluteaddress="/paragraf/5/punkt/3/ledd/1/" id="paragraf-5-punkt-3-ledd-1">Inntil endelig administrativt vedtak om ligningen foreligger, skal kommunekassereren ikke innfordre debetsaldo på selskapets konto på konto 740 Debitorer for skatt, etterskuddsordningen som tilsvarer differansen mellom utlignet skatt ved den ordinære ligning og anslaget for beregnet endelig skatt. Eventuell overskytende debetsaldo (tilsvarende eventuell differanse mellom konto 740 Debitorer for skatt, etterskuddsordningen og konto 150 Deponert skatt og avgift) skal i tilfelle innfordres og krediteres konto 150 Deponert skatt og avgift.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/punkt/4/" id="paragraf-5-punkt-4"><span class="data-originalId">4.</span><article class="legalP" data-absoluteaddress="/paragraf/5/punkt/4/ledd/1/" id="paragraf-5-punkt-4-ledd-1">Når endelig administrativt vedtak om ligningen foreligger, skal det foretas slikt oppgjør av konto 150 Deponert skatt og avgift:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/punkt/4/ledd/1/punkt/1/" id="paragraf-5-punkt-4-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/5/punkt/4/ledd/1/punkt/1/ledd/1/" id="paragraf-5-punkt-4-ledd-1-punkt-1-ledd-1">Dersom endelig utlignet skatt i kommunen er høyere enn anslaget etter § 3 nr. 2, skal differansen debiteres konto 150 Deponert skatt og avgift og krediteres konto 430 Resterende skatt og restanser.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/punkt/4/ledd/1/punkt/2/" id="paragraf-5-punkt-4-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/5/punkt/4/ledd/1/punkt/2/ledd/1/" id="paragraf-5-punkt-4-ledd-1-punkt-2-ledd-1">Dersom endelig utlignet skatt i kommunen er lavere enn anslaget etter § 3 nr. 2, og skatten er innbetalt, skal differansen debiteres konto 430 Resterende skatt og restanser og krediteres konto 150 Deponert skatt og avgift.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/punkt/4/ledd/1/punkt/3/" id="paragraf-5-punkt-4-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/5/punkt/4/ledd/1/punkt/3/ledd/1/" id="paragraf-5-punkt-4-ledd-1-punkt-3-ledd-1">Konto 150 Deponert skatt og avgift utlignes ved at saldoen overføres til Kemneren i Oslo som skatt etter oljeskatteordningen for vedkommende inntektsår.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/paragraf/5/punkt/5/" id="paragraf-5-punkt-5"><span class="data-originalId">5.</span><article class="legalP" data-absoluteaddress="/paragraf/5/punkt/5/ledd/1/" id="paragraf-5-punkt-5-ledd-1">Oppgjør etter nr. 4 skal skje selv om ligningen er brakt inn for domstolene.</article></article></li></ul></article><article class="legalArticle" data-lovdata-URL="LTI/forskrift/1987-10-20-870/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet til de alminnelige skatteregnskapsreglene</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Når ikke annet er sagt i denne forskrift, gjelder de alminnelige bestemmelser om føringen av skatteregnskapet. For beløp som i medhold av denne forskrift er bokført på konto 150 Deponert skatt og avgift, kommer likevel alene denne forskrift til anvendelse.</article></article><article class="legalArticle" data-lovdata-URL="LTI/forskrift/1987-10-20-870/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks, og gjelder første gang fullt ut for skatt for inntektsåret 1987.</article></article><article class="legalArticle" data-lovdata-URL="LTI/forskrift/1987-10-20-870/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For skatt for inntektsåret 1986 gjelder overgangsbestemmelsene i § 6 i Finansdepartementets forskrift. Skattedirektoratet kan gjøre vedtak om korrigering av avsetning som er foretatt etter nevnte overgangsbestemmelser.</article></article></main></body></html>