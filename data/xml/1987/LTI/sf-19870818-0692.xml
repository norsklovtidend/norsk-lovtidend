<!DOCTYPE html><html lang="no"><head><title>Forskrift om utmålssøknad</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1987-08-18-692</dd><dt class="dokid">DokumentID</dt><dd class="dokid">LTI/forskrift/1987-08-18-692</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 18</dd><dt class="dateInForce">I kraft fra</dt><dd class="dateInForce">1987-08-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-30-70/§27</li></ul></dd><dt class="dateOfPublication">Kunngjort</dt><dd class="dateOfPublication">1987-09-14</dd><dt class="title">Tittel</dt><dd class="title">Forskrift om utmålssøknad</dd><dt class="refid">RefID</dt><dd class="refid">forskrift/1987-08-18-692</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utmålssøknad</li></ul></dd></dl></header><main class="documentBody" data-lovdata-URL="LTI/forskrift/1987-08-18-692" id="dokument"><h1>Forskrift om utmålssøknad</h1><article class="legalP" data-absoluteaddress="/ledd/1/" id="ledd-1">Industridepartementet har 18. august 1987 i medhold av lov av 30. juni 1972 nr. 70 om bergverk § 27 fjerde ledd bestemt:</article><article class="legalP" data-absoluteaddress="/ledd/2/" id="ledd-2">Søknad om utmål skal sendes bergmesteren og skal inneholde følgende opplysninger og materiale:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">1.</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Søkerens fulle navn og fullstendige bosteds- og postadresse.</article></article></li><li data-li-identifier="2." data-name="2."><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">2.</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">Enkeltpersoner oppgir statsborgerskap. Aksjeselskap, annet selskap med begrenset ansvar eller en korporasjon eller stiftelse oppgir om styret er helt norsk og har sete i Norge.</article></article></li><li data-li-identifier="3." data-name="3."><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">3.</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Hvilket mutingsbrev søknaden knytter seg til med angivelse av navnet til den det er utferdiget til, mutingsbrevets identitetsnummer og datoen det er utferdiget.</article><article class="legalP" data-absoluteaddress="/ledd/2/punkt/3/ledd/2/" id="ledd-2-punkt-3-ledd-2">Er søkeren en annen enn den mutingsbrevet er utferdiget til, skal mutingsbrevet og eventuelt konsesjonsdokument vedlegges søknaden.</article></article></li><li data-li-identifier="4." data-name="4."><article class="listArticle" data-absoluteaddress="/ledd/2/punkt/4/" id="ledd-2-punkt-4"><span class="data-originalId">4.</span><article class="legalP" data-absoluteaddress="/ledd/2/punkt/4/ledd/1/" id="ledd-2-punkt-4-ledd-1">Hvilken eller hvilke forekomster av mutbare mineraler som er påvist innenfor utmålet, hvilke undersøkelsesarbeider som er foretatt og resultatene av disse. Opplysningnen skal danne grunnlaget for bergmesterens vurdering av om betingelsene for å gi utmål er til stede. Ufullstendige opplysninger kan medføre forsinkelse og eventuelt avslag.</article></article></li><li data-li-identifier="5." data-name="5."><article class="listArticle" data-absoluteaddress="/ledd/2/punkt/5/" id="ledd-2-punkt-5"><span class="data-originalId">5.</span><article class="legalP" data-absoluteaddress="/ledd/2/punkt/5/ledd/1/" id="ledd-2-punkt-5-ledd-1">Utmålsområdet innlegges på kart M 1:5.000 der koordinatnettet er knyttet til NGO-systemet og det opprinnelige mutingsområde er avmerket. Med referanse til anvendt kartverk angis koordinater for alle utmålets hjørnepunkter. Kartet innleveres i to eksemplarer.</article><article class="legalP" data-absoluteaddress="/ledd/2/punkt/5/ledd/2/" id="ledd-2-punkt-5-ledd-2">Utmålets areal angis.</article><article class="legalP" data-absoluteaddress="/ledd/2/punkt/5/ledd/3/" id="ledd-2-punkt-5-ledd-3">Omfatter utmålet område som er fredet for skjerping etter bestemmelse gitt i eller i medhold av bergverkslovens § 3 første, annet eller femte ledd, innlegges disse på kartet. Eiendomsgrenser og eventuelle festeområder innenfor utmålet innlegges på kartet.</article></article></li><li data-li-identifier="6." data-name="6."><article class="listArticle" data-absoluteaddress="/ledd/2/punkt/6/" id="ledd-2-punkt-6"><span class="data-originalId">6.</span><article class="legalP" data-absoluteaddress="/ledd/2/punkt/6/ledd/1/" id="ledd-2-punkt-6-ledd-1">Det oppgis navn på den eller de kommuner som utmålet ligger i. Videre oppgis det navn, gårds- og bruksnummer, eller matrikkelnummer samt eiers og brukers navn og postadresse for den eller de eiendommer som helt eller delvis berøres av utmålet. For allmenningsområder og andre former for felleseie oppgis navn og adresse på minst en av de bruksberettigede.</article><article class="legalP" data-absoluteaddress="/ledd/2/punkt/6/ledd/2/" id="ledd-2-punkt-6-ledd-2">Festeområder innenfor en eiendom og som helt eller delvis berøres av utmålet angis og beliggenheten beskrives.</article><article class="legalP" data-absoluteaddress="/ledd/2/punkt/6/ledd/3/" id="ledd-2-punkt-6-ledd-3">Ved usikkerhet om eiendomsforholdene plikter utmålshaveren å rapportere til bergmesteren straks det måtte komme nye opplysninger om disse.</article></article></li><li data-li-identifier="7." data-name="7."><article class="listArticle" data-absoluteaddress="/ledd/2/punkt/7/" id="ledd-2-punkt-7"><span class="data-originalId">7.</span><article class="legalP" data-absoluteaddress="/ledd/2/punkt/7/ledd/1/" id="ledd-2-punkt-7-ledd-1">Dersom det samtidig søkes om flere utmål i nærheten av hverandre, skal søknaden vedlegges oversiktskart i to eksemplarer som omfatter samtlige utmål samt ett kart for hvert utmål.</article></article></li></ul></article><article class="legalP" data-absoluteaddress="/ledd/3/" id="ledd-3">Med hjemmel i forvaltningsloven § 27 a betaler søkeren ved søknadens innlevering et behandlingsgebyr til statskassen, jf. kgl.res. 8. april 1983 nr. 740. Gebyret er fastsatt til to ganger grunngebyret (rettsgebyret) jf. § 1 i lov av 17. desember 1982 nr. 86 om rettsgebyr. Varer utmålsforretningen mer enn én dag, betales 3/5 av grunngebyret for hver overskytende dag. Gebyret innbetales til Bergvesenet enten på bankgirokonto nr. 0633.05.70014 eller postgirokonto 5.16.82.32 med opplysning om at beløpet gjelder gebyr for utmålsforretning. Som mottaker føres opp Bergvesenet og som adresse.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/3/punkt/1/" id="ledd-3-punkt-1"><span class="data-originalId">1.</span><article class="legalP" data-absoluteaddress="/ledd/3/punkt/1/ledd/1/" id="ledd-3-punkt-1-ledd-1">For Nordland distrikt:</article><article class="legalP" data-absoluteaddress="/ledd/3/punkt/1/ledd/2/" id="ledd-3-punkt-1-ledd-2">Sørlandsveien 48 B</article><article class="legalP" data-absoluteaddress="/ledd/3/punkt/1/ledd/3/" id="ledd-3-punkt-1-ledd-3">8600 Mo</article></article></li><li data-li-identifier="2." data-name="2."><article class="listArticle" data-absoluteaddress="/ledd/3/punkt/2/" id="ledd-3-punkt-2"><span class="data-originalId">2.</span><article class="legalP" data-absoluteaddress="/ledd/3/punkt/2/ledd/1/" id="ledd-3-punkt-2-ledd-1">For Troms og Finnmark distrikt:</article><article class="legalP" data-absoluteaddress="/ledd/3/punkt/2/ledd/2/" id="ledd-3-punkt-2-ledd-2">Postboks 115</article><article class="legalP" data-absoluteaddress="/ledd/3/punkt/2/ledd/3/" id="ledd-3-punkt-2-ledd-3">9501 Alta</article></article></li><li data-li-identifier="3." data-name="3."><article class="listArticle" data-absoluteaddress="/ledd/3/punkt/3/" id="ledd-3-punkt-3"><span class="data-originalId">3.</span><article class="legalP" data-absoluteaddress="/ledd/3/punkt/3/ledd/1/" id="ledd-3-punkt-3-ledd-1">For den øvrige del av landet:</article><article class="legalP" data-absoluteaddress="/ledd/3/punkt/3/ledd/2/" id="ledd-3-punkt-3-ledd-2">Postboks 3021</article><article class="legalP" data-absoluteaddress="/ledd/3/punkt/3/ledd/3/" id="ledd-3-punkt-3-ledd-3">7040 Trondheim</article></article></li></ul></article><article class="legalP" data-absoluteaddress="/ledd/4/" id="ledd-4">Denne forskrift, som avløser forskrifter av 8. februar 1974, trer i kraft straks.</article></main></body></html>