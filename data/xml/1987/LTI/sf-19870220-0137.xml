<!DOCTYPE html><html lang="no"><head><title>Forskrift om opptak til studier ved kommunallinjen, Norges kommunal- og sosialhøgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1987-02-20-137</dd><dt class="dokid">DokumentID</dt><dd class="dokid">LTI/forskrift/1987-02-20-137</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 4</dd><dt class="dateInForce">I kraft fra</dt><dd class="dateInForce">1987-03-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-03-19</dd><dt class="title">Tittel</dt><dd class="title">Forskrift om opptak til studier ved kommunallinjen, Norges kommunal- og sosialhøgskole.</dd><dt class="refid">RefID</dt><dd class="refid">forskrift/1987-02-20-137</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studier ved kommunallinjen, Norges kommunal- og sosialhøgskole.<ul class="tocSubUl"><li>§ 1. Opptaksorgan</li><li>§ 2. Fastsetting av opptakskapasitet</li><li>§ 3. Søknadsfrister</li><li>§ 4. Forhåndsløfte</li><li>§ 5. Dokumentasjon av utdanning og praksis</li><li>§ 6. Behandling av søknader, underretning og klage</li><li>§ 7. Opptaksvilkår for grunnutdanningen</li><li>§ 8. Opptaksvilkår for spesialiseringsutdanningen: Studieretning for økonomi/administrasjon</li><li>§ 9. Opptaksvilkår for spesialiseringsutdanningen: Studieretning for helse- og sosialadministrasjon</li><li>§ 10. Opptak av studenter til videreutdanning i ledelse</li><li>§ 11. Utfyllende regler</li></ul></li></ul></dd></dl></header><main class="documentBody" data-lovdata-URL="LTI/forskrift/1987-02-20-137" id="dokument"><h1>Forskrift om opptak til studier ved kommunallinjen, Norges kommunal- og sosialhøgskole.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 20. februar 1987.</article><article class="legalP" data-absoluteaddress="/ledd/2/" id="ledd-2">Den gjelder for:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">-</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Grunnutdanningen (3 år)</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">-</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">Spesialiseringsutdanningen (1 år)</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">-</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Videreutdanningen i ledelse for kommunalt ansatte</article></article></li></ul></article><article class="legalArticle" data-lovdata-URL="LTI/forskrift/1987-02-20-137/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opptaksorgan</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Opptak til de enkelte studier foretas av opptaksutvalg ved høgskolen.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Det skal være felles opptaksutvalg for opptak til grunnutdanningen og spesialiseringsutdanningen, og et eget opptaksutvalg for videreutdanningen.</article><article class="legalP" data-absoluteaddress="/paragraf/1/punkt/2/ledd/2/" id="paragraf-1-punkt-2-ledd-2">Opptaksutvalgene oppnevnes av høgskolen og kan ha inntil 5 representanter med personlige vararepresentanter.</article><article class="legalP" data-absoluteaddress="/paragraf/1/punkt/2/ledd/3/" id="paragraf-1-punkt-2-ledd-3">Studentene skal være representert i utvalgene. Funksjonstiden er 2 år.</article></article></li></ul></article><article class="legalArticle" data-lovdata-URL="LTI/forskrift/1987-02-20-137/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsetting av opptakskapasitet</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det regionale høgskolestyret for Oslo og Akershus fastsetter hvor mange studenter som hvert år skal tas opp til de enkelte studier ved kommunallinjen:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Grunnutdanningen (3 år).</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Spesialiseringsutdanningen (1 år) med separate opptak av eksterne studenter til studieretningene i henholdsvis økonomi/administrasjon og helse/sosialadministrasjon.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Videreutdanningen i ledelse for kommunalt ansatte.</article></article></li></ul></article></article><article class="legalArticle" data-lovdata-URL="LTI/forskrift/1987-02-20-137/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknadsfrister</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Høgskolen fastsetter søknadsfrister for opptak.</article></article><article class="legalArticle" data-lovdata-URL="LTI/forskrift/1987-02-20-137/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forhåndsløfte</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Høgskolen kan gi forhåndsløfte om opptak, så fremt det foreligger spesielle omstendigheter og det anses utvilsomt at søkeren ville ha blitt tatt opp ved siste opptak. Høgskolen kan fastsette maksimumsgrense for antall søkere som kan tas opp ved forhåndsløfte.</article></article><article class="legalArticle" data-lovdata-URL="LTI/forskrift/1987-02-20-137/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dokumentasjon av utdanning og praksis</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">All utdanning som en søker påberoper seg må være fullført og dokumentert. Likeledes må den praksis som en søker påberoper seg dokumenteres.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Høgskolen kan fastsette krav om dokumentasjon av andre forhold enn de nevnte.</article></article><article class="legalArticle" data-lovdata-URL="LTI/forskrift/1987-02-20-137/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Behandling av søknader, underretning og klage</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/6/punkt/1/" id="paragraf-6-punkt-1"><span class="data-originalId">1.</span><article class="legalP" data-absoluteaddress="/paragraf/6/punkt/1/ledd/1/" id="paragraf-6-punkt-1-ledd-1">Når opptaksutvalget har vurdert og avgjort søknaden, skal avgjørelsen meddeles søkeren så snart som mulig.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/6/punkt/2/" id="paragraf-6-punkt-2"><span class="data-originalId">2.</span><article class="legalP" data-absoluteaddress="/paragraf/6/punkt/2/ledd/1/" id="paragraf-6-punkt-2-ledd-1">Søkere som har fått avslag på sin søknad kan klage over opptaksutvalgets avgjørelse. Klagefristen er 3 uker. Klager avgjøres av klagenemnd oppnevnt av det regionale høgskolestyret.</article></article></li></ul></article><article class="legalArticle" data-lovdata-URL="LTI/forskrift/1987-02-20-137/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opptaksvilkår for grunnutdanningen</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/7/punkt/1/" id="paragraf-7-punkt-1"><span class="data-originalId">1.</span><article class="legalP" data-absoluteaddress="/paragraf/7/punkt/1/ledd/1/" id="paragraf-7-punkt-1-ledd-1">Generelle krav</article><article class="legalP" data-absoluteaddress="/paragraf/7/punkt/1/ledd/2/" id="paragraf-7-punkt-1-ledd-2">Søkere som tas opp må ha eksamen fra 3-årig videregående skole/eksamen artium/eksamen fra økonomisk gymnas. Søkere uten slik utdanning kan tas opp, dersom de gjennom (annen) utdanning og/eller praksis har ervervet seg slik kompetanse at det er rimelig grunn til å tro at de vil kunne gjennomføre et høgskolestudium.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/7/punkt/2/" id="paragraf-7-punkt-2"><span class="data-originalId">2.</span><article class="legalP" data-absoluteaddress="/paragraf/7/punkt/2/ledd/1/" id="paragraf-7-punkt-2-ledd-1">Karakterpoeng</article><article class="legalP" data-absoluteaddress="/paragraf/7/punkt/2/ledd/2/" id="paragraf-7-punkt-2-ledd-2">Høgskolen kan fastsette bestemmelser om karakterpoeng som grunnlag for opptak. Karakterpoeng baseres på eksamenskarakterer fra 3-årig videregående skole/eksamen artium/eksamen fra økonomisk gymnas.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/7/punkt/3/" id="paragraf-7-punkt-3"><span class="data-originalId">3.</span><article class="legalP" data-absoluteaddress="/paragraf/7/punkt/3/ledd/1/" id="paragraf-7-punkt-3-ledd-1">Tilleggspoeng</article><article class="legalP" data-absoluteaddress="/paragraf/7/punkt/3/ledd/2/" id="paragraf-7-punkt-3-ledd-2">Høgskolen kan fastsette bestemmelser om tilleggspoeng for utdanning på høgre nivå (universitet/høgskole) og for annen utdanning ut over eksamen fra 3-årig videregående skole eller tilsvarende, se pkt. 2.</article><article class="legalP" data-absoluteaddress="/paragraf/7/punkt/3/ledd/3/" id="paragraf-7-punkt-3-ledd-3">Høgskolen kan likeledes fastsette bestemmelser om tilleggspoeng for bl.a. yrkespraksis og sentrale tillitsverv i organisasjoner m.v.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/7/punkt/4/" id="paragraf-7-punkt-4"><span class="data-originalId">4.</span><article class="legalP" data-absoluteaddress="/paragraf/7/punkt/4/ledd/1/" id="paragraf-7-punkt-4-ledd-1">Rangering/gruppering av søkere som gis studieplass<ul class="defaultList"><li data-li-identifier="4.1." data-name="4.1."><article class="listArticle" data-absoluteaddress="/paragraf/7/punkt/4/ledd/1/punkt/1/" id="paragraf-7-punkt-4-ledd-1-punkt-1"><span class="data-originalId">4.1.</span><article class="legalP" data-absoluteaddress="/paragraf/7/punkt/4/ledd/1/punkt/1/ledd/1/" id="paragraf-7-punkt-4-ledd-1-punkt-1-ledd-1">Hovedregel</article><article class="legalP" data-absoluteaddress="/paragraf/7/punkt/4/ledd/1/punkt/1/ledd/2/" id="paragraf-7-punkt-4-ledd-1-punkt-1-ledd-2">Søkerens opptakspoeng er summen av antall karakterpoeng og antall tilleggspoeng. De søkere som får flest opptakspoeng gis studieplass.</article></article></li><li data-li-identifier="4.2." data-name="4.2."><article class="listArticle" data-absoluteaddress="/paragraf/7/punkt/4/ledd/1/punkt/2/" id="paragraf-7-punkt-4-ledd-1-punkt-2"><span class="data-originalId">4.2.</span><article class="legalP" data-absoluteaddress="/paragraf/7/punkt/4/ledd/1/punkt/2/ledd/1/" id="paragraf-7-punkt-4-ledd-1-punkt-2-ledd-1">Særregler</article><article class="legalP" data-absoluteaddress="/paragraf/7/punkt/4/ledd/1/punkt/2/ledd/2/" id="paragraf-7-punkt-4-ledd-1-punkt-2-ledd-2">Søkere uten eksamen fra videregående skole eller tilsvarende, jf. pkt. 2, gis studieplass etter individuell vurdering, basert særlig på utdanning og praksis. Høgskolen kan fastsette særskilt kvote for opptak av slike søkere.</article><article class="legalP" data-absoluteaddress="/paragraf/7/punkt/4/ledd/1/punkt/2/ledd/3/" id="paragraf-7-punkt-4-ledd-1-punkt-2-ledd-3">Høgskolen kan likeledes fastsette egen kvote for opptak av de søkere som avlegger endelig eksamen fra videregående skole i opptaksåret, og som ikke kan få tilleggspoeng etter pkt. 3. Det samme gjelder for søkere hvor det foreligger særskilte faglige, sosiale eller personlige forhold.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1987-02-20-137/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opptaksvilkår for spesialiseringsutdanningen: Studieretning for økonomi/administrasjon</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/8/punkt/1/" id="paragraf-8-punkt-1"><span class="data-originalId">1.</span><article class="legalP" data-absoluteaddress="/paragraf/8/punkt/1/ledd/1/" id="paragraf-8-punkt-1-ledd-1">Generelle krav</article><article class="legalP" data-absoluteaddress="/paragraf/8/punkt/1/ledd/2/" id="paragraf-8-punkt-1-ledd-2">Søkere som tas opp må ha fullført studium ved universitet/høgskole av minst 2 års varighet og av økonomisk/administrativ karakter. Søkere uten slik utdanning kan tas opp dersom de har ervervet seg slik realkompetanse at det er rimelig grunn til å tro at de vil kunne gjennomføre et høgskolestudium.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/8/punkt/2/" id="paragraf-8-punkt-2"><span class="data-originalId">2.</span><article class="legalP" data-absoluteaddress="/paragraf/8/punkt/2/ledd/1/" id="paragraf-8-punkt-2-ledd-1">Rangering av søkere</article><article class="legalP" data-absoluteaddress="/paragraf/8/punkt/2/ledd/2/" id="paragraf-8-punkt-2-ledd-2">Det skal tas hensyn til relevant tilleggsutdanning og praksis. Høgskolen kan fastsette nærmere bestemmelser om vektlegging av slik utdanning og praksis. Høgskolen kan videre fastsette særlige bestemmelser om opptak av søkere hvor det foreligger spesielle faglige, sosiale eller personlige forhold.</article><article class="legalP" data-absoluteaddress="/paragraf/8/punkt/2/ledd/3/" id="paragraf-8-punkt-2-ledd-3">Det skal ellers tas rimelig hensyn til at studieretningen får en allsidig sammensatt studentgruppe.</article></article></li></ul></article><article class="legalArticle" data-lovdata-URL="LTI/forskrift/1987-02-20-137/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opptaksvilkår for spesialiseringsutdanningen: Studieretning for helse- og sosialadministrasjon</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/9/punkt/1/" id="paragraf-9-punkt-1"><span class="data-originalId">1.</span><article class="legalP" data-absoluteaddress="/paragraf/9/punkt/1/ledd/1/" id="paragraf-9-punkt-1-ledd-1">Generelle krav</article><article class="legalP" data-absoluteaddress="/paragraf/9/punkt/1/ledd/2/" id="paragraf-9-punkt-1-ledd-2">Søkere som tas opp må ha fullført<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/punkt/1/ledd/2/punkt/1/" id="paragraf-9-punkt-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/9/punkt/1/ledd/2/punkt/1/ledd/1/" id="paragraf-9-punkt-1-ledd-2-punkt-1-ledd-1">sosial eller helsefaglig utdanning</article></article></li></ul></article><article class="legalP" data-absoluteaddress="/paragraf/9/punkt/1/ledd/3/" id="paragraf-9-punkt-1-ledd-3">eller<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/9/punkt/1/ledd/3/punkt/1/" id="paragraf-9-punkt-1-ledd-3-punkt-1"><span class="data-originalId">-</span><article class="legalP" data-absoluteaddress="/paragraf/9/punkt/1/ledd/3/punkt/1/ledd/1/" id="paragraf-9-punkt-1-ledd-3-punkt-1-ledd-1">annen høyere utdanning av minst 2 års varighet, fortrinnsvis av økonomisk/administrativ karakter.</article></article></li></ul></article><article class="legalP" data-absoluteaddress="/paragraf/9/punkt/1/ledd/4/" id="paragraf-9-punkt-1-ledd-4">Søkere uten slik utdanning kan tas opp dersom de har ervervet seg slik realkompetanse at det er rimelig grunn til å tro at de vil kunne gjennomføre et høgskolestudium.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/9/punkt/2/" id="paragraf-9-punkt-2"><span class="data-originalId">2.</span><article class="legalP" data-absoluteaddress="/paragraf/9/punkt/2/ledd/1/" id="paragraf-9-punkt-2-ledd-1">Rangering av søkere</article><article class="legalP" data-absoluteaddress="/paragraf/9/punkt/2/ledd/2/" id="paragraf-9-punkt-2-ledd-2">§ 8 pkt. 2 skal gjelde tilsvarende.</article></article></li></ul></article><article class="legalArticle" data-lovdata-URL="LTI/forskrift/1987-02-20-137/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opptak av studenter til videreutdanning i ledelse</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/punkt/1/" id="paragraf-10-punkt-1"><span class="data-originalId">1.</span><article class="legalP" data-absoluteaddress="/paragraf/10/punkt/1/ledd/1/" id="paragraf-10-punkt-1-ledd-1">Generelt</article><article class="legalP" data-absoluteaddress="/paragraf/10/punkt/1/ledd/2/" id="paragraf-10-punkt-1-ledd-2">Reglene i §§ 4-6 skal gjelde tilsvarende så langt de passer.</article><article class="legalP" data-absoluteaddress="/paragraf/10/punkt/1/ledd/3/" id="paragraf-10-punkt-1-ledd-3">For å kunne bli tatt opp som student må vedkommende ha praksis som leder og/eller saksbehandler. Høgskolen kan bestemme at studiet i begrenset utstrekning også skal være åpent for folkevalgte i kommunal- og fylkeskommunal forvaltning.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/punkt/2/" id="paragraf-10-punkt-2"><span class="data-originalId">2.</span><article class="legalP" data-absoluteaddress="/paragraf/10/punkt/2/ledd/1/" id="paragraf-10-punkt-2-ledd-1">Rangering av søkere</article><article class="legalP" data-absoluteaddress="/paragraf/10/punkt/2/ledd/2/" id="paragraf-10-punkt-2-ledd-2">Søkere med kvalifiserte lederfunksjoner vil i alminnelighet bli prioritert. Det skal legges vekt at søkerens arbeidsgiver har støttet søknaden. Høgskolen kan prioritere søkere som er ansatt i kommunal- og fylkeskommunal forvaltning. Det skal videre tas rimelig hensyn til at studiet får en allsidig sammensatt studentgruppe.</article></article></li></ul></article><article class="legalArticle" data-lovdata-URL="LTI/forskrift/1987-02-20-137/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utfyllende regler</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/11/punkt/1/" id="paragraf-11-punkt-1"><span class="data-originalId">1.</span><article class="legalP" data-absoluteaddress="/paragraf/11/punkt/1/ledd/1/" id="paragraf-11-punkt-1-ledd-1">Innenfor rammen som er gitt i denne forskriften fastsetter høgskolerådet detaljerte opptaksregler.</article></article></li></ul><article class="legalP" data-absoluteaddress="/paragraf/11/ledd/1/" id="paragraf-11-ledd-1">Forskriften trer i kraft 1. mars 1987.</article></article></main></body></html>