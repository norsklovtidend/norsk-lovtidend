<!DOCTYPE html><html lang="no"><head><title>Forskrift om navn for skip i norsk internasjonalt skipsregister.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:54</dd><dt class="legacyID">Datokode</dt><dd class="legacyID">FOR-1987-06-26-554</dd><dt class="dokid">DokumentID</dt><dd class="dokid">LTI/forskrift/1987-06-26-554</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 15</dd><dt class="dateInForce">I kraft fra</dt><dd class="dateInForce">1987-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1987-06-12-48/§3</li></ul></dd><dt class="dateOfPublication">Kunngjort</dt><dd class="dateOfPublication">1987-07-14</dd><dt class="title">Tittel</dt><dd class="title">Forskrift om navn for skip i norsk internasjonalt skipsregister.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 26. juni 1987 med hjemmel i lov av 12. juni 1987 nr. 48 om norsk internasjonalt skipsregister § 3, og lov 20. juli 1893 nr. 1 om Sjøfarten § 7. Fremmet av Handels- og skipsfartsdepartementet.</dd><dt class="refid">RefID</dt><dd class="refid">forskrift/1987-06-26-554</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om navn for skip i norsk internasjonalt skipsregister.<ul class="tocSubUl"><li>§ 1. Anvendelse</li><li>§ 2. Navn</li><li>§ 3. Navneattest</li><li>§ 4. Navneulikhet</li><li>§ 5. Godkjennelse</li><li>§ 6. Avvik</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1987-06-26-554" id="dokument"><h1>Forskrift om navn for skip i norsk internasjonalt skipsregister.</h1><article class="legalArticle" data-lovdata-URL="LTI/forskrift/1987-06-26-554/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelse</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift kommer til anvendelse for skip som registreres i norsk internasjonalt skipsregister. Lov av 20. juli 1893 nr. 1 om Sjøfarten § 7 første ledd, annet og tredje punktum, gjelder ikke for skip registrert i norsk internasjonalt skipsregister. Den til enhver tid gjeldende forskrift om skips nasjonalitetsbevis, navn, hjemsted, kjenningssignal og om skipsmatrikkelen vil gjelde hvor ikke annet er sagt.</article></article><article class="legalArticle" data-lovdata-URL="LTI/forskrift/1987-06-26-554/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Navn</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ethvert skip skal ha navn som bestemmes av eieren. Navnet skal innføres i registeret med latinske bokstaver.</article></article><article class="legalArticle" data-lovdata-URL="LTI/forskrift/1987-06-26-554/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Navneattest</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skriftlig søknad om navneattest skal fremlegges for Sjøfartsdirektoratet.</article></article><article class="legalArticle" data-lovdata-URL="LTI/forskrift/1987-06-26-554/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Navneulikhet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Sjøfartsdirektoratet skal påse at det ikke finnes andre skip i registeret med samme navn, dog slik at:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">eksisterende skip som innføres i registeret kan beholde det navn det har,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">nybygg kan få samme navn som eksisterende skip i registeret hvis rederen i løpet av de 5 siste år har anvendt navnet i norsk eller utenlandsk skipsregister.</article></article></li></ul></article></article><article class="legalArticle" data-lovdata-URL="LTI/forskrift/1987-06-26-554/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjennelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">I de tilfelle hvor § 4 a og b ikke kommer til anvendelse, skal Sjøfartsdirektoratet ved godkjennelsen av navnet påse at det ikke finnes:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">registrert skip med største lengde 15 m eller mer,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">navneattest nyere enn 5 år som ikke er fremlagt til registrering,</article></article></li></ul><p class="leddfortsettelse">på det valgte navn eller navn som ortografisk eller fonetisk er egnet til å forveksles med dette navn.</p></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Anmeldelse til registrering eller melding om navneendring må skje innen 5 år fra attestens utstedelse for at denne skal anses gyldig.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Navn tildelt skip i norsk skipsregister jfr. lov om Sjøfarten § 11, skal ikke være til hinder for navn tildelt skip i norsk internasjonalt skipsregister.</article></article><article class="legalArticle" data-lovdata-URL="LTI/forskrift/1987-06-26-554/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avvik</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Sjøfartsdirektoratet kan når etiske eller andre særlige grunner tilsier det, avvike fra denne forskrift.</article></article><article class="legalArticle" data-lovdata-URL="LTI/forskrift/1987-06-26-554/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft 1. juli 1987.</article></article></main></body></html>