<!DOCTYPE html><html lang="no"><head><title>Forskrift om inntak til forkurs for ingeniørhøyskolen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:37</dd><dt class="legacyID">Datokode</dt><dd class="legacyID">FOR-1987-01-12-161</dd><dt class="dokid">DokumentID</dt><dd class="dokid">LTI/forskrift/1987-01-12-161</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 5</dd><dt class="dateInForce">I kraft fra</dt><dd class="dateInForce">1987-01-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§7</li></ul></dd><dt class="dateOfPublication">Kunngjort</dt><dd class="dateOfPublication">1987-04-03</dd><dt class="title">Tittel</dt><dd class="title">Forskrift om inntak til forkurs for ingeniørhøyskolen.</dd><dt class="refid">RefID</dt><dd class="refid">forskrift/1987-01-12-161</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inntak til forkurs for ingeniørhøyskolen.<ul class="tocSubUl"><li>§ 1. Virkeområde</li><li>§ 2. Inntaksregler</li><li>§ 3. Poengberegning</li><li>§ 4. Dispensasjon</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1987-01-12-161" id="dokument"><h1>Forskrift om inntak til forkurs for ingeniørhøyskolen.</h1><article class="legalP" data-absoluteaddress="/ledd/1/" id="ledd-1">Fastsatt av Kirke- og undervisningsdepartementet 12. januar 1987 med hjemmel i lov 24. juni 1974 nr. 55 om videregående opplæring § 7.</article><article class="legalArticle" data-lovdata-URL="LTI/forskrift/1987-01-12-161/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder inntak til et årskurs i den videregående skolen som er spesielt tilrettelagt for å dekke inntakskravene til ingeniørhøyskolen for søkere etter § 2 nedenfor.</article></article><article class="legalArticle" data-lovdata-URL="LTI/forskrift/1987-01-12-161/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Inntaksregler</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Søkerne deles inn i grupper slik:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Søkere som har fullført videregående kurs 1 fra andre studieretninger enn studieretningen for allmenne fag.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Søkere som har fullført videregående kurs 2 fra studieretning for allmenne fag.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Søkere som har grunnskole og minst fem års praksis.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Hver gruppe får en andel av elevplassene som svarer til andelen av søkermassen, men slik at ingen gruppe får mer enn 50 % av elevplassene.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Innen hver gruppe fordeles elevplassene etter poengsum slik at søkere med høyest poengsum tas inn først.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Søkere som fyller kravene for inntak direkte i ingeniørhøyskolen kan tas inn dersom det er ledig plass.</article></article><article class="legalArticle" data-lovdata-URL="LTI/forskrift/1987-01-12-161/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Poengberegning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Innenfor hver gruppe legges siste vitnemål til grunn for beregningen av karakterpoeng.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det brukes gjennomsnittskarakteren for samtlige fag på det aktuelle vitnemålet multiplisert med 10. Ved bokstavkarakterer settes: S=5, M=4, G=3, NG=2.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Det gis tilleggspoeng for praksis ut over minstekravet med 0,3 poeng pr. måned i inntil tre år. Militær førstegangstjeneste, siviltjeneste, omsorgsarbeid i hjemmet og skolegang ut over minstekravet teller som praksis måned for måned.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Avlagt fag- eller svenneprøve gir tre tilleggspoeng ut over praksispoengene.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Dersom andelen kvinnelige søkere i en gruppe er mindre enn 50 %, gis de kvinnelige søkerne to tilleggspoeng.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Dersom flere søkere har lik poengsum går det underrepresenterte kjønn foran, og eldre søkere går foran yngre av samme kjønn.</article></article><article class="legalArticle" data-lovdata-URL="LTI/forskrift/1987-01-12-161/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kirke- og undervisningsdepartementet kan etter søknad fra den enkelte fylkeskommune eller kommune dispensere fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/1987-01-12-161/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Forskriften trer i kraft 20. januar 1987.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Forskriften avløser forskrift 30. mars 1983 nr. 831 om inntak til forkurs for ingeniørhøyskolen.</article></article></main></body></html>