<!DOCTYPE html><html lang="no"><head><title>Forskrift om regulering av fangst av vågekval i 1987.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:15</dd><dt class="legacyID">Datokode</dt><dd class="legacyID">FOR-1987-04-03-233</dd><dt class="dokid">DokumentID</dt><dd class="dokid">LTI/forskrift/1987-04-03-233</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 7</dd><dt class="dateInForce">I kraft fra</dt><dd class="dateInForce">1987-04-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§5a</li><li>lov/1983-06-03-40/§24</li></ul></dd><dt class="dateOfPublication">Kunngjort</dt><dd class="dateOfPublication">1987-04-28</dd><dt class="title">Tittel</dt><dd class="title">Forskrift om regulering av fangst av vågekval i 1987.</dd><dt class="refid">RefID</dt><dd class="refid">forskrift/1987-04-03-233</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fangst av vågekval i 1987.<ul class="tocSubUl"><li>§ 1. Tillatelse til å fange kval.</li><li>§ 2. Kvoter og fangsttid.</li><li>§ 3. Vilkårene for tillatelse til kvalfangst.</li><li>§ 4. Kvotene for de enkelte fartøy.</li><li>§ 5. Særbestemmelser for Jan Mayen.</li><li>§ 6. Gjennomføring og kontroll.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-04-03-233" id="dokument"><h1>Forskrift om regulering av fangst av vågekval i 1987.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 3. april 1987, i medhold av lov av 3. juni 1983 nr. 40 om saltvannsfiske m.v. §§ 4, 5, 5a og 24 og lov av 16. juni 1939 nr. 7 om fangst av kval § 2, tredje ledd, fastsatt følgende forskrift.</article><article class="legalArticle" data-lovdata-URL="LTI/forskrift/1987-04-03-233/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tillatelse til å fange kval.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ingen kan drive fangst av kval i 1987 uten tillatelse av Fiskeridirektøren.</article></article><article class="legalArticle" data-lovdata-URL="LTI/forskrift/1987-04-03-233/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvoter og fangsttid.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I 1987 kan det fanges 325 vågekval langs norskekysten i norsk økonomisk sone, i fiskevernsonen ved Svalbard og i internasjonalt farvann nord for 62 °, og 50 vågekval i fiskerisonen ved Jan Mayen. Fiskeridirektøren fastsetter åpningsdato og sluttdato for årets fangst.</article></article><article class="legalArticle" data-lovdata-URL="LTI/forskrift/1987-04-03-233/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkårene for tillatelse til kvalfangst.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tillatelse kan gis til bestemt person eller selskap og bestemt fiskeriregistrert fartøy. Ny tillatelse må innhentes dersom annet fartøy ønskes nyttet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For å få tillatelse må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Vedkommende søker må ha deltatt i småkvalfangsten eller i telling av kval med det omsøkte fartøy i 1985 eller 1986 og må stå oppført på blad B i Fiskermanntallet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Søkeren må være eier eller medeier i fartøyet som skal nyttes.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Søkeren må ikke være medeier i annet fartøy som skal nyttes til kvalfangst.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">d)</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Søkeren må ha hatt en fangst i 1981, 1982, 1983 på minst 3 kval gjennomsnittlig pr. år.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">e)</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">Søkeren må ikke være innehaver av reketråltillatelse for fartøyet.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">f)</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">Søkeren eller den som er ansvarlig for håndtering og bruk av harpun må ha deltatt i kurs i oppbevaring og bruk av spreng-granat.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved avgjørelser om tillatelse skal gis, kan det legges vekt på fartøyets og mannskapets avhengighet av å drive kvalfangst og de faglige og tekniske forutsetninger for slik fangst.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Tillatelse kan nektes når fartøyets eier eller fører har overtrådt forskriftene for fangst av kval i tidligere sesonger. Tillatelse gitt for fangstsesongen 1987 kan trekkes tilbake etter nærmere forskrift som Fiskeridirektøren fastsetter, jfr. § 6 i denne forskrift.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Fiskeridirektøren kan i særlige tilfeller gi tillatelse til å nytte leiet fartøy, men kun for en sesong.</article></article><article class="legalArticle" data-lovdata-URL="LTI/forskrift/1987-04-03-233/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvotene for de enkelte fartøy.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren fastsetter kvoten for det enkelte fartøy.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Kvoten for det enkelte fartøy beregnes ved at totalkvoten for 1987 fordeles på de enkelte deltagere i forhold til deres største leverte kvantum kjøtt til konsum gjennom salgslagene i 2 av årene 1981, 1982 og 1983.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Minste kvote fastsettes til 5 dyr.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Fiskeridirektøren kan gjøre unntak fra annet ledd.</article></article><article class="legalArticle" data-lovdata-URL="LTI/forskrift/1987-04-03-233/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særbestemmelser for Jan Mayen.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Dersom det i i fiskerisonen ved Jan Mayen blir påmeldt flere fartøy enn kvotegrunnlaget gir rom for, kan Fiskeridirektøren avgjøre deltakelsen ved loddtrekning.</article></article><article class="legalArticle" data-lovdata-URL="LTI/forskrift/1987-04-03-233/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gjennomføring og kontroll.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Konsesjonshaver eller skipper skal kontinuerlig gi vedkommende salgslag meldinger om fangsten og fortløpende føre fangstdagbok og fylle ut skjema om harpunering om avliving av kval.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fartøy som deltar i kvalfangsten skal ha inspektør om bord dersom Fiskeridirektøren krever det.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Bruk av blåser under fangsten er forbudt.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Fiskeridirektøren kan gi nærmere forskrifter om fangstutstyr, gjennomføring av fangsten eller kontroll.</article></article><article class="legalArticle" data-lovdata-URL="LTI/forskrift/1987-04-03-233/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forsettlig eller uaktsom overtredelse av denne forskrift eller bestemmelse gitt i medhold av denne forskrift straffes i henhold til § 53 i lov om saltvannsfiske m.v. av 3. juni 1983 nr. 40.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/1987-04-03-233/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft straks og gjelder til og med 31. desember 1987.</article></article></main></body></html>