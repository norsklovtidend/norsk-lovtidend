<!DOCTYPE html><html lang="no"><head><title>Forskrift om endring i forskrift om fagprøver (svenneprøver) i fag under lov om fagopplæring i arbeidslivet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1987-05-25-574</dd><dt class="dokid">DokumentID</dt><dd class="dokid">LTI/forskrift/1987-05-25-574</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 16</dd><dt class="dateInForce">I kraft fra</dt><dd class="dateInForce">1987-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-10-01-9054</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-05-23-13</li></ul></dd><dt class="dateOfPublication">Kunngjort</dt><dd class="dateOfPublication">1987-07-24</dd><dt class="title">Tittel</dt><dd class="title">Forskrift om endring i forskrift om fagprøver (svenneprøver) i fag under lov om fagopplæring i arbeidslivet.</dd><dt class="refid">RefID</dt><dd class="refid">forskrift/1987-05-25-574</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fagprøver (svenneprøver) i fag under lov om fagopplæring i arbeidslivet.</li></ul></dd></dl></header><main class="documentBody" data-lovdata-URL="LTI/forskrift/1987-05-25-574" id="dokument"><h1>Forskrift om endring i forskrift om fagprøver (svenneprøver) i fag under lov om fagopplæring i arbeidslivet.</h1><article class="legalP" data-absoluteaddress="/ledd/1/" id="ledd-1">Kirke- og undervisningsdepartementet har 25. mai 1987 med hjemmel i lov av 23. mai 1980 nr. 13 om fagopplæring i arbeidslivet fastsatt følgende endringer i forskrift av 1. oktober 1981 om fagprøver (svenneprøver) i fag under lov om fagopplæring i arbeidslivet.</article><article class="legalP" data-absoluteaddress="/ledd/2/" id="ledd-2">1. Den generelle forskriften om fag- og svenneprøve gjelder for prøveavleggelse i alle fag. Bestemmelser i de enkelte opplæringsplaner om avleggelse av prøve er bare gyldig i den utstrekning de ikke er i strid med denne forskrift.</article><article class="legalP" data-absoluteaddress="/ledd/3/" id="ledd-3">2. Fag- eller svenneprøve kan bestå av 2 eller 3 deler: en teoretisk del og en praktisk del, samt en prøve i fagtegning i fag der dette er fastsatt. Den teoretiske delen kan avlegges på forhånd som eksamen ved godkjent skole eller kurs. Dersom den teoretiske delen ikke er avlagt på forhånd, inngår den som en del av fag- eller svenneprøven.</article><article class="legalP" data-absoluteaddress="/ledd/4/" id="ledd-4">3. Eksamen fra godkjent skole eller kurs kan ikke foreldes så lenge denne er i samsvar med gjeldende opplæringsplan.</article><article class="legalP" data-absoluteaddress="/ledd/5/" id="ledd-5">4. Kandidat som fremstiller seg til fullstendig prøve og som består teoretisk, men ikke praktisk prøve, kan fremstille seg til ny praktisk prøve innenfor en tidsramme etter 6 måneder, men før 2 år.</article><article class="legalP" data-absoluteaddress="/ledd/6/" id="ledd-6">5. Ved fornyet prøve etter § 20 i lov om fagopplæring i arbeidslivet kan yrkesopplæringsnemnda for øvrig bestemme at kandidaten bare skal avlegge prøve i teoretisk del i fag/emner som han/hun ikke har bestått tidligere ved prøveavleggelse eller i skole/kurs. Tvilstilfelle kan legges frem for opplæringsrådet i faget.</article><article class="legalP" data-absoluteaddress="/ledd/7/" id="ledd-7">Ordninger med delprøver innenfor den praktiske delen fastsettes av opplæringsrådet, generelt eller etter søknad i det enkelte tilfelle.</article><article class="legalP" data-absoluteaddress="/ledd/8/" id="ledd-8">Endringene trer i kraft med virkning fra 1. juni 1987.</article></main></body></html>