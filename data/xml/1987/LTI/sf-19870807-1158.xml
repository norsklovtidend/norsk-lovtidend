<!DOCTYPE html><html lang="no"><head><title>Forskrift om krav til godkjenning for importører av plantevernmidler m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1987-08-07-1158</dd><dt class="dokid">DokumentID</dt><dd class="dokid">LTI/forskrift/1987-08-07-1158</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 14</dd><dt class="dateInForce">I kraft fra</dt><dd class="dateInForce">1989-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-04-05-9/§7</li></ul></dd><dt class="dateOfPublication">Kunngjort</dt><dd class="dateOfPublication">1989-08-01</dd><dt class="title">Tittel</dt><dd class="title">Forskrift om krav til godkjenning for importører av plantevernmidler m.v.</dd><dt class="refid">RefID</dt><dd class="refid">forskrift/1987-08-07-1158</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til godkjenning for importører av plantevernmidler m.v.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-08-07-1158" id="dokument"><h1>Forskrift om krav til godkjenning for importører av plantevernmidler m.v.</h1><article class="legalP" data-absoluteaddress="/ledd/1/" id="ledd-1">Fastsatt ved Landbruksdepartementet 7. august 1987 i medhold av lov om plantevernmidler av 5. april 1963 nr. 9, § 7, og forskrift om plantevernmidler m.v. av 5. oktober 1984 nr. 1748, §§ 8 og 21.</article><article class="legalArticle" data-lovdata-URL="LTI/forskrift/1987-08-07-1158/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder foretak som vil importere plantevernmidler eller preparater til annet bruk som kommer inn under lov om plantevernmiddel m.v. Godkjenning kreves for import av preparater i alle fareklasser.</article></article><article class="legalArticle" data-lovdata-URL="LTI/forskrift/1987-08-07-1158/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Foretak som ønsker å bli godkjent importør må være registrert i Foretaksregisteret.<sup class="footnotereference" data-footnotereferencevalue="1">1</sup>)</article><footer class="footnotes"><article class="footnote" data-name="1)" data-unique-footnote-counter="1"><span class="footnoteLabel">1)</span> Handelsregisteret inntil 1. januar 1988.</article></footer></article><article class="legalArticle" data-lovdata-URL="LTI/forskrift/1987-08-07-1158/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Foretaket må ha minst en ansvarshavende for plantevernmidler m.v. som kan ivareta alle sider ved importørens plikter i forbindelse med godkjenning, import, omsetning og informasjon.</article></article><article class="legalArticle" data-lovdata-URL="LTI/forskrift/1987-08-07-1158/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ansvarshavende hos importører må ha nødvendig faglig kompetanse. Kompetansen skal bygge på utdanning innen områdene landbruk, naturvitenskap, medisin eller veterinærmedisin fra universitetet eller høgskole og minimum til et nivå tilsvarende cand. mag. grad. Alternativt kan utdanning fra andre utdanningsinstitusjoner kombinert med minimum 5 års relevant praksis vurderes. Med relevant praksis menes her arbeid i tilknytning til plantevern i offentlig eller privat virksomhet.</article></article><article class="legalArticle" data-lovdata-URL="LTI/forskrift/1987-08-07-1158/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For å kunne søke om biologisk prøving og/eller godkjenning av et preparat må et foretak være godkjent som importør.</article></article><article class="legalArticle" data-lovdata-URL="LTI/forskrift/1987-08-07-1158/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">En godkjent importør har ansvaret for å skaffe til veie nødvendig dokumentasjon for et preparat og å betale de fastsatte avgifter i forbindelse med biologisk prøving, godkjenning, fornyet vurdering og omsetning. Importøren plikter å sende inn årlige oppgaver over omsetningen av plantevernmidler.</article></article><article class="legalArticle" data-lovdata-URL="LTI/forskrift/1987-08-07-1158/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Annonser og skriftlig reklamemateriell til bruk i Norge skal utformes eller godkjennes av importøren.</article></article><article class="legalArticle" data-lovdata-URL="LTI/forskrift/1987-08-07-1158/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Importør skal disponere lager godkjent av STIL. Importører har plikt til å ta i retur fra detaljforhandler eller grossist, preparater i uåpnet emballasje som er lagret 2 år etter utløpet av godkjenningsperioden. Kostnadene forbundet med retur til importør påhviler forhandler eller grossist.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Når godkjenningen for et preparat tilbakekalles av Landbruksdepartementets giftnemnd med øyeblikkelig virkning, skal uåpnet emballasje returneres til importøren kostnadsfritt for grossist eller forhandler. Kostnadene dekkes da av importøren.</article></article><article class="legalArticle" data-lovdata-URL="LTI/forskrift/1987-08-07-1158/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Søknad om godkjenning som importør skal sendes Statens tilsynsinstitusjoner i landbruket (STIL). Det må framgå av søknaden hvem som er ansvarshavende etter § 3 og om vedkommende har tilfredsstillende faglig kompetanse. Disposisjonsrett over godkjent lager og registrering i Foretaksregisteret må dokumenteres. Godkjenningen som importør kan tilbakekalles.</article></article><article class="legalArticle" data-lovdata-URL="LTI/forskrift/1987-08-07-1158/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak etter denne forskrift kan påklages til Landbruksdepartementet i medhold av kap. IV i forvaltningsloven av 10. februar 1967. Klagefristen er 3 uker fra det tidspunktet underretning om vedtak er kommet fram.</article></article></main></body></html>