<!DOCTYPE html><html lang="no"><head><title>Forskrift om bygging av passasjer-, lasteskip og lektere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-1987-06-15-504</dd><dt class="dokid">DokumentID</dt><dd class="dokid">LTI/forskrift/1987-06-15-504</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 14</dd><dt class="dateInForce">I kraft fra</dt><dd class="dateInForce">1987-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7</li><li>lov/1903-06-09-7/§1</li><li>lov/1903-06-09-7/§35</li><li>lov/1903-06-09-7/§41</li><li>lov/1903-06-09-7/§41</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li><li>lov/1903-06-09-7</li></ul></dd><dt class="dateOfPublication">Kunngjort</dt><dd class="dateOfPublication">1987-07-03</dd><dt class="title">Tittel</dt><dd class="title">Forskrift om bygging av passasjer-, lasteskip og lektere.</dd><dt class="refid">RefID</dt><dd class="refid">forskrift/1987-06-15-504</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bygging av passasjer-, lasteskip og lektere.</li></ul></dd></dl></header><main class="documentBody" data-lovdata-URL="LTI/forskrift/1987-06-15-504" id="dokument"><h1>Forskrift om bygging av passasjer-, lasteskip og lektere.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 15. juni 1987 fastsatt ovennevnte forskrift.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 9. juni 1903 nr. 7 om Statskontrol med Skibes Sjødygtighed m.v. §§ 1, 35, 41, 41a, 42, 55, 80, 94, 96, 97 og 100, jfr. kgl.res. av 12. oktober 1962, kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å utferdige forskrifter i medhold av Sjødyktighetsloven.</article><article class="legalP" data-absoluteaddress="/ledd/3/" id="ledd-3">Forskriften kommer til anvendelse ved bygging av nye passasjer- og lasteskip over 15 meter største lengde samt nye lektere på 50 tonn og derover. For eksisterende passasjer- og lasteskip samt lektere vil forskriften komme til anvendelse i begrenset omfang slik det framgår av forskriftens § 2 nr. 2.</article><article class="legalP" data-absoluteaddress="/ledd/4/" id="ledd-4">Regler for bygging av nye passasjerskip opp til 15 meter største lengde vil bli fastsatt i egen forskrift.</article><article class="legalP" data-absoluteaddress="/ledd/5/" id="ledd-5">Forskriftens kapittel II, V og VI inneholder bestemmelser som vil være aktuelle for konvensjonsskip. Dette kommer til uttrykk ved at det vises til aktuelle konvensjoner som får betydning ved byggingen, samt at det for alle skip vises til Det norske Veritas' regler hva angår styrke.</article><article class="legalP" data-absoluteaddress="/ledd/6/" id="ledd-6">Kapittel III og IV inneholder bestemmelser for skip som ikke er konvensjonsskip, unntatt forsyningsskip og hjelpefartøyer, det vil si skip som i hovedsak opererer i nasjonal fart. Innenfor de respektive områder som er beskrevet i disse kapitler er hovedlinjen at de generelle krav og krav for konvensjonsskip, reduseres/forenkles avhengig av skipets fartsområde og i noen grad ut fra skipets størrelse.</article><article class="legalP" data-absoluteaddress="/ledd/7/" id="ledd-7">Generelt er det i forskriften i størst mulig utstrekning inntatt formuleringer som gir rom for at likeverdige løsninger kan aksepteres når dette ikke strider mot noen konvensjonsbestemmelser.</article><article class="legalP" data-absoluteaddress="/ledd/8/" id="ledd-8">Overtredelse av forskriften kan straffes med bøter i henhold til Almindelig borgerlig Straffelov av 22. mai 1902 nr. 10 § 339 nr. 2, hvis ikke strengere straff kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/9/" id="ledd-9">Forskriften trer i kraft 1. juli 1987.</article><article class="legalP" data-absoluteaddress="/ledd/10/" id="ledd-10">Fra samme tid oppheves følgende forskrifter:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/10/punkt/1/" id="ledd-10-punkt-1"><span class="data-originalId">-</span><article class="legalP" data-absoluteaddress="/ledd/10/punkt/1/ledd/1/" id="ledd-10-punkt-1-ledd-1">Forskrift av 26. november 1979 nr. 5 om bygging av skip.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/2/" id="ledd-10-punkt-2"><span class="data-originalId">-</span><article class="legalP" data-absoluteaddress="/ledd/10/punkt/2/ledd/1/" id="ledd-10-punkt-2-ledd-1">Forskrift av 26. januar 1979 nr. 2 om bygging og drift av lektere.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/3/" id="ledd-10-punkt-3"><span class="data-originalId">-</span><article class="legalP" data-absoluteaddress="/ledd/10/punkt/3/ledd/1/" id="ledd-10-punkt-3-ledd-1">Forskrift av 18. juni 1968 nr. 1 om lastelinjer på lasteskip i innenriks fart.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/4/" id="ledd-10-punkt-4"><span class="data-originalId">-</span><article class="legalP" data-absoluteaddress="/ledd/10/punkt/4/ledd/1/" id="ledd-10-punkt-4-ledd-1">Forskrift av 19. juni 1968 nr. 1 om lastelinjer på passasjerskip i innenriks fart.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/5/" id="ledd-10-punkt-5"><span class="data-originalId">-</span><article class="legalP" data-absoluteaddress="/ledd/10/punkt/5/ledd/1/" id="ledd-10-punkt-5-ledd-1">Forskrift av 20. november 1973 nr. 3 om helikoptertransport til og fra lasteskip.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/6/" id="ledd-10-punkt-6"><span class="data-originalId">-</span><article class="legalP" data-absoluteaddress="/ledd/10/punkt/6/ledd/1/" id="ledd-10-punkt-6-ledd-1">Forskrift av 30. november 1967 nr. 1 om skott på fartøy som fører fisk løs.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/7/" id="ledd-10-punkt-7"><span class="data-originalId">-</span><article class="legalP" data-absoluteaddress="/ledd/10/punkt/7/ledd/1/" id="ledd-10-punkt-7-ledd-1">Forskrift av 22. mars 1967 nr. 2 om bygging, installasjon, drift og kontroll av person- og vareheiser om bord i norske skip, borefartøyer og andre flyttbare innretninger i sjøen.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/8/" id="ledd-10-punkt-8"><span class="data-originalId">-</span><article class="legalP" data-absoluteaddress="/ledd/10/punkt/8/ledd/1/" id="ledd-10-punkt-8-ledd-1">Midlertidig forskrift av 18. juni 1965 nr. 3 om luftputefartøyer.</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/9/" id="ledd-10-punkt-9"><span class="data-originalId">-</span><article class="legalP" data-absoluteaddress="/ledd/10/punkt/9/ledd/1/" id="ledd-10-punkt-9-ledd-1">Midlertidig forskrift av 20. juli 1973 for flyttbare dekk.</article></article></li></ul></article><article class="legalP" data-absoluteaddress="/ledd/11/" id="ledd-11">Forskriften vil bli inntatt i Skipskontrollens Regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, postboks 8123 Dep, 0032 Oslo 1.</article></main></body></html>