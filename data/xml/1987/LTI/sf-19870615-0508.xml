<!DOCTYPE html><html lang="no"><head><title>Forskrift om endring i forskrift om juridisk embetseksamen og dr. legis graden ved Universitetet i Tromsø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:56</dd><dt class="legacyID">Datokode</dt><dd class="legacyID">FOR-1987-06-15-508</dd><dt class="dokid">DokumentID</dt><dd class="dokid">LTI/forskrift/1987-06-15-508</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 14</dd><dt class="dateInForce">I kraft fra</dt><dd class="dateInForce">1987-06-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-09-08-3005</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58/§3</li><li>lov/1970-06-19-58/§5</li><li>lov/1970-06-19-58/§8</li><li>forskrift/1985-03-29-695</li></ul></dd><dt class="dateOfPublication">Kunngjort</dt><dd class="dateOfPublication">1987-07-03</dd><dt class="title">Tittel</dt><dd class="title">Forskrift om endring i forskrift om juridisk embetseksamen og dr. legis graden ved Universitetet i Tromsø.</dd><dt class="refid">RefID</dt><dd class="refid">forskrift/1987-06-15-508</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om juridisk embetseksamen og dr. legis graden ved Universitetet i Tromsø.<ul class="tocSubUl"><li>I.<ul class="tocSubUl"><li>§ 1. Inndeling av embetseksamen, kandidattittel m.m.</li><li>§ 2. Første avdeling (grunnfag)</li><li>§ 3. Annen avdeling</li><li>§ 4. Tredje avdeling</li><li>§ 5. Fjerde avdeling</li><li>§ 6. Dr. legis-graden</li><li>§ 7. Fritak m.m. for eksamen eller prøve</li><li>§ 8. Fornyet eksamen/utsatt prøve</li><li>§ 9. Karakterfastsettelsen ved embetseksamen</li><li>§ 10. Eksamensvitnemål</li><li>§ 11. Forskrifter</li><li>§ 12. Overgangsbestemmelser</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-06-15-508" id="dokument"><h1>Forskrift om endring i forskrift om juridisk embetseksamen og dr. legis graden ved Universitetet i Tromsø.</h1><article class="legalP" data-absoluteaddress="/ledd/1/" id="ledd-1">Kultur- og vitenskapsdepartementet har 15. juni 1987 med hjemmel i lov av 19. juni 1970 nr. 58 om eksamener og grader ved universiteter og høgskoler §§ 3, 5 og 8, jf. kgl.res. av 17. juli 1970 og 29. mars 1985 nr. 695, endret forskrift av 8. september 1986 nr. 3005 med endring av 19. februar 1987 nr. 175 om juridisk embetseksamen og dr. legis-graden ved Universitet i Tromsø. Forskriften av 8. september 1986 er ikke kunngjort i Norsk Lovtidend tidligere, og den gjengis derfor nå i sin helhet etter endringene:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-06-15-508/KAPITTEL_1" data-partID="k1"><h2 data-text-align="center">I.</h2><article class="legalArticle" data-lovdata-URL="LTI/forskrift/1987-06-15-508/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Inndeling av embetseksamen, kandidattittel m.m.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Juridisk embetseksamen består av fire avdelinger og gir rett til tittelen candidata/candidatus juris.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Eksamen ved hver avdeling holdes to ganger om året.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Eksamensspråket er norsk. Det er likevel adgang til å besvare oppgaven på dansk eller svensk, eller med instituttets samtykke på et annet språk.</article></article><article class="legalArticle" data-lovdata-URL="LTI/forskrift/1987-06-15-508/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Første avdeling (grunnfag)</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Ved første avdelings eksamen (grunnfagseksamen) gis det to skriftlige oppgaver innenfor en fagkrets som etter nærmere bestemmelse av styret omfatter deler av den private og offentlige rett, metodelære og rettssosiologi. Oppgavene skal som regel bestå av flere teoretiske og praktiske spørsmål.</article></article><article class="legalArticle" data-lovdata-URL="LTI/forskrift/1987-06-15-508/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Annen avdeling</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Ved annen avdelings eksamen gis det tre skriftlige oppgaver, hvorav minst en skal være en praktisk prøve.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Fagkretsen til den skriftlige eksamen består av emner fra samlivs- og husmorrett, barnerett, arve- og pensjonsrett, sosialrett, erstatningsrett, rettsfilosofi og rettssoge etter nærmere bestemmelser fastsatt av styret.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">For å kunne melde seg til annen avdelings eksamen må studenten ha bestått eksamen til første avdeling og examen philosophicum.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. Forskrift for examen philosophicum ved Universitetet i Tromsø av 19. februar 1987 nr. 130.</article></footer></article><article class="legalArticle" data-lovdata-URL="LTI/forskrift/1987-06-15-508/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tredje avdeling</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ved tredje avdelings eksamen gis det fire skriftlige oppgaver, hvorav minst en skal være en praktisk oppgave. I tillegg holdes en muntlig prøve.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Fagkretsen til tredje avdeling består av emner fra formueretten, skatteretten og engelsk rett etter nærmere bestemmelser fastsatt av styret.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">For å kunne melde seg til tredje avdelings eksamen må studenten ha bestått annen avdeling, en prøve i bokføring samt gjennomført praksisperioden og levert godkjent praksisrapport.</article></article><article class="legalArticle" data-lovdata-URL="LTI/forskrift/1987-06-15-508/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fjerde avdeling</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Ved fjerde avdelings eksamen gis det fem skriftlige oppgaver.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Fagkretsen til fjerde avdeling består av emner fra sosialøkonomi, ressursforvaltning og fiskerett, folkerett og havrett, menneskerettigheter og samerett, rettskildelæren, rettergang og strafferett etter nærmere bestemmelser fastsatt av styret.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">For å kunne melde seg til fjerde avdelings eksamen må studenten ha bestått tredje avdeling og ha levert særavhandling. Særavhandlingen skal gjelde et emne av juridisk eller delvis juridisk karakter. Den kan leveres som gruppearbeid.</article><article class="legalP" data-absoluteaddress="/kapittel/1/paragraf/5/ledd/4/" id="kapittel-1-paragraf-5-ledd-4">Etter regler gitt av instituttet kan det bestemmes at det i tilknytning til avhandlingen skal holdes en særskilt muntlig prøve. Karakteren for avhandlingen teller med i hovedkarakteren på lik linje med en skriftlig prøve.</article></article><article class="legalArticle" data-lovdata-URL="LTI/forskrift/1987-06-15-508/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Dr. legis-graden</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Graden doctor legis bygger på avlagt juridisk embetseksamen eller tilsvarende utdanning, og blir tildelt på grunnlag av:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/6/ledd/1/punkt/1/" id="kapittel-1-paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/6/ledd/1/punkt/1/ledd/1/" id="kapittel-1-paragraf-6-ledd-1-punkt-1-ledd-1">en faglig, metodisk og teoretisk skolering</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/6/ledd/1/punkt/2/" id="kapittel-1-paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/6/ledd/1/punkt/2/ledd/1/" id="kapittel-1-paragraf-6-ledd-1-punkt-2-ledd-1">en godkjent vitenskapelig avhandling om et juridisk eller delvis juridisk emne og et tilfredsstillende forsvar av avhandlingen i en offentlig disputas. I forbindelse med disputasen skal det holdes en prøveforelesning over oppgitt emne.</article></article></li></ul></article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Kravene til dr. legis-graden fastsettes slik at den normalt skal kunne oppnås på grunnlag av 2 1/2 års fullt arbeid. Bestemmelser om avhandling og skolering fastsettes av styret etter forslag fra instituttet. Nærmere regler om opptak og utforming av studieopplegget fastsettes av styret etter forslag fra instituttet.</article></article><article class="legalArticle" data-lovdata-URL="LTI/forskrift/1987-06-15-508/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fritak m.m. for eksamen eller prøve</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Universitetsstyret kan etter innstilling fra instituttet frita en student for eksamen eller prøve:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/7/ledd/1/punkt/1/" id="kapittel-1-paragraf-7-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/7/ledd/1/punkt/1/ledd/1/" id="kapittel-1-paragraf-7-ledd-1-punkt-1-ledd-1">når tilsvarende krav er oppfylt ved en annen institusjon</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/7/ledd/1/punkt/2/" id="kapittel-1-paragraf-7-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/7/ledd/1/punkt/2/ledd/1/" id="kapittel-1-paragraf-7-ledd-1-punkt-2-ledd-1">på grunnlag av eksamen eller prøve i et velegnet fag utenfor fagkretsen, avlagt ved universitet eller en annen institusjon.</article></article></li></ul></article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Universitetsstyrets avgjørelse kan påklages til departementet.</article><article class="legalP" data-absoluteaddress="/kapittel/1/paragraf/7/ledd/3/" id="kapittel-1-paragraf-7-ledd-3">Når det har vært gitt fritak for eksamen eller prøve, fastsettes karakteren for avdelingens eksamen bare på grunnlag av de øvrige prøvene. Det skal opplyses på vitnemålet at kandidaten ikke har besvart oppgaven i vedkommende emne og hvilken eksamen eller prøve som har begrunnet fritaket.</article><article class="legalP" data-absoluteaddress="/kapittel/1/paragraf/7/ledd/4/" id="kapittel-1-paragraf-7-ledd-4">Instituttet kan fastsette at eksamen, deleksamen eller prøve ved annen institusjon skal inngå som del av juridisk embetseksamen og innregnes i karakteren.</article></article><article class="legalArticle" data-lovdata-URL="LTI/forskrift/1987-06-15-508/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fornyet eksamen/utsatt prøve</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Det er adgang til å fremstille seg på nytt til en eller flere avdelingseksamener, også etter fullført embetseksamen.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Det kan kreves vitnemål på grunnlag av de beste resultatene.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">For utsatt prøve gjelder reglene i «Reglement for eksamener ved Universitetet i Tromsø» § 5.</article></article><article class="legalArticle" data-lovdata-URL="LTI/forskrift/1987-06-15-508/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Karakterfastsettelsen ved embetseksamen</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Ved bestått eksamen er karakteren Laudabilis og Haud illaudabilis. Disse deles i følgende grader og tallverdier:<table><tbody><tr><td data-text-align="left" data-vertical-align="top">Laudabilis</td><td data-text-align="left" data-vertical-align="top">til og med 2.15</td></tr><tr><td data-text-align="left" data-vertical-align="top">Står til Laudabilis</td><td data-text-align="left" data-vertical-align="top">til og med 2.35</td></tr><tr><td data-text-align="left" data-vertical-align="top">Kan få Laudabilis</td><td data-text-align="left" data-vertical-align="top">til og med 2.55</td></tr><tr><td data-text-align="left" data-vertical-align="top">Kan vel få Laudabilis</td><td data-text-align="left" data-vertical-align="top">til og med 2.75</td></tr><tr><td data-text-align="left" data-vertical-align="top">Haud illaudabilis</td><td data-text-align="left" data-vertical-align="top">til og med 2.95</td></tr><tr><td data-text-align="left" data-vertical-align="top">Står til Haud illaudabilis</td><td data-text-align="left" data-vertical-align="top">til og med 3.15</td></tr></tbody></table></article><article class="legalP" data-absoluteaddress="/kapittel/1/paragraf/9/ledd/2/" id="kapittel-1-paragraf-9-ledd-2">Studenter som får dårligere enn Står til Haud illaudabilis, har ikke bestått. For dem settes det ingen tallverdi.</article><article class="legalP" data-absoluteaddress="/kapittel/1/paragraf/9/ledd/3/" id="kapittel-1-paragraf-9-ledd-3">Det gis en karakter for hver av de fire avdelingene, og hovedkarakter for fullført juridisk embetseksamen.</article><article class="legalP" data-absoluteaddress="/kapittel/1/paragraf/9/ledd/4/" id="kapittel-1-paragraf-9-ledd-4">Ved tredje og fjerde avdeling gis det etter den skriftlige prøven en foreløpig karakter med 5/100 nøyaktighet. Karakteren meddeles studenten. Studenter som ved den skriftlige prøven får dårligere enn 3.15, har ikke bestått og kan ikke fremstille seg til den muntlige prøven. Etter den muntlige prøven fastsettes den endelige karakteren med 5/100 nøyaktighet.</article><article class="legalP" data-absoluteaddress="/kapittel/1/paragraf/9/ledd/5/" id="kapittel-1-paragraf-9-ledd-5">For muntlig prøve i tilknytning til avhandlingen gjelder reglene i tredje ledd så langt de passer.</article><article class="legalP" data-absoluteaddress="/kapittel/1/paragraf/9/ledd/6/" id="kapittel-1-paragraf-9-ledd-6">Hovedkarakteren regnes ut med to desimaler, slik at første avdeling teller 1/10, annen avdeling 2/10, tredje avdeling 3/10 og fjerde avdeling 4/10.</article><article class="legalP" data-absoluteaddress="/kapittel/1/paragraf/9/ledd/7/" id="kapittel-1-paragraf-9-ledd-7">Når en kandidat får 2,00 eller bedre i hovedkarakter, blir det innberettet til Kongen.</article></article><article class="legalArticle" data-lovdata-URL="LTI/forskrift/1987-06-15-508/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Eksamensvitnemål</span></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Det kan kreves eget vitnemål for hver avdelings eksamen og for karakteren på avhandlingen.</article><article class="legalP" data-absoluteaddress="/kapittel/1/paragraf/10/ledd/2/" id="kapittel-1-paragraf-10-ledd-2">På vitnemålet for juridisk embetseksamen føres opp hovedkarakteren og karakteren for hver av de fire avdelingene. Dessuten føres opp tittel og karakter på avhandlingen, eventuelt med opplysning om at den er et gruppearbeid.</article><article class="legalP" data-absoluteaddress="/kapittel/1/paragraf/10/ledd/3/" id="kapittel-1-paragraf-10-ledd-3">På vitnemålet for dr. legis-graden skal tittelen på avhandlingen føres opp sammen med opplysninger om sammensetningen av det individuelle doktorgradsstudiet.</article></article><article class="legalArticle" data-lovdata-URL="LTI/forskrift/1987-06-15-508/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forskrifter</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Nærmere bestemmelser om eksamen og sensur og om doktorgradsprøven gis av instituttet.</article><article class="legalP" data-absoluteaddress="/kapittel/1/paragraf/11/ledd/2/" id="kapittel-1-paragraf-11-ledd-2">De forskrifter styret eller instituttet gir med hjemmel i dette reglementet inntas i studieplanen, og kan ikke fravikes med mindre forskriften gir hjemmel til det.</article></article><article class="legalArticle" data-lovdata-URL="LTI/forskrift/1987-06-15-508/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Overgangsbestemmelser</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">I stedet for fagkretsen etter § 3, 2. ledd kan fagkretsen til annen avdeling fram til og med eksamen høsten 1989 bestå av emner fra rettshistorien, arve- og familieretten med skifterett, erstatningsretten og den materielle trygderetten, etter nærmere bestemmelser fastsatt av styret.</article><article class="legalP" data-absoluteaddress="/kapittel/1/paragraf/12/ledd/2/" id="kapittel-1-paragraf-12-ledd-2">I stedet for fagkretsen etter § 4, 2. ledd, kan fagkretsen til tredje avdeling fram til og med eksamen våren 1991 bestå av emner fra formueretten og sosialøkonomi etter nærmere bestemmelser fastsatt av styret.</article><article class="legalP" data-absoluteaddress="/kapittel/1/paragraf/12/ledd/3/" id="kapittel-1-paragraf-12-ledd-3">I stedet for fagkretsen etter § 5, 2. ledd kan fagkretsen til fjerde avdeling fram til og med eksamen våren 1993 bestå av emner fra rettskildelæren, stats- og forvaltningsretten, folkeretten, skatteretten, sosial- og helseretten, strafferetten og prosessretten etter nærmere bestemmelser fastsatt av styret.</article><article class="legalP" data-absoluteaddress="/kapittel/1/paragraf/12/ledd/4/" id="kapittel-1-paragraf-12-ledd-4">Innenfor de tidsrammer som er fastsatt, avgjør Institutt for rettsvitenskap når det skal avholdes eksamen etter fagkretsen bestemt i denne paragrafens 3 første ledd.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-06-15-508/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene i § 3, 2. ledd og ny § 12 fastsatt 15. juni 1987 tar til å gjelde straks.</article></section></main></body></html>