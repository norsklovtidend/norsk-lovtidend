<!DOCTYPE html><html lang="no"><head><title>Forskrift om endring av forskrift om utskriving, betaling og avregning av terminskatt m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:55</dd><dt class="legacyID">Datokode</dt><dd class="legacyID">FOR-1987-09-11-747</dd><dt class="dokid">DokumentID</dt><dd class="dokid">LTI/forskrift/1987-09-11-747</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 19</dd><dt class="dateInForce">I kraft fra</dt><dd class="dateInForce">1987-09-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-35/§7</li></ul></dd><dt class="dateOfPublication">Kunngjort</dt><dd class="dateOfPublication">1987-10-02</dd><dt class="title">Tittel</dt><dd class="title">Forskrift om endring av forskrift om utskriving, betaling og avregning av terminskatt m.v.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 11. september 1987, med hjemmel i lov av 13. juni 1975 nr. 35 om skattlegging av undersjøiske petroleumsforekomster m.v. § 7 nr. 5 og 6 og § 8. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1987-09-11-747</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om utskriving, betaling og avregning av terminskatt m.v.<ul class="tocSubUl"><li>I<ul class="tocSubUl"><li>§ 9. Morarenter.</li><li>§ 10. Beregning av rentesrente.</li><li>§ 11. Satser for renter av terminskatt m.v.</li><li>§ 12. Inndriving av terminskatt.</li><li>§ 13. Forskjellige bestemmelser.</li></ul></li><li>II Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-09-11-747" id="dokument"><h1>Forskrift om endring av forskrift om utskriving, betaling og avregning av terminskatt m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-09-11-747/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Følgende bestemmelser i forskriften skal heretter lyde slik:</article><article class="legalArticle" data-lovdata-URL="LTI/forskrift/1987-09-11-747/§9" data-name="§9" data-partID="§9" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Morarenter.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Ved for sen innbetaling eller tilbakebetaling av terminskatt, utlignet skatt etter petroleumsskatteloven, renter og rentetillegg skal det svares morarenter etter den sats som er fastsatt av Kongen med hjemmel i lov av 17. desember 1976 nr. 100 om renter ved forsinket betaling m.m. § 3.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Finansdepartementet kan bestemme at morarenter i særskilte tilfelle ettergis.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Skattebetalingsloven § 31 nr. 3 gjelder tilsvarende for tilbakebetaling av skatt etter petroleumsskatteloven.</article></article><article class="legalArticle" data-lovdata-URL="LTI/forskrift/1987-09-11-747/§10" data-name="§10" data-partID="§10" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Beregning av rentesrente.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Renter som er påløpt etter §§ 5, 6, 7 og 9 i et kalenderår eller del av samme tillegges hovedstolen som grunnlag for videre beregning av renter i det etterfølgende kalenderår. Slikt tillegg til hovedstolen for påløpte renter skjer ved utgangen av hvert kalenderår pr. 31. desember i det samme år.</article></article><article class="legalArticle" data-lovdata-URL="LTI/forskrift/1987-09-11-747/§11" data-name="§11" data-partID="§11" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Satser for renter av terminskatt m.v.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/3/punkt/1/" id="kapittel-1-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/3/punkt/1/ledd/1/" id="kapittel-1-paragraf-3-punkt-1-ledd-1">Rentetillegget eller rentegodtgjørelsen etter forskriftenes § 3 om renter av terminskatt skal være 6,5 %.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/3/punkt/2/" id="kapittel-1-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/3/punkt/2/ledd/1/" id="kapittel-1-paragraf-3-punkt-2-ledd-1">Rentesatser for resterende skatt, og for meget innbetalt skatt m.v., jfr. §§ 5, 6 og 7 skal være 13 % p.a.</article></article></li></ul></article><article class="legalArticle" data-lovdata-URL="LTI/forskrift/1987-09-11-747/§12" data-name="§12" data-partID="§12" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Inndriving av terminskatt.</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Ved tvangsforretning til inndriving av terminskatt, utlignet skatt etter petroleumsskatteloven, renter og rentetillegg skal staten være saksøker.</article></article><article class="legalArticle" data-lovdata-URL="LTI/forskrift/1987-09-11-747/§13" data-name="§13" data-partID="§13" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Forskjellige bestemmelser.</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/paragraf/5/punkt/1/" id="kapittel-1-paragraf-5-punkt-1"><span class="data-originalId">1.</span><article class="legalP" data-absoluteaddress="/kapittel/1/paragraf/5/punkt/1/ledd/1/" id="kapittel-1-paragraf-5-punkt-1-ledd-1">Reglene om løpedager i skattebetalingslovens § 31 nr. 1 får tilsvarende anvendelse for terminskatt og utlignet skatt etter petroleumsskatteloven. Dette gjelder også for beløp staten betaler tilbake.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/paragraf/5/punkt/2/" id="kapittel-1-paragraf-5-punkt-2"><span class="data-originalId">2.</span><article class="legalP" data-absoluteaddress="/kapittel/1/paragraf/5/punkt/2/ledd/1/" id="kapittel-1-paragraf-5-punkt-2-ledd-1">Finansdepartementet kan gi nærmere bestemmelser til utfylling og gjennomføring av reglene i disse forskrifter og kan herunder gi bestemmelser om når skattebeløp skal anses innbetalt og i hvilken rekkefølge skattebeløp skal anses tilbakebetalt. Det kan videre gis regler om avrunding av skattebeløp som det skal beregnes renter av, og om avrunding av rentebeløp. Det kan bestemmes at rentegodtgjørelse under visse minstebeløp faller bort.</article></article></li></ul></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-09-11-747/KAPITTEL_2" data-partID="k2"><h2 data-text-align="center">II Ikrafttredelse.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft straks. Endringen i § 9 om morarente gjelder for betalinger som forfaller 1. september 1987 eller senere. Endringen i § 10 gjelder likevel bare for avregning av skatt som henføres til inntektsåret 1986 eller senere år.</article></section></main></body></html>