<!DOCTYPE html><html lang="no"><head><title>Forskrift om endring av forskrift for måling av massevirke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1987-07-31-634</dd><dt class="dokid">DokumentID</dt><dd class="dokid">LTI/forskrift/1987-07-31-634</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 17</dd><dt class="dateInForce">I kraft fra</dt><dd class="dateInForce">1987-07-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1986-12-19-76</li></ul></dd><dt class="dateOfPublication">Kunngjort</dt><dd class="dateOfPublication">1987-08-25</dd><dt class="title">Tittel</dt><dd class="title">Forskrift om endring av forskrift for måling av massevirke.</dd><dt class="refid">RefID</dt><dd class="refid">forskrift/1987-07-31-634</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift for måling av massevirke.</li></ul></dd></dl></header><main class="documentBody" data-lovdata-URL="LTI/forskrift/1987-07-31-634" id="dokument"><h1>Forskrift om endring av forskrift for måling av massevirke.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 31. juli 1987 med hjemmel i lov om måling av skogsvirke av 19. desember 1986 nr. 76.</article><article class="legalP" data-absoluteaddress="/ledd/2/" id="ledd-2">I forskrift for måling av massevirke fastsatt av Landbruksdepartementet 9. september 1971 gjøres følgende endringer:</article> <article class="defaultP" margin-top="true">Pkt. 30 «Dimensjoner» skal lyde:</article><article class="legalP" data-absoluteaddress="/ledd/3/" id="ledd-3">Virket leveres dersom ikke annet er bestemt i kontrakt, i fallende lengder fra 3 – 5.5 meter, eller i standard lengder. Kjøper og selger kan for hvert tømmermålingsdistrikt avtale en maksimum lengde på 6.0 meter.</article><article class="legalP" data-absoluteaddress="/ledd/4/" id="ledd-4">Minste tillatte diameter i stokkens toppende er 5 cm utenpå bark. Største tillatte diameter hvor som helst på stokken er 55 cm utenpå bark, såfremt ikke annet er bestemt i kontrakt og måleanmeldelse.</article> <article class="defaultP" margin-top="true">Pkt. 3310 «Skogsråte» skal lyde:</article><article class="legalP" data-absoluteaddress="/ledd/5/" id="ledd-5">For skogsråte må råtediameteren i stokkenden uttrykt som prosent av stokkens diameter eller råtearealet uttrykt som andel av stokkens tverrsnittsareal ikke være større enn toleransegrensene nedenfor.<table><tbody><tr><td data-text-align="left" data-vertical-align="top" /><td colspan="2" data-text-align="center" data-vertical-align="top">Prima</td><td colspan="2" data-text-align="center" data-vertical-align="top">Sekunda</td></tr><tr><td data-text-align="left" data-vertical-align="top">Råtetype</td><td data-text-align="left" data-vertical-align="top">Prosent av</td><td data-text-align="left" data-vertical-align="top">Andel av</td><td data-text-align="left" data-vertical-align="top">Prosent av</td><td data-text-align="left" data-vertical-align="top">Andel av</td></tr><tr><td data-text-align="left" data-vertical-align="top" /><td data-text-align="left" data-vertical-align="top">diameter</td><td data-text-align="left" data-vertical-align="top">areal</td><td data-text-align="left" data-vertical-align="top">diameter</td><td data-text-align="left" data-vertical-align="top">areal</td></tr><tr><td data-text-align="left" data-vertical-align="top">Fast mørk og løs råte</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">samt hulråte</td><td data-text-align="center" data-vertical-align="top">50</td><td data-text-align="center" data-vertical-align="top">1/4</td><td data-text-align="center" data-vertical-align="top">80</td><td data-text-align="center" data-vertical-align="top">2/3</td></tr></tbody></table></article><article class="legalP" data-absoluteaddress="/ledd/6/" id="ledd-6">Toleransegrensene for fast mørk, løs råte samt hulråte gjelder også når slik råte er gjennomgående. I råtediameteren eller råtearealet medregnes samlet mål for de ulike råtetyper.</article><article class="legalP" data-absoluteaddress="/ledd/7/" id="ledd-7">Virket skal vrakes hvis omfanget av råten overstiger toleransegrensen for kvalitetsklassen sekunda.</article><article class="legalP" data-absoluteaddress="/ledd/8/" id="ledd-8">Endringene trer i kraft straks.</article></main></body></html>