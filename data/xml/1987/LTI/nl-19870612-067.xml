<!DOCTYPE html><html lang="no"><head><title>Lov om endringer i lov 19. november 1982 nr. 66 om helsetjenesten i kommunene m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">LOV-1987-06-12-67</dd><dt class="dokid">DokumentID</dt><dd class="dokid">LTI/lov/1987-06-12-67</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 13</dd><dt class="dateInForce">I kraft fra</dt><dd class="dateInForce">1988-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1982-11-19-66</li><li>lov/1860-05-16</li><li>lov/1860-05-16/§1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-06-26</dd><dt class="titleShort">Korttittel</dt><dd class="titleShort">Lov nr. 67 om endr. i lov 19. november 19</dd><dt class="title">Tittel</dt><dd class="title">Lov om endringer i lov 19. november 1982 nr. 66 om helsetjenesten i kommunene m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.40 (1986–1987), Innst.O.nr.58 (1986–1987), Besl.O.nr.62 (1986–1987). Odels- og Lagtingsvedtak henholdsvis 25. og 29. mai 1987. Fremmet av Sosialdepartementet.</dd><dt class="refid">RefID</dt><dd class="refid">lov/1987-06-12-67</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. november 1982 nr. 66 om helsetjenesten i kommunene m.m.<ul class="tocSubUl"><li>I.<ul class="tocSubUl"><li>§ 4a-1. (Definisjon og forskrifter).</li><li>§ 4a-2. (Helse- og sosialstyrets oppgaver).</li><li>§ 4a-3. (Delegasjon av myndighet).</li><li>§ 4a-4. (Medisinsk-faglig ansvarlig leges deltakelse i helse- og sosialstyrets møter).</li><li>§ 4a-5. (Granskning).</li><li>§ 4a-6. (Retting).</li><li>§ 4a-7. (Tvangsmulkt).</li><li>§ 4a-8. (Stansning).</li><li>§ 4a-9. (Straff).</li><li>§ 4a-10. (Klage).</li></ul></li><li>II.</li><li>III.</li></ul></li></ul></dd></dl></header><main class="documentBody" data-lovdata-URL="LTI/lov/1987-06-12-67" id="dokument"><h1>Lov om endringer i lov 19. november 1982 nr. 66 om helsetjenesten i kommunene m.m.</h1><article class="defaultP" data-text-size="small">Endringer også i følgende lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 16. mai 1860 om Sundhedscommissioner og om Foranstaltninger i Anledning af epidemiske og smittsomme Sygdomme</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1987-06-12-67/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 19. november 1982 nr. 66 om helsetjenesten i kommunene gjøres følgende endringer:</article> <article class="defaultP" margin-top="true">§ 1-3, første ledd nr. 1 bokstav a skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">miljørettet helsevern.</article> <article class="defaultP" margin-top="true">§ 1-4 Ny overskrift skal lyde:</article><article class="defaultP"><i>(Planlegging, informasjon og samordning).</i></article> <article class="defaultP" margin-top="true">Nytt annet og tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Kommunens helsetjeneste skal til enhver tid ha oversikt over helsetilstanden i kommunen og de faktorer som kan virke inn på denne. Helsetjenesten skal foreslå helsefremmende og forebyggende tiltak i kommunen.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Helsetjenesten skal medvirke til at helsemessige hensyn blir ivaretatt av andre offentlige organer hvis virksomhet har betydning for helsetjenestens arbeid. Slik medvirkning skal skje blant annet gjennom råd og uttalelser og ved deltakelse i plan- og samarbeidsorganer som blir opprettet. Helsetjenesten skal av eget tiltak gi informasjon om de forhold som er nevnt i annet ledd, første punktum til de offentlige organer som har ansvar for iverksetting av tiltak som kan virke inn på helsen. Dersom helsetjenesten blir kjent med forhold som vedrører arbeidsmiljøloven, produktkontrolloven og forurensningsloven, skal helsetjenesten underrette de berørte fagmyndigheter slik at disse kan fatte vedtak. Departementet gir nærmere regler om samarbeidet med andre fagmyndigheter på områder der også helsetjenesten har kompetanse og om koordinering av tiltak.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Nåværende annet, tredje og fjerde ledd blir nytt femte, sjette og syvende ledd.</article> <article class="defaultP" margin-top="true">Nytt kap. 4a skal lyde:</article><span class="futuretitle" data-absoluteaddress="/kapittel/1/foreslåttittel/1/" id="kapittel-1-foreslåttittel-1">Kap. 4a Miljørettet helsevern.</span><article class="futureLegalArticle" data-name="§4a-1" data-partID="§4a-1" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a-1</span>. <span class="legalArticleTitle">(Definisjon og forskrifter).</span></span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Miljørettet helsevern omfatter de faktorer i miljøet som til enhver tid direkte eller indirekte kan ha innvirkning på helsen. Disse omfatter blant annet biologiske, kjemiske, fysiske og sosiale miljøfaktorer.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">I samsvar med de formål for kommunehelsetjenesten som er nevnt i § 1-2, kan departementet gi forskrifter om miljørettet helsevern, herunder drikkevann og hygieniske forhold i bygninger, boliger, lokaler, innretninger og enhver form for virksomhet.</article></article><article class="futureLegalArticle" data-name="§4a-2" data-partID="§4a-2" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4a-2</span>. <span class="legalArticleTitle">(Helse- og sosialstyrets oppgaver).</span></span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Helse- og sosialstyret skal ha tilsyn med de faktorer som er nevnt i § 4a-1, første ledd. Innen miljørettet helsevern skal helse- og sosialstyret utøve den virksomhet og treffe de avgjørelser som det er tillagt i lov eller i medhold av lov. Virksomheten og avgjørelsene, herunder enkeltvedtak, skal være i samsvar med helsetjenestens formål, jfr. § 1-2.</article></article><article class="futureLegalArticle" data-name="§4a-3" data-partID="§4a-3" data-absoluteaddress="/kapittel/1/foreslåttparagraf/3/" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4a-3</span>. <span class="legalArticleTitle">(Delegasjon av myndighet).</span></span><article class="legalP" data-absoluteaddress="/kapittel/1/foreslåttparagraf/3/ledd/1/" id="kapittel-1-foreslåttparagraf-3-ledd-1">Myndighet og gjøremål innen miljørettet helsevern som i denne lov er lagt til helse- og sosialstyret, kan med unntak av den myndighet som er nevnt i § 4a-8 og § 4a-9, fjerde ledd, delegeres til kommunens medisinsk-faglig ansvarlige lege. Vedtak om slik delegasjon gjøres av kommunestyret.</article><article class="legalP" data-absoluteaddress="/kapittel/1/foreslåttparagraf/3/ledd/2/" id="kapittel-1-foreslåttparagraf-3-ledd-2">Helse- og sosialstyrets myndighet kan utøves av kommunens medisinsk-faglig ansvarlige lege, dersom dette på grunn av tidsnød er nødvendig for at styrets oppgaver etter denne lov skal kunne utføres.</article><article class="legalP" data-absoluteaddress="/kapittel/1/foreslåttparagraf/3/ledd/3/" id="kapittel-1-foreslåttparagraf-3-ledd-3">Dette gjelder likevel ikke for helse- og sosialstyrets myndighet etter § 4a-9, fjerde ledd.</article></article><article class="futureLegalArticle" data-name="§4a-4" data-partID="§4a-4" data-absoluteaddress="/kapittel/1/foreslåttparagraf/4/" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4a-4</span>. <span class="legalArticleTitle">(Medisinsk-faglig ansvarlig leges deltakelse i helse- og sosialstyrets møter).</span></span><article class="legalP" data-absoluteaddress="/kapittel/1/foreslåttparagraf/4/ledd/1/" id="kapittel-1-foreslåttparagraf-4-ledd-1">Den medisinsk-faglig ansvarlige lege har rett og plikt til å delta i helse- og sosialstyrets møter ved behandlingen av saker vedrørende miljørettet helsevern, og har talerett og rett til å framsette forslag i møtene. Tilsvarende gjelder når helse- og sosialstyret har opprettet underutvalg som behandler saker som nevnt ovenfor.</article></article><article class="futureLegalArticle" data-name="§4a-5" data-partID="§4a-5" data-absoluteaddress="/kapittel/1/foreslåttparagraf/5/" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4a-5</span>. <span class="legalArticleTitle">(Granskning).</span></span><article class="legalP" data-absoluteaddress="/kapittel/1/foreslåttparagraf/5/ledd/1/" id="kapittel-1-foreslåttparagraf-5-ledd-1">Kommunens helse- og sosialstyret kan under dets gjøremål etter dette kapittel beslutte at det skal foretas granskning av eiendom eller virksomhet. Beslutningen kan gjennomføres av helse- og sosialstyret eller medisinsk-faglig ansvarlig lege om nødvendig med bistand fra politiet. De som utfører granskningen skal ha uhindret adgang til å inspisere eiendom og virksomhet og til å ta nødvendige prøver uten godtgjøring. De kan videre kreve framlagt dokumenter og materiale som kan ha betydning for helse- og sosialstyrets gjøremål etter dette kapittel.</article><article class="legalP" data-absoluteaddress="/kapittel/1/foreslåttparagraf/5/ledd/2/" id="kapittel-1-foreslåttparagraf-5-ledd-2">Fylkesmannen har i klagesaker tilsvarende adgang til å beslutte og gjennomføre granskning.</article><article class="legalP" data-absoluteaddress="/kapittel/1/foreslåttparagraf/5/ledd/3/" id="kapittel-1-foreslåttparagraf-5-ledd-3">Ved granskning av virksomhet eller eiendom skal de som utfører granskningen først ta kontakt med representanter for virksomhetens ledelse.</article></article><article class="futureLegalArticle" data-name="§4a-6" data-partID="§4a-6" data-absoluteaddress="/kapittel/1/foreslåttparagraf/6/" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4a-6</span>. <span class="legalArticleTitle">(Retting).</span></span><article class="legalP" data-absoluteaddress="/kapittel/1/foreslåttparagraf/6/ledd/1/" id="kapittel-1-foreslåttparagraf-6-ledd-1">Helse- og sosialstyret kan pålegge forhold ved en eiendom eller virksomhet i kommunen rettet hvis forholdet direkte eller indirekte kan ha negativ innvirkning på helsen, eller det er i strid med bestemmelser gitt i medhold av dette kapittel.</article><article class="legalP" data-absoluteaddress="/kapittel/1/foreslåttparagraf/6/ledd/2/" id="kapittel-1-foreslåttparagraf-6-ledd-2">Pålegget skal være skriftlig og inneholde en frist for når det skal være utført. Det skal rettes til den som er ansvarlig for forholdet, eller til virksomheten som sådan, herunder selskap eller annen sammenslutning, stiftelse, kommune, fylkeskommune eller annen offentlig innretning.</article><article class="legalP" data-absoluteaddress="/kapittel/1/foreslåttparagraf/6/ledd/3/" id="kapittel-1-foreslåttparagraf-6-ledd-3">Kostnadene ved å gjennomføre pålegget skal dekkes av den som er ansvarlig for forholdet, eventuelt av virksomheten som sådan, jfr. annet ledd.</article></article><article class="futureLegalArticle" data-name="§4a-7" data-partID="§4a-7" data-absoluteaddress="/kapittel/1/foreslåttparagraf/7/" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4a-7</span>. <span class="legalArticleTitle">(Tvangsmulkt).</span></span><article class="legalP" data-absoluteaddress="/kapittel/1/foreslåttparagraf/7/ledd/1/" id="kapittel-1-foreslåttparagraf-7-ledd-1">Helse- og sosialstyret kan ved oversittelse av frist for å oppfylle pålegg om retting av forhold etter § 4a-6 ilegge adressaten for pålegget tvangsmulkt i form av engangsmulkt eller løpende dagmulkt. Tvangsmulkten må enten være fastsatt samtidig med pålegget eller i forbindelse med fastsettelse av ny frist for oppfyllelse av pålegget. Tvangsmulktens størrelse fastsettes under hensyn til hvor viktig det er at pålegget blir gjennomført og hvilke kostnader det antas å medføre.</article><article class="legalP" data-absoluteaddress="/kapittel/1/foreslåttparagraf/7/ledd/2/" id="kapittel-1-foreslåttparagraf-7-ledd-2">Tvangsmulkten inndrives ved utpantning.</article><article class="legalP" data-absoluteaddress="/kapittel/1/foreslåttparagraf/7/ledd/3/" id="kapittel-1-foreslåttparagraf-7-ledd-3">Departementet kan gi nærmere bestemmelser om fastsettelse og beregning av tvangsmulkt.</article></article><article class="futureLegalArticle" data-name="§4a-8" data-partID="§4a-8" data-absoluteaddress="/kapittel/1/foreslåttparagraf/8/" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4a-8</span>. <span class="legalArticleTitle">(Stansning).</span></span><article class="legalP" data-absoluteaddress="/kapittel/1/foreslåttparagraf/8/ledd/1/" id="kapittel-1-foreslåttparagraf-8-ledd-1">Oppstår det ved virksomhet forhold som medfører en overhengende fare for helseskade skal helse- og sosialstyret stanse hele eller deler av virksomheten inntil forholdene er rettet. Stansning kan om nødvendig gjennomføres med bistand fra politiet.</article></article><article class="futureLegalArticle" data-name="§4a-9" data-partID="§4a-9" data-absoluteaddress="/kapittel/1/foreslåttparagraf/9/" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 4a-9</span>. <span class="legalArticleTitle">(Straff).</span></span><article class="legalP" data-absoluteaddress="/kapittel/1/foreslåttparagraf/9/ledd/1/" id="kapittel-1-foreslåttparagraf-9-ledd-1">Med bøter eller fengsel inntil 3 måneder eller begge deler straffes den som forsettlig eller uaktsomt overtrer pålegg eller forskrifter gitt i medhold av dette kapittel.</article><article class="legalP" data-absoluteaddress="/kapittel/1/foreslåttparagraf/9/ledd/2/" id="kapittel-1-foreslåttparagraf-9-ledd-2">Medvirkning straffes på samme måte.</article><article class="legalP" data-absoluteaddress="/kapittel/1/foreslåttparagraf/9/ledd/3/" id="kapittel-1-foreslåttparagraf-9-ledd-3">Er overtredelse av bestemmelser eller pålegg gitt i medhold av denne lov, begått av noen som har handlet på vegne av juridisk person, så som et selskap, en stiftelse, en sammenslutning eller offentlig virksomhet, kan bøtestraff idømmes virksomheten som sådan, selv om ingen kan straffes etter bestemmelsens første ledd. Ved utmåling av straffen skal det særlig legges vekt på om overtredelsen er foretatt for å fremme virksomhetens interesser, eller om virksomheten har hatt fordel av overtredelsen.</article><article class="legalP" data-absoluteaddress="/kapittel/1/foreslåttparagraf/9/ledd/4/" id="kapittel-1-foreslåttparagraf-9-ledd-4">Har overtredelse ikke medført helseskade eller kun ubetydelig fare for helseskade, skjer offentlig påtale kun etter begjæring fra helse- og sosialstyret.</article></article><article class="futureLegalArticle" data-name="§4a-10" data-partID="§4a-10" data-absoluteaddress="/kapittel/1/foreslåttparagraf/10/" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 4a-10</span>. <span class="legalArticleTitle">(Klage).</span></span><article class="legalP" data-absoluteaddress="/kapittel/1/foreslåttparagraf/10/ledd/1/" id="kapittel-1-foreslåttparagraf-10-ledd-1">Fylkesmannen avgjør klager over vedtak truffet av helse- og sosialstyret eller medisinsk-faglig ansvarlig lege etter dette kapittel. Før vedtak i klagesak treffes skal det innhentes uttalelse fra fylkeslegen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1987-06-12-67/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov 16 mai 1860 om Sundhedscommissioner og om Foranstaltninger i Anledning af epidemiske og smittsomme Sygdomme oppheves §§ 1 til 6.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Forskrifter gitt med hjemmel i sunnhetsloven § 4 skal gjelde fortsatt i den utstrekning de ikke strider mot regler gitt i eller i medhold av lov 19. november 1982 nr. 66 om helsetjenesten i kommunene.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1987-06-12-67/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Loven her trer i kraft 1. januar 1988.</article></section></main></body></html>