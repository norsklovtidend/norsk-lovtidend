<!DOCTYPE html><html lang="no"><head><title>Forskrift om endringer i tollovforskriftene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:13</dd><dt class="legacyID">Datokode</dt><dd class="legacyID">FOR-1987-02-10-120</dd><dt class="dokid">DokumentID</dt><dd class="dokid">LTI/forskrift/1987-02-10-120</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 4</dd><dt class="dateInForce">I kraft fra</dt><dd class="dateInForce">1987-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1967-12-15-8962</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5</li><li>forskrift/1967-11-24-1</li></ul></dd><dt class="dateOfPublication">Kunngjort</dt><dd class="dateOfPublication">1987-03-19</dd><dt class="title">Tittel</dt><dd class="title">Forskrift om endringer i tollovforskriftene.</dd><dt class="refid">RefID</dt><dd class="refid">forskrift/1987-02-10-120</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i tollovforskriftene.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li><li>XI</li><li>XII</li><li>XIII</li><li>XIV</li></ul></li></ul></dd></dl></header><main class="documentBody" data-lovdata-URL="LTI/forskrift/1987-02-10-120" id="dokument"><h1>Forskrift om endringer i tollovforskriftene.</h1><article class="legalP" data-absoluteaddress="/ledd/1/" id="ledd-1">Toll- og avgiftsdirektoratet har 10. februar 1987 med hjemmel i tolloven av 10. juni 1966, jfr. kgl.res. av 24. november 1967 og Finansdepartementets skriv av samme dag, fastsatt følgende endringer i tollovforskriftene av 15. desember 1967:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-02-10-120/KAPITTEL_1" data-partID="k1"><h2 data-text-align="center">I</h2><article class="defaultP">Pkt. 5.1.4. skal lyde:</article><article class="marginIdArticle" data-partID="a5.1.4" data-absoluteaddress="/kapittel/1/punkt/1/" id="kapittel-1-punkt-1"><span class="data-marginOriginalId">5.1.4.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Vareeieren plikter å legge fram:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/punkt/1/ledd/1/punkt/1/" id="kapittel-1-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/punkt/1/ledd/1/punkt/1/ledd/1/" id="kapittel-1-punkt-1-ledd-1-punkt-1-ledd-1">Faktura som er utstedt i forbindelse med kjøp av varen.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/punkt/1/ledd/1/punkt/2/" id="kapittel-1-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/punkt/1/ledd/1/punkt/2/ledd/1/" id="kapittel-1-punkt-1-ledd-1-punkt-2-ledd-1">Konnossement, fraktbrev og liknende fraktdokumenter som er utstedt i forbindelse med transport av varen.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/punkt/1/ledd/1/punkt/3/" id="kapittel-1-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/punkt/1/ledd/1/punkt/3/ledd/1/" id="kapittel-1-punkt-1-ledd-1-punkt-3-ledd-1">Lisenser m.v. vedr. importregulerte varer.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/punkt/1/ledd/1/punkt/4/" id="kapittel-1-punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/1/punkt/1/ledd/1/punkt/4/ledd/1/" id="kapittel-1-punkt-1-ledd-1-punkt-4-ledd-1">Andre dokumenter som tollvesenet finner nødvendig for å kunne bestemme varenes tariffering, vekt, mengde og verdi.</article></article></li></ul></article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-02-10-120/KAPITTEL_2" data-partID="k2"><h2 data-text-align="center">II</h2><article class="defaultP">Pkt. 5.10.3. skal lyde:</article><article class="marginIdArticle" data-partID="a5.10.3" data-absoluteaddress="/kapittel/2/punkt/1/" id="kapittel-2-punkt-1"><span class="data-marginOriginalId">5.10.3.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Vareeieren plikter å legge fram:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/2/punkt/1/ledd/1/punkt/1/" id="kapittel-2-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/2/punkt/1/ledd/1/punkt/1/ledd/1/" id="kapittel-2-punkt-1-ledd-1-punkt-1-ledd-1">Faktura som er utstedt i forbindelse med salg av varen eller likeverdig dokumentasjon med tilsvarende opplysninger som nevnt i pkt. 5.1.5.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/2/punkt/1/ledd/1/punkt/2/" id="kapittel-2-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/2/punkt/1/ledd/1/punkt/2/ledd/1/" id="kapittel-2-punkt-1-ledd-1-punkt-2-ledd-1">Konnossement, fraktbrev, lasteseddel e.l. som er utstedt i forbindelse med transport av varen.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/2/punkt/1/ledd/1/punkt/3/" id="kapittel-2-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/2/punkt/1/ledd/1/punkt/3/ledd/1/" id="kapittel-2-punkt-1-ledd-1-punkt-3-ledd-1">Lisenser og tillatelser e.l. vedr. eksportregulerte varer og varer underlagt eksportrestriksjoner.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/2/punkt/1/ledd/1/punkt/4/" id="kapittel-2-punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/2/punkt/1/ledd/1/punkt/4/ledd/1/" id="kapittel-2-punkt-1-ledd-1-punkt-4-ledd-1">Andre dokumenter som tollvesenet finner nødvendig.</article></article></li></ul></article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-02-10-120/KAPITTEL_3" data-partID="k3"><h2 data-text-align="center">III</h2><article class="defaultP">Pkt. 5.10.4.1.<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">-</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">bokstav e skal lyde:</article><article class="legalP" data-absoluteaddress="/kapittel/3/punkt/1/ledd/2/" id="kapittel-3-punkt-1-ledd-2">Varer kjøpt i «Tax-free shops» (skattefrie utsalg) av passasjerer som reiser til utlandet, Svalbard eller Jan Mayen.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/2/" id="kapittel-3-punkt-2"><span class="data-originalId">-</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">bokstav f skal lyde:</article><article class="legalP" data-absoluteaddress="/kapittel/3/punkt/2/ledd/2/" id="kapittel-3-punkt-2-ledd-2">Varer som utføres på ATA-carnet.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/punkt/3/" id="kapittel-3-punkt-3"><span class="data-originalId">-</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">ny bokstav g skal lyde:</article><article class="legalP" data-absoluteaddress="/kapittel/3/punkt/3/ledd/2/" id="kapittel-3-punkt-3-ledd-2">Andre varer enn nevnt under bokstav a-f, som er fortollet eller framstilt her i landet hvor verdien (FOB) ikke overstiger kr. 5.000,- pr. sending.</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1987-02-10-120/KAPITTEL_4" data-partID="k4"><h2 data-text-align="center">IV</h2><article class="defaultP">Pkt. 7.2.1.6. skal lyde:</article><article class="marginIdArticle" data-partID="a7.2.1.6" data-absoluteaddress="/kapittel/4/punkt/1/" id="kapittel-4-punkt-1"><span class="data-marginOriginalId">7.2.1.6.</span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">På frilager kan legges inn og lagres utenlandske ufortollede varer, herunder ufortollede varer fra Svalbard og Jan Mayen, og varer som det etter gjeldende bestemmelser skal søkes fritak eller refusjon av toll og/eller særavgifter for.</article><article class="legalP" data-absoluteaddress="/kapittel/4/punkt/1/ledd/2/" id="kapittel-4-punkt-1-ledd-2">Andre innenlandske varer kan legges inn såfremt de aktes benyttet på lageret til blanding eller bearbeiding med andre varer.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1987-02-10-120/KAPITTEL_5" data-partID="k5"><h2 data-text-align="center">V</h2><article class="defaultP">Pkt. 7.2.1.7. skal lyde:</article><article class="marginIdArticle" data-partID="a7.2.1.7" data-absoluteaddress="/kapittel/5/punkt/1/" id="kapittel-5-punkt-1"><span class="data-marginOriginalId">7.2.1.7.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Utelukket fra innlegg er eksplosive stoffer og ildsfarlige varer og – hvis ikke betryggende isolasjon kan finne sted – varer som kan virke skadelig på annet innlagt gods. Også andre varer kan utelukkes når særlige grunner foreligger. Er det for visse varer bestemt at særskilt tillatelse skal legges fram ved innlegg, kan innlegg ikke finne sted før nødvendig tillatelse foreligger. For særlig verdifulle varer, f.eks. gull-, sølv- og platinavarer samt edle steiner, kan det fastsettes spesielle vilkår med hensyn til lagring, behandling og kontroll.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1987-02-10-120/KAPITTEL_6" data-partID="k6"><h2 data-text-align="center">VI</h2><article class="defaultP">Pkt. 7.2.1.10. skal lyde:</article><article class="marginIdArticle" data-partID="a7.2.1.10" data-absoluteaddress="/kapittel/6/punkt/1/" id="kapittel-6-punkt-1"><span class="data-marginOriginalId">7.2.1.10.</span><article class="legalP" data-absoluteaddress="/kapittel/6/punkt/1/ledd/1/" id="kapittel-6-punkt-1-ledd-1">Fra frilager kan varer tas ut til fortolling, til utførsel direkte til mottaker i utlandet, på Svalbard eller Jan Mayen, til slik bruk som anført i tolltariffens innledende bestemmelser § 24, nr. 1 bokstav a-c, eller til forpassing eller overføring til annet godkjent frilager eller transittopplag. Ved uttak av innenlandske eller frigjorte varer kommer de bestemmelser til anvendelse som gjelder ved gjeninnførsel av slike varer fra utlandet.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1987-02-10-120/KAPITTEL_7" data-partID="k7"><h2 data-text-align="center">VII</h2><article class="defaultP">Pkt. 7.2.2. Transittlager skal lyde:</article><article class="marginIdArticle" data-partID="a7.2.2" data-absoluteaddress="/kapittel/7/punkt/1/" id="kapittel-7-punkt-1"><span class="data-marginOriginalId">7.2.2.</span><article class="legalP" data-absoluteaddress="/kapittel/7/punkt/1/ledd/1/" id="kapittel-7-punkt-1-ledd-1">Transittlager, herunder «Tax-free shops» (skattefrie utsalg).</article></article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1987-02-10-120/KAPITTEL_8" data-partID="k8"><h2 data-text-align="center">VIII</h2><article class="defaultP">Pkt. 7.2.2.1. skal lyde:</article><article class="marginIdArticle" data-partID="a7.2.2.1" data-absoluteaddress="/kapittel/8/punkt/1/" id="kapittel-8-punkt-1"><span class="data-marginOriginalId">7.2.2.1.</span><article class="legalP" data-absoluteaddress="/kapittel/8/punkt/1/ledd/1/" id="kapittel-8-punkt-1-ledd-1">Med transittlager, herunder «Tax-free shop», forstås private lagringssteder som er slik utstyrt og innredet at de av tollvesenet anses egnet til lagring av varer nevnt i 7.2.2.3. Uten tillatelse fra Toll- og avgiftsdirektoratet kan varene ikke gis annen behandling enn nødvendig for å hindre bedervelse eller ødeleggelse eller for vedlikehold av emballasje og merker.</article></article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTI/forskrift/1987-02-10-120/KAPITTEL_9" data-partID="k9"><h2 data-text-align="center">IX</h2><article class="defaultP">Pkt. 7.2.2.2. skal lyde:</article><article class="marginIdArticle" data-partID="a7.2.2.2" data-absoluteaddress="/kapittel/9/punkt/1/" id="kapittel-9-punkt-1"><span class="data-marginOriginalId">7.2.2.2.</span><article class="legalP" data-absoluteaddress="/kapittel/9/punkt/1/ledd/1/" id="kapittel-9-punkt-1-ledd-1">Transittlageret skal være låst med lagerholderens lås eller forsvarlig sikret på annen måte slik at uvedkommende ikke får adgang til lageret. Nøkkelen skal oppbevares på en betryggende måte. Tollvesenet kan i spesielle tilfelle låse lageret med egen lås. Fremvisning og demonstrasjon av varer på vanlig transittlager skal ikke finne sted. Utstilling av salgsvarene i «Tax-free shop» er imidlertid tillatt.</article></article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTI/forskrift/1987-02-10-120/KAPITTEL_10" data-partID="k10"><h2 data-text-align="center">X</h2><article class="defaultP">Pkt. 7.2.2.3. bokstav a, b og c skal lyde:</article><article class="marginIdArticle" data-partID="a7.2.2.3" data-absoluteaddress="/kapittel/10/punkt/1/" id="kapittel-10-punkt-1"><span class="data-marginOriginalId">7.2.2.3.</span><article class="legalP" data-absoluteaddress="/kapittel/10/punkt/1/ledd/1/" id="kapittel-10-punkt-1-ledd-1">På transittlager kan bare legges inn:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/10/punkt/1/ledd/1/punkt/1/" id="kapittel-10-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/10/punkt/1/ledd/1/punkt/1/ledd/1/" id="kapittel-10-punkt-1-ledd-1-punkt-1-ledd-1">utenlandske ufortollede varer, herunder ufortollede varer fra Svalbard og Jan Mayen, og varer som det etter gjeldende bestemmelser skal søkes fritak eller refusjon av toll og/eller særavgifter for.</article><article class="legalP" data-absoluteaddress="/kapittel/10/punkt/1/ledd/1/punkt/1/ledd/2/" id="kapittel-10-punkt-1-ledd-1-punkt-1-ledd-2">Varene må være bestemt for utførsel direkte til mottaker i utlandet, på Svalbard eller Jan Mayen, eller til slik bruk m.v. som anført i tolltariffens innledende bestemmelser § 24, nr. 1, bokstav a-d.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/10/punkt/1/ledd/1/punkt/2/" id="kapittel-10-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/10/punkt/1/ledd/1/punkt/2/ledd/1/" id="kapittel-10-punkt-1-ledd-1-punkt-2-ledd-1">Ufortollede nye registreringspliktige motorkjøretøyer.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/10/punkt/1/ledd/1/punkt/3/" id="kapittel-10-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/10/punkt/1/ledd/1/punkt/3/ledd/1/" id="kapittel-10-punkt-1-ledd-1-punkt-3-ledd-1">Ufortollet frukt/grønnsaker i påvente av friperiode for innførsel.</article></article></li></ul></article></article></section><section class="section" data-name="kapXI" data-section-type="default" data-absoluteaddress="/kapittel/11/" id="kapittel-11" data-lovdata-URL="LTI/forskrift/1987-02-10-120/KAPITTEL_11" data-partID="k11"><h2 data-text-align="center">XI</h2><article class="defaultP">Pkt. 7.2.2.5. skal lyde:</article><article class="marginIdArticle" data-partID="a7.2.2.5" data-absoluteaddress="/kapittel/11/punkt/1/" id="kapittel-11-punkt-1"><span class="data-marginOriginalId">7.2.2.5.</span><article class="legalP" data-absoluteaddress="/kapittel/11/punkt/1/ledd/1/" id="kapittel-11-punkt-1-ledd-1">Ved innlegg på og uttak fra lageret skal varene deklareres på de til enhver tid fastsatte blanketter med mindre det er fastsatt unntak fra denne plikten.</article></article></section><section class="section" data-name="kapXII" data-section-type="default" data-absoluteaddress="/kapittel/12/" id="kapittel-12" data-lovdata-URL="LTI/forskrift/1987-02-10-120/KAPITTEL_12" data-partID="k12"><h2 data-text-align="center">XII</h2><article class="defaultP">Pkt. 7.2.2.7. siste avsnitt skal lyde:</article><article class="legalP" data-absoluteaddress="/kapittel/12/ledd/1/" id="kapittel-12-ledd-1">Uttak fra lageret/utsalget skal i alminnelighet finne sted i slike enheter som blir fastsatt i tillatelsen. Det nyttes samme kvantumsbetegnelse ved uttak som ved innlegg.</article></section><section class="section" data-name="kapXIII" data-section-type="default" data-absoluteaddress="/kapittel/13/" id="kapittel-13" data-lovdata-URL="LTI/forskrift/1987-02-10-120/KAPITTEL_13" data-partID="k13"><h2 data-text-align="center">XIII</h2><article class="defaultP">Nytt pkt. 7.2.2.10. skal lyde:</article><article class="marginIdArticle" data-partID="a7.2.2.10" data-absoluteaddress="/kapittel/13/punkt/1/" id="kapittel-13-punkt-1"><span class="data-marginOriginalId">7.2.2.10.</span><article class="legalP" data-absoluteaddress="/kapittel/13/punkt/1/ledd/1/" id="kapittel-13-punkt-1-ledd-1">Det skal i alminnelighet ikke kreves spesiell sikkerhet for ansvar transittlagerholder måtte komme i overfor tollvesenet når vedkommende lagerholder er registrert hos Fylkesskattesjefen i henhold til lov om merverdiavgift og i Handelsregisteret i henhold til lov om handelsregistre, firma og prokura.</article><article class="legalP" data-absoluteaddress="/kapittel/13/punkt/1/ledd/2/" id="kapittel-13-punkt-1-ledd-2">Tolldistriktssjefene kan dispensere fra kravet om registrering i Handelsregisteret når særlige forhold foreligger.</article><article class="legalP" data-absoluteaddress="/kapittel/13/punkt/1/ledd/3/" id="kapittel-13-punkt-1-ledd-3">Når sikkerhet kreves, skal den stilles i form av:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/13/punkt/1/ledd/3/punkt/1/" id="kapittel-13-punkt-1-ledd-3-punkt-1"><span class="data-originalId">a.</span><article class="legalP" data-absoluteaddress="/kapittel/13/punkt/1/ledd/3/punkt/1/ledd/1/" id="kapittel-13-punkt-1-ledd-3-punkt-1-ledd-1">Selvskyldnerkausjon av norsk bank.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/13/punkt/1/ledd/3/punkt/2/" id="kapittel-13-punkt-1-ledd-3-punkt-2"><span class="data-originalId">b.</span><article class="legalP" data-absoluteaddress="/kapittel/13/punkt/1/ledd/3/punkt/2/ledd/1/" id="kapittel-13-punkt-1-ledd-3-punkt-2-ledd-1">Selvskyldnerkausjon av forsikringsselskap som kan drive virksomhet her i landet.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/13/punkt/1/ledd/3/punkt/3/" id="kapittel-13-punkt-1-ledd-3-punkt-3"><span class="data-originalId">c.</span><article class="legalP" data-absoluteaddress="/kapittel/13/punkt/1/ledd/3/punkt/3/ledd/1/" id="kapittel-13-punkt-1-ledd-3-punkt-3-ledd-1">Selvskyldnerkausjon fra annet kredittselskap som er godkjent av Toll- og avgiftsdirektoratet.</article></article></li></ul></article><article class="legalP" data-absoluteaddress="/kapittel/13/punkt/1/ledd/4/" id="kapittel-13-punkt-1-ledd-4">Lagerholdere som har stilt slik sikkerhet som er anført under bokstav a, b eller c for utkreditert toll m.v., behøver ikke å stille egen sikkerhet for lagrede varer dersom garantierklæringen for utkreditert toll m.v. også blir gjort gjeldende for varer på transittlager.</article></article></section><section class="section" data-name="kapXIV" data-section-type="default" data-absoluteaddress="/kapittel/14/" id="kapittel-14" data-lovdata-URL="LTI/forskrift/1987-02-10-120/KAPITTEL_14" data-partID="k14"><h2 data-text-align="center">XIV</h2><article class="legalP" data-absoluteaddress="/kapittel/14/ledd/1/" id="kapittel-14-ledd-1">Denne endringsforskrift trer i kraft 1. mars 1987.</article></section></main></body></html>