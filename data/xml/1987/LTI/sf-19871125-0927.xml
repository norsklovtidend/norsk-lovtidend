<!DOCTYPE html><html lang="no"><head><title>Forskrift om vederlag for opphold i institusjon m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:22</dd><dt class="legacyID">Datokode</dt><dd class="legacyID">FOR-1987-11-25-927</dd><dt class="dokid">DokumentID</dt><dd class="dokid">LTI/forskrift/1987-11-25-927</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 24</dd><dt class="dateInForce">I kraft fra</dt><dd class="dateInForce">1988-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-12-20-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1964-06-05-2</li><li>lov/1982-11-19-66/§2-2</li><li>lov/1984-03-30-13/§7</li></ul></dd><dt class="dateOfPublication">Kunngjort</dt><dd class="dateOfPublication">1987-12-16</dd><dt class="title">Tittel</dt><dd class="title">Forskrift om vederlag for opphold i institusjon m.v.</dd><dt class="refid">RefID</dt><dd class="refid">forskrift/1987-11-25-927</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vederlag for opphold i institusjon m.v.<ul class="tocSubUl"><li>§ 1. Virkeområde</li><li>§ 2. Om vedtaket</li><li>§ 3. Vederlagets størrelse</li><li>§ 4. Fradrag i beregningsgrunnlaget</li><li>§ 5. Tidsrom for betaling av vederlag</li><li>§ 6. Hvilke tjenester omfattes av vederlaget</li><li>§ 7. Klage</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1987-11-25-927" id="dokument"><h1>Forskrift om vederlag for opphold i institusjon m.v.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 25. november 1987 i medhold av lov om sosial omsorg av 5. juli 1964 § 3 nr. 5, lov om helsetjenesten i kommunene 19. juni 1982 nr. 66 §§ 2-2 og 6-9 og lov av 30. mars 1984 nr. 13 om fylkeskommunalt ansvar for alkoholinstitusjonene m.v. § 7 nr. 2.</article><article class="legalArticle" data-lovdata-URL="LTI/forskrift/1987-11-25-927/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder vederlag for opphold i<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">institusjon eller privatforpleining når kommunen med hjemmel i lov om sosial omsorg § 3 nr. 3 bokstav c og d har stilt garanti eller helt eller delvis dekker utgifter til opphold, jfr. lovens § 3 nr. 5.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">sykehjem og bosted for heldøgns omsorg og pleie, godkjent i medhold av § 6-7 i lov av 19. juni 1982 nr. 66 om helsetjenesten i kommunene. Eksisterende somatiske sykehjem som ved reformen overføres til kommunene blir å anse som godkjent etter samme bestemmelse.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">tilsynshjem og vernehjem når kommunen har fattet vedtak om innleggelse med hjemmel i § 7 nr. 2 første ledd i lov av 30. mars 1984 nr. 13 om fylkeskommunalt ansvar for alkoholinstitusjonene m.v.</article></article></li></ul></article></article><article class="legalArticle" data-lovdata-URL="LTI/forskrift/1987-11-25-927/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Om vedtaket</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Den kommunen som har stilt garanti eller dekker oppholdsutgiftene treffer vedtak om vederlag etter denne forskriften. Det skal underrettes skriftlig om at det kan treffes vedtak om betaling i samsvar med denne forskriften samtidig som det gjøres avtale om flytting til institusjonen m.v. Underretning skal gis til den som skal ha opphold i institusjonen, eventuelt også til nærmeste pårørende eller verge.</article></article><article class="legalArticle" data-lovdata-URL="LTI/forskrift/1987-11-25-927/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vederlagets størrelse</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vederlaget må ikke overstige de reelle oppholdsutgiftene. Kapitalutgiftene skal ikke tas med i beregningen av oppholdsutgiftene. Kommunen fastsetter oppholdsutgiftene ved den enkelte institusjon.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Årlig kan det av inntekter inntil folketrygdens grunnbeløp betales inntil 75 %. Av inntekter utover folketrygdens grunnbeløp betales inntil 85 %. Betaling skal begrenses slik at enhver har i behold til eget bruk minst 25 % av folketrygdens grunnbeløp.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Som inntekt regnes årets inntekt på grunnlag av pensjon, andre løpende trygdeytelser, arbeidsinntekt, næringsinntekt, leieinntekt og renter og annen avkastning av formue, etter fradrag av skatt og gjeldsrenter.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Kommunen kan kreve opplysninger om inntektsforhold som er nødvendig for å kunne fastsette vederlaget.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Dersom den økonomiske situasjonen endrer seg, eller tidligere vedtak viser seg å bygge på uriktige opplysninger, skal saken tas opp til ny vurdering.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Trygdekontoret kan holde tilbake utbetaling av trygdeytelser og andre samordnede ytelser som legges til grunn for betaling av vederlag etter denne forskrift, jfr. folketrygdloven § 15-1 nr. 6</article></article><article class="legalArticle" data-lovdata-URL="LTI/forskrift/1987-11-25-927/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fradrag i beregningsgrunnlaget</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom den som oppholder seg i institusjonen m.v. forsørger ektefelle eller mindreårige barn eller helt eller delvis forsørger barn over 18 år skal det gjøres fradrag i beregningsgrunnlaget. Fradraget skal beregnes slik at ektefelle/barn får minst samme disponible inntekt som om han/hun hadde etterlattepensjon/barnepensjon.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fradrag forøvrig kan også fastsettes på grunnlag av hva som er rimelig ut fra vedkommendes inntekt og forholdene for øvrig.</article></article><article class="legalArticle" data-lovdata-URL="LTI/forskrift/1987-11-25-927/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tidsrom for betaling av vederlag</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Krav om vederlag kan først gjøres gjeldende fra og med andre kalendermåned etter at innflytting fant sted. Ved flytting direkte fra annen institusjon eller privat forpleining, skal tiden for opphold i denne institusjon m.v. medregnes.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Ved flere periodevise opphold, hvor utflytting skjer før krav om vederlag kan gjøres gjeldende etter første ledd, har vedkommende ikke krav på mer enn tilsammen 60 døgn pr. kalenderår uten vederlag etter denne forskrift.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Plikten til å yte vederlag gjelder til og med den dag institusjonsoppholdet opphører.</article></article><article class="legalArticle" data-lovdata-URL="LTI/forskrift/1987-11-25-927/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Hvilke tjenester omfattes av vederlaget</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Vederlaget skal omfatte kost, losji, nødvendig tannbehandling, medisiner m.v., samt helsetjenester som kommunen organiserer etter lov om helsetjenesten i kommunen § 1-3 andre ledd.</article></article><article class="legalArticle" data-lovdata-URL="LTI/forskrift/1987-11-25-927/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Vedtak om vederlag kan påklages til fylkesmannen, jfr. forvaltningslovens §§ 28 – 34. Klage kan også fremsettes av nærmeste pårørende og verge. Lov om sosial omsorg § 18 får anvendelse for vedtak vedrørende institusjon eller privatforpleining i henhold til samme lovs § 3 nr. 1 bokstav c og d.</article></article><article class="legalArticle" data-lovdata-URL="LTI/forskrift/1987-11-25-927/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. januar 1988. Fra samme tid oppheves forskrift om penjonærers betaling for opphold i aldershjem av 20. desember 1977.</article></article></main></body></html>