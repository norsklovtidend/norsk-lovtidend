<!DOCTYPE html><html lang="no"><head><title>Forskrift om villreinnemnd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1987-10-09-826</dd><dt class="dokid">DokumentID</dt><dd class="dokid">LTI/forskrift/1987-10-09-826</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 22</dd><dt class="dateInForce">I kraft fra</dt><dd class="dateInForce">1988-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§4</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">1987-11-20</dd><dt class="title">Tittel</dt><dd class="title">Forskrift om villreinnemnd.</dd><dt class="refid">RefID</dt><dd class="refid">forskrift/1987-10-09-826</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om villreinnemnd.<ul class="tocSubUl"><li>§ 1. Formål.</li><li>§ 2. Etablering av villreinnemnd.</li><li>§ 3. Valg.</li><li>§ 4. Arbeidsmål.</li><li>§ 5. Villreinnemndas gjøremål.</li><li>§ 6. Høringsorgan.</li><li>§ 7. Økonomi.</li><li>§ 8. Klage.</li><li>§ 9. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-10-09-826" id="dokument"><h1>Forskrift om villreinnemnd.</h1><article class="legalP" data-absoluteaddress="/ledd/1/" id="ledd-1">Fastsatt av Direktoratet for naturforvaltning 9. oktober 1987 med hjemmel i lov om viltet av 29. mai 1981 nr. 38 § 4 annet ledd, jfr. kgl.res. av 2. april 1982 nr. 592.</article><article class="legalArticle" data-lovdata-URL="LTI/forskrift/1987-10-09-826/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med et offentlig samarbeidsorgan i villreinområdene er å sikre en enhetlig og biologisk riktig forvaltning av villreinen i et villreinområde.</article></article><article class="legalArticle" data-lovdata-URL="LTI/forskrift/1987-10-09-826/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Etablering av villreinnemnd.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I alle villreinområder med arealer i 2 eller flere kommuner skal det være ei villreinnemnd som skal ha det forvaltningsansvar som den er tillagt i følge lov og forskrifter.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Direktoratet kan etter søknad gi fritak for etablering av slikt samarbeidsorgan.</article></article><article class="legalArticle" data-lovdata-URL="LTI/forskrift/1987-10-09-826/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Valg.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hver viltnemnd oppnevner blant sine medlemmer ett medlem og ett varamedlem til villreinnemnda.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">I villreinområder med areal i bare 2 kommuner oppnevner hver viltnemnd 2 medlemmer m/varamenn til villreinnemnda.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Villreinnemnda velger selv sin formann og sekretær. Nemnda kan vedta å knytte til seg sekretær. I store villreinområder kan nemnda selv velge et arbeidsutvalg på 3 medlemmer.</article></article><article class="legalArticle" data-lovdata-URL="LTI/forskrift/1987-10-09-826/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Arbeidsmål.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Villreinnemnda skal arbeide i samsvar med lov om viltet av 29. mai 1981 og senere endringer. Nemnda skal i særlig grad legge vekt på en framtidsrettet forvaltning av villreinens leveområder. Villreinnemndene er underlagt direktoratets instruksjonsmyndighet, og skal i faglige spørsmål søke råd hos fylkesmennene.</article></article><article class="legalArticle" data-lovdata-URL="LTI/forskrift/1987-10-09-826/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Villreinnemndas gjøremål.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Nemnda skal i samsvar med gjeldende forskrifter og gitte retningslinjer fatte vedtak om:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Årlig fellingskvote for villreinområdet etter forslag innhentet fra grunneiersammenslutning/villreinutvalg.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Årlig plan for rettet avskyting for villreinområdet etter forslag fra grunneiersammenslutning/villreinutvalg.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Villreinnemnda skal videre:<ul class="defaultList"><li data-li-identifier="3." data-name="3."><article class="listArticle" data-absoluteaddress="/paragraf/5/ledd/2/punkt/1/" id="paragraf-5-ledd-2-punkt-1"><span class="data-originalId">3.</span><article class="legalP" data-absoluteaddress="/paragraf/5/ledd/2/punkt/1/ledd/1/" id="paragraf-5-ledd-2-punkt-1-ledd-1">Føre tilsyn med at det blir utarbeidet en driftsplan for villreinområdet.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/5/ledd/2/punkt/2/" id="paragraf-5-ledd-2-punkt-2"><span class="data-originalId">4.</span><article class="legalP" data-absoluteaddress="/paragraf/5/ledd/2/punkt/2/ledd/1/" id="paragraf-5-ledd-2-punkt-2-ledd-1">Føre tilsyn med at jakta blir drevet forsvarlig og at det er en tilfredsstillende oppsynsordning.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/5/ledd/2/punkt/3/" id="paragraf-5-ledd-2-punkt-3"><span class="data-originalId">5.</span><article class="legalP" data-absoluteaddress="/paragraf/5/ledd/2/punkt/3/ledd/1/" id="paragraf-5-ledd-2-punkt-3-ledd-1">Avgi en årlig melding til Direktoratet for naturvforvaltning og fylkesmennene om virksomheten i villreinområdet.</article></article></li></ul></article></article><article class="legalArticle" data-lovdata-URL="LTI/forskrift/1987-10-09-826/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Høringsorgan.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Villreinnemnda skal avgi uttalelser til Direktoratet for naturvforvaltning og andre offentlige myndigheter i saker som forelegges den. Villreinnemnda er også høringsinstans i arealplan- og inngrepssaker.</article></article><article class="legalArticle" data-lovdata-URL="LTI/forskrift/1987-10-09-826/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Økonomi.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Villreinnemndas administrative utgifter dekkes av Staten.</article></article><article class="legalArticle" data-lovdata-URL="LTI/forskrift/1987-10-09-826/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vedtak fattet av villreinnemnda i medhold av § 5 pkt. 1 og 2 kan påklages til direktoratet.</article></article><article class="legalArticle" data-lovdata-URL="LTI/forskrift/1987-10-09-826/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter trer i kraft fra 1. januar 1988.</article></article></main></body></html>