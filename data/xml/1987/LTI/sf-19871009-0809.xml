<!DOCTYPE html><html lang="no"><head><title>Forskrift om direkte regulering av finansieringsselskapers utlån utenom factoring og leasing.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1987-10-09-809</dd><dt class="dokid">DokumentID</dt><dd class="dokid">LTI/forskrift/1987-10-09-809</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 21</dd><dt class="dateInForce">I kraft fra</dt><dd class="dateInForce">1987-10-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-06-05-467</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2/§11</li><li>lov/1965-06-25-2/§12</li><li>lov/1965-06-25-2/§16</li></ul></dd><dt class="dateOfPublication">Kunngjort</dt><dd class="dateOfPublication">1987-10-30</dd><dt class="title">Tittel</dt><dd class="title">Forskrift om direkte regulering av finansieringsselskapers utlån utenom factoring og leasing.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 9. oktober 1987 med hjemmel i lov av 25. juni 1965 nr. 2 om adgang til regulering av penge- og kredittforholdene § 11, § 12, § 16 og § 17. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1987-10-09-809</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om direkte regulering av finansieringsselskapers utlån utenom factoring og leasing.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-10-09-809" id="dokument"><h1>Forskrift om direkte regulering av finansieringsselskapers utlån utenom factoring og leasing.</h1><article class="legalArticle" data-lovdata-URL="LTI/forskrift/1987-10-09-809/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter omfatter finansieringsselskaper, dvs. finansinstitusjoner som omfattes av § 11 i lov av 25. juni 1965 nr. 2 om adgang til regulering av penge- og kredittforholdene, med unntak av institusjoner som er nevnt i lovens § 9 samt skadeforsikringsselskaper, statsbanker og kredittforeninger og andre kredittinstitusjoner som utsteder ihendehaverobligasjoner.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Bestemmelsene gjelder bare hvis de utlån som reguleres ved kontrolltidspunktene er høyere enn 10 mill. kroner.</article></article><article class="legalArticle" data-lovdata-URL="LTI/forskrift/1987-10-09-809/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Disse institusjoner skal ved utgangen av hver måned i 1987 ikke ha høyere utlån til andre formål enn factoring og leasing enn det høyeste av 10 pst. eller 7 mill. kroner over de høyeste faktiske utlån ved kontrolltidspunktene i 1986.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Lån til statsforvaltningen, lån til andre finansinstitusjoner enn kredittforetak, lisensierte valutalån til innlendinger, lån til oljevirksomheten (herunder lånesertifikater) som er godkjent av Norges Bank under kronelånsordningen samt lån til utlandet regnes ikke med.</article></article><article class="legalArticle" data-lovdata-URL="LTI/forskrift/1987-10-09-809/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Hvis et selskaps faktiske utlån har oversteget de tillatte utlån ved kontrolltidspunktene i 1986, skal de tillatte utlån legges til grunn for beregning av selskapets tillatte utlån ved kontrolltidspunktene i 1987.</article></article><article class="legalArticle" data-lovdata-URL="LTI/forskrift/1987-10-09-809/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">De institusjoner som overskrider de utlånsrammer som er satt under § 2, skal betale renter til statskassen av det overskytende beløp for et tidsrom av én måned. Den årlige rentesats fastsettes lik den høyeste rente innenfor bankenes automatiske dagslåneadgang i Norges Bank på kontrolltidspunktet, tillagt 10 prosentpoeng. Dersom Norges Banks dagslåneadgang er suspendert, settes renten for disse dager til utlånsrenten siste virkedag før låneadgangen ble suspendert, tillagt 10 prosentpoeng. Ved renteberegningen legger en til grunn 365 rentedager i året.</article></article><article class="legalArticle" data-lovdata-URL="LTI/forskrift/1987-10-09-809/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Norges Bank fører tilsyn med at forskriftene overholdes.</article></article><article class="legalArticle" data-lovdata-URL="LTI/forskrift/1987-10-09-809/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disse forskrifter trer i kraft 9. oktober 1987.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Forskrifter av 5. juni 1987 nr. 467 om direkte regulering av finansieringsselskapenes utlån utenom factoring og leasing oppheves samtidig.</article></article></main></body></html>