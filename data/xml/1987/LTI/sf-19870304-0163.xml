<!DOCTYPE html><html lang="no"><head><title>Forskrift om medlemskap i og innkreving av semesteravgift til studentsamskipnader.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:49</dd><dt class="legacyID">Datokode</dt><dd class="legacyID">FOR-1987-03-04-163</dd><dt class="dokid">DokumentID</dt><dd class="dokid">LTI/forskrift/1987-03-04-163</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 5</dd><dt class="dateInForce">I kraft fra</dt><dd class="dateInForce">1987-03-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1986-05-09-19/§6</li><li>lov/1986-05-09-19/§15</li></ul></dd><dt class="dateOfPublication">Kunngjort</dt><dd class="dateOfPublication">1987-04-03</dd><dt class="title">Tittel</dt><dd class="title">Forskrift om medlemskap i og innkreving av semesteravgift til studentsamskipnader.</dd><dt class="refid">RefID</dt><dd class="refid">forskrift/1987-03-04-163</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om medlemskap i og innkreving av semesteravgift til studentsamskipnader.<ul class="tocSubUl"><li>§ 1. Virkeområde</li><li>§ 2. Definisjon</li><li>I Medlemskap<ul class="tocSubUl"><li>§ 3. Hvem som kan bli medlem</li><li>§ 4. Hvordan medlemskap kan oppnås</li><li>§ 5. Stemmerett</li><li>§ 6. Utmelding</li></ul></li><li>II Innkreving av semesteravgift<ul class="tocSubUl"><li>§ 7. Ansvar for innkrevingen</li><li>§ 8. Overføring</li><li>§ 9. Studentbevis</li><li>§ 10. Tidsrom semesteravgiften skal betales for</li><li>§ 11. Innkrevingstidsrom</li><li>§ 12. Betalingssted</li><li>§ 13. Fritak og refusjon</li><li>§ 14. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1987-03-04-163" id="dokument"><h1>Forskrift om medlemskap i og innkreving av semesteravgift til studentsamskipnader.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 4. mars 1987, med hjemmel i lov av 9. mai 1986 nr. 19 om organisering av velferd for elever og studenter, §§ 6 og 15.</article><article class="legalArticle" data-lovdata-URL="LTI/forskrift/1987-03-04-163/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskriften gjelder medlemskap i og innkreving av semesteravgift til studentsamskipnader for studenter ved høyere utdanningsinstitusjoner i Norge.</article></article><article class="legalArticle" data-lovdata-URL="LTI/forskrift/1987-03-04-163/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En utdanningssøkende er etter denne forskrift å forstå som student ved en utdanningsinstitusjon når han/hun:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">er tatt opp ved utdanningsinstitusjonen med rett til å gå opp til eksamen, og</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">er i utdanning, normert til minst tre måneder i fulltidsstudium, eller til minst fem måneder i deltidsstudium, tilsvarende mist 5 vekttall pr. semester.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">En ansatt ved en utdanningsinstitusjon, f.eks. i vitenskapelig utdanningsstilling, som ifølge ansettelsesvilkårene studerer med rett til å gå opp til eksamen, er å forstå som student med plikt til å være medlem av studentsamskipnaden.</article></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-03-04-163/KAPITTEL_1" data-partID="k1"><h2>I Medlemskap</h2><article class="legalArticle" data-lovdata-URL="LTI/forskrift/1987-03-04-163/§3" data-name="§3" data-partID="§3" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som kan bli medlem</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Studentene ved offentlige utdanningsinstitusjoner som gir høyere utdanning, og private utdanningsinstitusjoner som får statlig tilskudd eller gir eksamen godkjent etter privathøyskoleloven, kan få medlemskap i en studentsamskipnad.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Studentene ved en egen selskapsrettslig virksomhet som gir høyere utdanning, kan likeledes få medlemskap i en studentsamskipnad når virksomheten er nær knyttet til en utdanningsinstitusjon og når undervisning og øvinger foregår i utdanningsinstitusjonens regi.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Alle studenter ved en utdanningsinstitusjon som omfattes av en studentsamskipnad, har rett og plikt til å være medlemmer og til å betale semesteravgift, jf. lovens § 6, annet ledd og § 15.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Dersom det er tvil om studentene ved en utdanningsinstitusjon eller et undervisningstilbud kan inneha medlemskap i en studentsamskipnad, avgjør departementet dette, jf. lovens § 1.</article></article><article class="legalArticle" data-lovdata-URL="LTI/forskrift/1987-03-04-163/§4" data-name="§4" data-partID="§4" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Hvordan medlemskap kan oppnås</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Medlemskap i en studentsamskipnad kan oppnås når:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/paragraf/2/ledd/1/punkt/1/" id="kapittel-1-paragraf-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/paragraf/2/ledd/1/punkt/1/ledd/1/" id="kapittel-1-paragraf-2-ledd-1-punkt-1-ledd-1">Over 50 % av samtlige studenter ved utdanningsinstitusjonen ved uravstemning har stemt for medlemskap, og</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/paragraf/2/ledd/1/punkt/2/" id="kapittel-1-paragraf-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/paragraf/2/ledd/1/punkt/2/ledd/1/" id="kapittel-1-paragraf-2-ledd-1-punkt-2-ledd-1">Skoleeiers samtykke foreligger, og</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/paragraf/2/ledd/1/punkt/3/" id="kapittel-1-paragraf-2-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/paragraf/2/ledd/1/punkt/3/ledd/1/" id="kapittel-1-paragraf-2-ledd-1-punkt-3-ledd-1">Studenttinget og vedkommende studentsamskipnad/velferdssekretariat har uttalt seg.</article></article></li></ul></article></article><article class="legalArticle" data-lovdata-URL="LTI/forskrift/1987-03-04-163/§5" data-name="§5" data-partID="§5" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Stemmerett</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Ved uravstemning om studentene ved en utdanningsinstitusjon skal inneha medlemskap i en studentsamskipnad, har alle de stemmerett som er definert som studenter i § 2 i denne forskrift.</article></article><article class="legalArticle" data-lovdata-URL="LTI/forskrift/1987-03-04-163/§6" data-name="§6" data-partID="§6" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utmelding</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Før Kongen etter lovens § 17 bestemmer at en utdanningsinstitusjon ikke lenger skal omfattes av studentsamskipnaden, skal skoleeier, studenttinget og vedkommende studentsamskipnad ha anledning til å uttale seg.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-03-04-163/KAPITTEL_2" data-partID="k2"><h2>II Innkreving av semesteravgift</h2><article class="legalArticle" data-lovdata-URL="LTI/forskrift/1987-03-04-163/§7" data-name="§7" data-partID="§7" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ansvar for innkrevingen</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Vedkommende utdanningsinstitusjon krever inn semesteravgiften i samråd med studentsamskipnaden. Innkrevingen kan imidlertid gjennomføres av vedkommende studentsamskipnad når forholdene ligger til rette for det og avtale er inngått med utdanningsinstitusjonen. Den som krever inn avgiften, kan iverksette tiltak for å kontrollere at avgiften innbetales.</article></article><article class="legalArticle" data-lovdata-URL="LTI/forskrift/1987-03-04-163/§8" data-name="§8" data-partID="§8" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Overføring</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Overføring av semesteravgift fra utdanningsinstitusjon til studentsamskipnad skal foretas fortløpende, normalt innen én måned etter innbetalingen.</article></article><article class="legalArticle" data-lovdata-URL="LTI/forskrift/1987-03-04-163/§9" data-name="§9" data-partID="§9" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Studentbevis</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Semesteravgiften innkreves så tidlig som mulig i semesteret og samtidig med utstedelse av studentbevis. Studentbeviset bør ha en slik form at det kan nyttes som legitimasjonskort.</article></article><article class="legalArticle" data-lovdata-URL="LTI/forskrift/1987-03-04-163/§10" data-name="§10" data-partID="§10" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tidsrom semesteravgiften skal betales for</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Alle skal betale semesteravgift for de semestre de er studenter i henhold til § 2 i denne forskrift.</article></article><article class="legalArticle" data-lovdata-URL="LTI/forskrift/1987-03-04-163/§11" data-name="§11" data-partID="§11" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Innkrevingstidsrom</span></h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Semesteravgiften innkreves for ett semester om gangen.</article><article class="legalP" data-absoluteaddress="/kapittel/2/paragraf/5/ledd/2/" id="kapittel-2-paragraf-5-ledd-2">Dersom særlige grunner foreligger, kan innkrevingen skje for flere semestre samtidig. Innkreving for en periode på mer enn ett semester skal godkjennes av departementet.</article></article><article class="legalArticle" data-lovdata-URL="LTI/forskrift/1987-03-04-163/§12" data-name="§12" data-partID="§12" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Betalingssted</span></h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">En student plikter ikke å svare semesteravgift til mer enn én studentsamskipnad for samme semester, jf. lovens § 15, første ledd. Semesteravgiften tilfaller studentsamskipnaden på det stedet studenten i hovedsak studerer i vedkommende semester.</article></article><article class="legalArticle" data-lovdata-URL="LTI/forskrift/1987-03-04-163/§13" data-name="§13" data-partID="§13" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fritak og refusjon</span></h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">I spesielle tilfeller og etter anbefaling fra utdanningsinstitusjonen, kan styret for studentsamskipnaden eller det organ styret bestemmer, frita for semesteravgift og refundere allerede innbetalt semesteravgift.</article></article><article class="legalArticle" data-lovdata-URL="LTI/forskrift/1987-03-04-163/§14" data-name="§14" data-partID="§14" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttreden</span></h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Denne forskrift trer i kraft straks.</article></article></section></main></body></html>