<!DOCTYPE html><html lang="no"><head><title>Lov om endring i lov 18. august 1911 nr. 8 om skatt av formue og inntekt (skattelova).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:54</dd><dt class="legacyID">Datokode</dt><dd class="legacyID">LOV-1987-06-12-33</dd><dt class="dokid">DokumentID</dt><dd class="dokid">LTI/lov/1987-06-12-33</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 13</dd><dt class="dateInForce">I kraft fra</dt><dd class="dateInForce">1987-07-26</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-06-26</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endring i lov 18. august 1911 nr. 8 om skatt av formue og inntekt (skattelova).</dd><dt class="miscInformation">Annet om dokumentet</dt><dd class="miscInformation">Ot.prp.nr.27 (1986–1987), Innst.O.nr.40 (1986–1987), Besl.O.nr.49 (1986–1987). Odels- og Lagtingsvedtak henholdsvis 14. og 21. mai 1987. Fremmet av Finans- og tolldepartementet.</dd><dt class="refid">RefID</dt><dd class="refid">lov/1987-06-12-33</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov 18. august 1911 nr. 8 om skatt av formue og inntekt (skattelova).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1987-06-12-33" id="dokument"><h1>Lov om endring i lov 18. august 1911 nr. 8 om skatt av formue og inntekt (skattelova).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1987-06-12-33/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt (skatteloven) skal følgende bestemmelse lyde:</article> <article class="defaultP" margin-top="true">§ 77 nr. 4:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Når skattyteren i inntektsåret har hatt usedvanlig store utlegg på grunn av sykdom eller annen varig svakhet som han, eller en person han forsørger, lider av, kan det innrømmes et særfradrag i inntekten som i alminnelighet ikke skal overstige seks ganger månedsfradraget etter nr. 1 første ledd.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Utlegg til behandling, pleie eller opphold i institusjon eller hos privatpraktiserende helsepersonell utenfor offentlig norsk helse- og sosialvesen gir bare rett til særfradrag dersom tilsvarende behandling, pleie eller opphold ikke kan tilbys av offentlig norsk helse- og sosialvesen. Det er dog et vilkår at helsemyndighetene vurderer det oppsøkte helsetilbud som faglig forsvarlig.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Helsedirektoratet eller den det gir fullmakt avgjør om vilkårene i annet ledd er oppfylt i det enkelte tilfelle, og hva som skal regnes som offentlig helsevesen.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Helsedirektoratet kan gi utfyllende forskrifter til gjennomføring av bestemmelsene i foranstående ledd.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Det gis ikke fradrag for utgifter til opphold i alders- og sykehjem, eller for utgifter i forbindelse med helsereiser.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Fradrag etter første ledd kan også innrømmes skattyter som på grunn av sykdom eller annen varig svakhet har varig nedsatt ervervsevne uten å ha krav på særfradrag etter reglene i nr. 3.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1987-06-12-33/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen under I gjelder utlegg til behandling, pleie og opphold i private helseinstitusjoner og hos privatpraktiserende helsepersonell og utgifter til opphold i alders- og sykehjem påløpt etter 30. juni 1987.</article></section></main></body></html>