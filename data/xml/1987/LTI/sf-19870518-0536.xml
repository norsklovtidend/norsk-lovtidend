<!DOCTYPE html><html lang="no"><head><title>Forskrift om foredleravgift på formeringsvare av såvare, planter og plantedeler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1987-05-18-536</dd><dt class="dokid">DokumentID</dt><dd class="dokid">LTI/forskrift/1987-05-18-536</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 15</dd><dt class="dateInForce">I kraft fra</dt><dd class="dateInForce">1987-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-12-12-3107</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-12-04-82</li><li>forskrift/1984-12-07-1961</li></ul></dd><dt class="dateOfPublication">Kunngjort</dt><dd class="dateOfPublication">1987-07-14</dd><dt class="title">Tittel</dt><dd class="title">Forskrift om foredleravgift på formeringsvare av såvare, planter og plantedeler.</dd><dt class="refid">RefID</dt><dd class="refid">forskrift/1987-05-18-536</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om foredleravgift på formeringsvare av såvare, planter og plantedeler.<ul class="tocSubUl"><li>§ 1. Formål</li><li>§ 2. Omfang</li><li>§ 3. Arter og avgiftssatser</li><li>§ 4. Innbetaling av avgift</li><li>§ 5. Fordeling av innkommen avgift</li><li>§ 6. Kontroll</li><li>§ 7. Dispensasjon</li><li>§ 8. Klageadgang</li><li>§ 9. Overtredelser</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-05-18-536" id="dokument"><h1>Forskrift om foredleravgift på formeringsvare av såvare, planter og plantedeler.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 18. mai 1987 i medhold av lov av 4. desember 1970 nr. 82 om såvarer m.m. jfr. kgl.res. av 7. desember 1984 nr. 1961.</article><article class="legalArticle" data-lovdata-URL="LTI/forskrift/1987-05-18-536/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ved omsetning av såvarer, planter og plantedeler skal det svares en avgift til fremme av vekstforedling og for å sikre jord- og hagebruket et godt sortsmateriale.</article></article><article class="legalArticle" data-lovdata-URL="LTI/forskrift/1987-05-18-536/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forskriften omfatter såvarer, planter og plantedeler av sorter som er godkjente for avl under offentlig kontroll og som er oppformerte i Norge eller på kontrakt utenlands og omsettes gjennom omsetningsledd som er godkjente etter forskrifter for omsetning m.v. av såvarer av 18. februar 1982.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Foredleravgift betales ikke ved omsetning av formeringsvare som er overtatt fra annen forretning.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Foredleravgiften er begrenset til arter innen de vekstgrupper som er opplistet i § 3.</article></article><article class="legalArticle" data-lovdata-URL="LTI/forskrift/1987-05-18-536/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Arter og avgiftssatser</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det skal svares foredleravgift av formeringsvare av sorter av følgende vekstgrupper med de angitte satser pr. 100 kg. emballasjens vekt medregnet eller pr. 100 stk.<table><tbody><tr><td data-text-align="left" data-vertical-align="top">Korn</td><td data-text-align="left" data-vertical-align="top">kr  8,50 pr. 100 kg.</td></tr><tr><td data-text-align="left" data-vertical-align="top">Oljevekster</td><td data-text-align="left" data-vertical-align="top">kr 150,00 pr. 100 kg.</td></tr><tr><td data-text-align="left" data-vertical-align="top">Gras, og belgvekster til eng,<br />beite og grøntanlegg</td><td data-text-align="left" data-vertical-align="top">kr 75,00 pr. 100 kg.</td></tr><tr><td data-text-align="left" data-vertical-align="top">Poteter</td><td data-text-align="left" data-vertical-align="top">kr  3,50 pr. 100 kg.</td></tr></tbody></table></article></article><article class="legalArticle" data-lovdata-URL="LTI/forskrift/1987-05-18-536/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innbetaling av avgift</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Foredleravgiften skal belastes første ledd i omsetningen av vedkommende vareparti, og innbetales til Statens planteavlsråd for en periode av ett år om gangen. Perioden regnes fra 1. juli til 30. juni neste år. Avgiften innbetales innen 1. september.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Samtidig med innbetaling av avgift sendes oppgave over avgiftspliktig omsatt vare av de enkelte sorter. Oppgaven skal være attestert av revisor.</article></article><article class="legalArticle" data-lovdata-URL="LTI/forskrift/1987-05-18-536/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fordeling av innkommen avgift</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens planteavlsråd skal fordele foredleravgiften til sortseierne eller deres representanter etter det kvantum formeringsvare som er omsatt av de enkelte eieres sorter.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Avgiften på privateide norske sorter skal i sin helhet gå tilbake til sortseieren eller dennes representant. Dersom Statens planteavlsråd står som representant for private sortseier skal avgiften fordeles mellom Statens planteavlsråd og sortseieren etter avtale godkjent av Landbruksdepartementet.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">For at innkrevet avgift på utenlandske sorter skal kunne tilbakeføres til utenlandske sortseiere er det en forutsetning at de har en representant i Norge og at det er inngått en gjensidighetsavtale som gir norske sortseiere tilsvarende rettigheter i vedkommende land.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Avgift som kommer inn på norske sorter foredlet ved offentlige institusjoner, skal fordeles mellom sortseier og forretninger som vedlikeholder og/eller markedsfører sorten etter avtale godkjent av Landbruksdepartementet.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Ved innbetaling av avgiften skal Statens planteavlsråd i sitt mellomregnskap holde tilbake de beløp som skal tilbakeføres til norske og utenlandske foredlere samt det beløp som etter avtale tilkommer de godkjente forretninger. Det resterende beløp går inn som inntekt i statsregnskapet.</article></article><article class="legalArticle" data-lovdata-URL="LTI/forskrift/1987-05-18-536/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tilsynet med overholdelsen av denne forskrift påhviler Statens Planteavlsråd, som kan kreve seg forelagt såvareforretningens regnskap og øvrige materiale i den utstrekning det anses nødvendig for gjennomføring av kontrollen.</article></article><article class="legalArticle" data-lovdata-URL="LTI/forskrift/1987-05-18-536/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Landbruksdepartementet kan i særlige høve dispensere fra denne forskrift.</article></article><article class="legalArticle" data-lovdata-URL="LTI/forskrift/1987-05-18-536/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vedtak etter denne forskrift kan påklages til Landbruksdepartementet i medhold av kap. VI i forvaltningsloven av 10. februar 1967. Klagefristen er 3 uker fra det tidspunkt underretning om vedtaket er kommet fram.</article></article><article class="legalArticle" data-lovdata-URL="LTI/forskrift/1987-05-18-536/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overtredelser</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelser av denne forskrift straffes med bøter jfr. § 7 i lov av 4. desember 1970 nr. 82 om såvarer m.m.</article></article><article class="legalArticle" data-lovdata-URL="LTI/forskrift/1987-05-18-536/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft 1. juli 1987 samtidig oppheves forskrift om foredleravgift på formeringsvare av såvare, planter og plantedeler fastsatt 12. desember 1984.</article></article></main></body></html>