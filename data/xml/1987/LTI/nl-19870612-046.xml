<!DOCTYPE html><html lang="no"><head><title>Lov om endringer i lov av 26. juni 1953 nr. 11 om pensjonsordning for apoteketaten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">LOV-1987-06-12-46</dd><dt class="dokid">DokumentID</dt><dd class="dokid">LTI/lov/1987-06-12-46</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 13</dd><dt class="dateInForce">I kraft fra</dt><dd class="dateInForce">1986-05-01</dd><dt class="changesToDocuments">Endrer</dt><dd class="changesToDocuments"><ul><li>lov/1953-06-26-11</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-06-26</dd><dt class="titleShort">Korttittel</dt><dd class="titleShort">Lov nr. 46 om endr. i lov av 26. juni 195</dd><dt class="title">Tittel</dt><dd class="title">Lov om endringer i lov av 26. juni 1953 nr. 11 om pensjonsordning for apoteketaten.</dd><dt class="miscInformation">Annet om dokumentet</dt><dd class="miscInformation">Ot.prp.nr.21 (1986–1987), Innst.O.nr.23 (1986–1987), Besl.O.nr.34 (1986–1987). Odels- og Lagtingsvedtak henholdsvis 6. og 13. februar 1987. Fremmet av Forbruker- og administrasjonsdepartementet.</dd><dt class="refid">RefID</dt><dd class="refid">lov/1987-06-12-46</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 26. juni 1953 nr. 11 om pensjonsordning for apoteketaten.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1987-06-12-46" id="dokument"><h1>Lov om endringer i lov av 26. juni 1953 nr. 11 om pensjonsordning for apoteketaten.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1987-06-12-46/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 26. juni 1953 nr. 11 om pensjonsordning for apoteketaten gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Pensjonsordning for apoteketaten omfatter med de unntak som følger av denne lov:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">apotekere,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">arbeidstakere som er fast tilsatt ved apotek hvis de har en gjennomsnittlig arbeidstid på minst 15 timer pr. uke, eller ved fast vaktapotek har en tarifflønn som minst svarer til tarifflønnen for 15 timer pr. uke i dagtjeneste. Arbeidstakere med tre måneders tjenestetid anses som fast tilsatt.</article></article></li></ul></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Pensjonsordningen kan gi en arbeidstaker medlemskap fra første tilsettingsdag, dersom vedkommende har opparbeidet rettigheter i en annen pensjonsordning, eller det foreligger andre særlige grunner for det.</article> <article class="defaultP" margin-top="true">§ 5 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Pensjonsgrunnlaget for apotekere skal utgjøre et beløp svarende til 120 prosent av høyeste faste tariffbestemte lønn for provisorer. For de øvrige medlemmer er pensjonsgrunnlaget den faste tariffbestemte eller avtalte årslønn begrenset oppad til pensjonsgrunnlaget for apotekere. Styret bestemmer i tvilstilfelle hva som skal regnes som fast årslønn.</article> <article class="defaultP" margin-top="true">§ 7 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/4/punkt/1/" id="kapittel-1-ledd-4-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/4/punkt/1/ledd/1/" id="kapittel-1-ledd-4-punkt-1-ledd-1">Et medlem får alderspensjon når han fratrer sin stilling ved eller etter nådd aldersgrense. Fratrer medlemmet tidligst tre år før aldersgrensen, ytes alderspensjon såframt summen av tjenestetid og alder er minst 85 år, eller han ved fratreden har fylt 67 år.</article></article></li></ul></article> <article class="defaultP" margin-top="true">§ 10 sjette ledd skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Når et medlem har fratrådt etter 1. januar 1967 med rett til oppsatt alderspensjon og senere blir tilstått full uførepensjon etter lov om folketrygd, har han fra samme tidspunkt rett til invalidepensjon fra pensjonsordningen svarende til oppsatt alderspensjon beregnet etter bestemmelsen i § 7 nr. 2. Hvis han tilstås gradert uførepensjon fra folketrygden, ytes invalidepensjon etter samme uføregrad.</article> <article class="defaultP" margin-top="true">§ 12 skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Finner pensjonsordningens styre det godtgjort at invaliditeten skyldes skade eller sykdom som er en umiddelbar følge av usedvanlig påkjenning eller ulykkestilfelle i tjenesten, skal pensjon uansett tjenestetiden være lik full alderspensjon etter § 8 nr. 1. Ellers gjelder bestemmelsene i § 11.</article> <article class="defaultP" margin-top="true">§ 14 tredje ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Den som oppebærer invalidepensjon, plikter å skaffe ny legeerklæring etter reglene i første og annet ledd, dersom pensjonsordningen forlanger det. Har pensjonisten selv krevet ny behandling etter § 13, kan pensjonsordningens styre bestemme at han selv skal betale omkostningene ved legeundersøkelsen.</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Enkepensjon settes til 60 pst. av alderspensjonen uten barnetillegg og beregnes for øvrig etter reglene i § 17. Pensjon skal for enke etter medlem med rett til oppsatt pensjon være 60 pst. av den oppsatte pensjon.</article> <article class="defaultP" margin-top="true">§ 18 annet ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Når særlige grunner taler for det, kan styret tilstå hel eller delvis pensjon i disse tilfelle.</article> <article class="defaultP" margin-top="true">§ 23 skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Barnepensjon betales når et medlem etterlater seg barn under 18 år, herunder også adoptivbarn. Pensjonsordningens styre kan gi pensjon også til pleiebarn.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Barnepensjon etter medlem med oppsatte rettigheter beregnes etter avdødes oppsatte rettigheter.</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Pensjonsordningens styre kan tilstå et barn hel eller delvis pensjon inntil det fyller 21 år, dersom omsynet til barnets utdanning gjør det rimelig og barnet ikke forsørger seg selv og ikke har midler til det.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Pensjon betales til utløpet av den måned hvori barnet når den fastsatte alder. Dør barnet før det når denne alder, betales pensjon til og med måneden etter dødsmåneden.</article> <article class="defaultP" margin-top="true">§ 29 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" data-absoluteaddress="/kapittel/1/ledd/13/punkt/1/" id="kapittel-1-ledd-13-punkt-1"><span class="data-originalId">2.</span><article class="legalP" data-absoluteaddress="/kapittel/1/ledd/13/punkt/1/ledd/1/" id="kapittel-1-ledd-13-punkt-1-ledd-1">Den årlige premie fastsettes i prosent av pensjonsgrunnlaget, jfr. § 5.</article><article class="legalP" data-absoluteaddress="/kapittel/1/ledd/13/punkt/1/ledd/2/" id="kapittel-1-ledd-13-punkt-1-ledd-2">Premien og fordelingen av denne mellom arbeidsgiver og arbeidstaker fastsettes av Kongen etter at deres faglige foreninger har hatt høve til å uttale seg.</article></article></li></ul></article> <article class="defaultP" margin-top="true">§ 37 skal lyde:</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Den del av pensjonsordningens utgifter som følger av bestemmelsen i § 36, om pensjonsrettigheter for tjenestetid før denne lovs ikrafttreden, dekkes av staten. Kongen kan likevel fastsette et særskilt maksimalt pensjonsgrunnlag som skal gjelde ved beregning av statens andel av utgiftene.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1987-06-12-46/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne lovs § 5 trer i kraft 1. mai 1986. For øvrig trer loven i kraft straks.</article></section></main></body></html>