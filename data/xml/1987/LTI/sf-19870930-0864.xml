<!DOCTYPE html><html lang="no"><head><title>Forskrift om endringer i reglement om fengselsvesenet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1987-09-30-864</dd><dt class="dokid">DokumentID</dt><dd class="dokid">LTI/forskrift/1987-09-30-864</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 23</dd><dt class="dateInForce">I kraft fra</dt><dd class="dateInForce">1987-10-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-01-25-157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-12-04</dd><dt class="title">Tittel</dt><dd class="title">Forskrift om endringer i reglement om fengselsvesenet.</dd><dt class="refid">RefID</dt><dd class="refid">forskrift/1987-09-30-864</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i reglement om fengselsvesenet.</li></ul></dd></dl></header><main class="documentBody" data-lovdata-URL="LTI/forskrift/1987-09-30-864" id="dokument"><h1>Forskrift om endringer i reglement om fengselsvesenet.</h1><article class="legalP" data-absoluteaddress="/ledd/1/" id="ledd-1">Fastsatt av Justis- og politidepartementet 30. september 1987.</article><article class="legalP" data-absoluteaddress="/ledd/2/" id="ledd-2">I rundskriv Fst. august 1987 av 30. september 1987 er det gjort følgende endringer i reglement av 12. desember 1961 om fengselsvesenet.</article> <article class="defaultP" margin-top="true">§ 22.12 tredje ledd 2. punktum er gitt følgende ordlyd:</article><article class="legalP" data-absoluteaddress="/ledd/3/" id="ledd-3">I Berg kretsfengsel og Bergen kretsfengsel avd. Osterøy kan også fullbyrdes straff ut over 1 år og 6 måneder.</article> <article class="defaultP" margin-top="true">§ 22.13 siste ledd er gitt følgende ordlyd:</article><article class="legalP" data-absoluteaddress="/ledd/4/" id="ledd-4">Fengselsstraff over 6 måneder fullbyrdes i Bredtveit fengsel og sikringsanstalt. Unntaksbestemmelsen i § 22. 12 siste ledd gjelder tilsvarende.</article> <article class="defaultP" margin-top="true">§ 22.16 tredje ledd er gitt følgende ordlyd:</article><article class="legalP" data-absoluteaddress="/ledd/5/" id="ledd-5">Vedkommende direktør kan treffe beslutning om anbringelse i åpen anstalt når den gjenstående straffetid ikke overstiger 1 år, regnet til tidspunktet for endt løslatelse eller eventuell prøveløslatelse. For Berg kretsfengsel, Bergen kretsfengsel, avd. Osterøy og Ullersmo landsfengsel avd. Kroksrud arbeidskoloni kan fengselsdirektøren treffe slik beslutning når den gjenstående straffetid ikke overstiger 3 år. Ellers treffes beslutningen av Fengselsstyret.</article> <article class="defaultP" margin-top="true">§ 23.1 til § 23.5 oppheves.</article> <article class="defaultP" margin-top="true">§§ 23 er gitt følgende ordlyd:<p class="leddfortsettelse"><i>Dom på fullbyrding av reststraff.</i></p></article><article class="legalP" data-absoluteaddress="/ledd/6/" id="ledd-6">Har den prøveløslatte gjort seg skyldig i alvorlig eller gjentatt brudd på prøvevilkårene, kan retten avsi dom på hel eller delvis fullbyrding av reststraffen, fengselslovens § 40 annet ledd, jfr. straffelovens § 54 nr. 2. I slike tilfelle kan ny løslatelse på prøve finne sted. Dette gjelder selv om minstetiden etter fengselslovens §§ 35 og 36 ikke er oppfylt for reststraffen. Beslutning om slik prøveløslatelse treffes av Fengselsstyret.</article><article class="legalP" data-absoluteaddress="/ledd/7/" id="ledd-7">Ved brudd på prøvevilkårene som ikke resulterer i dom på fullbyrding av reststraffen, gjelder bestemmelsene i § 72.42 og § 72.51 siste punktum. Også ellers kan prøvevilkårene endres etter disse bestemmelser dersom den prøveløslattes forhold gir grunn til det.</article> <article class="defaultP" margin-top="true">§ 38 er gitt følgende ordlyd:<p class="leddfortsettelse"><i>Tvangsmidler</i></p></article><article class="legalP" data-absoluteaddress="/ledd/8/" id="ledd-8">Dersom forholdene gjør det absolutt nødvendig og hvor andre og lempeligere midler forgjeves har vært forsøkt eller åpenbart vil være utilstrekkelig, kan det anvendes godkjent tvangsmiddel, jfr. Regler om bruk av tvangsmidler i fengselsvesenets anstalter, fastsatt ved kgl.res. av 22. april 1960, jfr. Fengselsstyrets rundskriv av 1. juli 1960, og endret ved kgl.res. av 25. januar 1985 nr. 157, jfr. Fengselsstyrets rundskriv av 7. mars 1985 nr 981 (Fst. 7/85).</article> <article class="defaultP" margin-top="true">§ 44.2 siste ledd er gitt følgende ordlyd:</article><article class="legalP" data-absoluteaddress="/ledd/9/" id="ledd-9">Meldingene samles og sendes inn daglig. Innkomstmeldinger og utgangsmeldinger nummereres hver for seg, fortløpende for hvert år.</article> <article class="defaultP" margin-top="true">§ 44.4 er gitt følgende ordlyd:<p class="leddfortsettelse"><i>Melding om løslating.</i></p></article><article class="legalP" data-absoluteaddress="/ledd/10/" id="ledd-10">Melding sendes på fastsatt skjema når en person som utholder frihetsberøvelse etter dom (dog ikke subsidiær frihetsstraff), løslates endelig eller på prøve. Ved løslating på prøve gjelder bestemmelsene i § 72.7.</article><article class="legalP" data-absoluteaddress="/ledd/11/" id="ledd-11">Melding som nevnt skal sendes i god tid før løslating skal finne sted.</article> <article class="defaultP" margin-top="true">§ 44.6. Overskriften er endret til:</article><article class="legalP" data-absoluteaddress="/ledd/12/" id="ledd-12"><i>Meldinger til trygdekontoret.</i></article> <article class="defaultP" margin-top="true">§ 44.7. Overskriften er gitt følgende ordlyd:</article><article class="legalP" data-absoluteaddress="/ledd/13/" id="ledd-13"><i>Andre meldinger vedrørende trygde- og pensjonsytelser.</i></article> <article class="defaultP" margin-top="true">§ 57.5 siste ledd oppheves.</article> <article class="defaultP" margin-top="true">§ 59.9 siste ledd er gitt følgende ordlyd:</article><article class="legalP" data-absoluteaddress="/ledd/14/" id="ledd-14">Om omberegning av løslatingstidspunktet ved avbrudd gjelder regelen i § 45.7 a. Om meldinger til Kriminalpolitisentralen gjelder § 44.2.</article> <article class="defaultP" margin-top="true">§ 72.41 annet ledd oppheves.</article> <article class="defaultP" margin-top="true">§ 72.62 første ledds siste punktum oppheves.</article> <article class="defaultP" margin-top="true">§ 72.7 første ledd er gitt følgende ordlyd:</article><article class="legalP" data-absoluteaddress="/ledd/15/" id="ledd-15">Ved prøveløslatingen skal den innsatte overleveres «Melding om løslating på prøve» i utfylt stand.</article><article class="legalP" data-absoluteaddress="/ledd/16/" id="ledd-16">Det er i tillegg foretatt en rekke mindre ajourføringer som ikke innebærer realitetsendringer. Det fullstendige ajourførte reglement kan fås ved henvendelse til Justisdepartementet, Kriminalomsorgsavdelingen.</article><article class="legalP" data-absoluteaddress="/ledd/17/" id="ledd-17">Endringene i reglementet trådte i kraft 15. oktober 1987.</article></main></body></html>