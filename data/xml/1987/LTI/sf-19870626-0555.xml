<!DOCTYPE html><html lang="no"><head><title>Forskrift om endring av forskrift om tariff for oppkreving av gebyrer til statskassen for tjenester som utføres av Sjøfartsdirektoratet og Skipskontrollen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1987-06-26-555</dd><dt class="dokid">DokumentID</dt><dd class="dokid">LTI/forskrift/1987-06-26-555</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 15</dd><dt class="dateInForce">I kraft fra</dt><dd class="dateInForce">1987-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§14</li><li>lov/1903-06-09-7/§1</li><li>lov/1964-06-19-20/§7</li><li>lov/1893-07-20-1/§274</li></ul></dd><dt class="dateOfPublication">Kunngjort</dt><dd class="dateOfPublication">1987-07-14</dd><dt class="title">Tittel</dt><dd class="title">Forskrift om endring av forskrift om tariff for oppkreving av gebyrer til statskassen for tjenester som utføres av Sjøfartsdirektoratet og Skipskontrollen.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 26. juni 1987 i medhold av lov 9. juni 1903 nr. 7 om Statskontrol med Skibes Sjødygtighed m.v. § 14, § 1 tredje ledd nr. 1 – 3 og lov 19. juni 1964 nr. 20 om måling av fartøyer § 7 og lov 20. juli 1893 nr. 1 om Sjøfarten § 274, jfr. forskrift 25. april 1975 om forsikring og annen sikkerhet mot oljesølskade samt sertifikat § 14. Fremmet av Handels- og skipsfartsdepartementet.</dd><dt class="refid">RefID</dt><dd class="refid">forskrift/1987-06-26-555</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om tariff for oppkreving av gebyrer til statskassen for tjenester som utføres av Sjøfartsdirektoratet og Skipskontrollen.</li></ul></dd></dl></header><main class="documentBody" data-lovdata-URL="LTI/forskrift/1987-06-26-555" id="dokument"><h1>Forskrift om endring av forskrift om tariff for oppkreving av gebyrer til statskassen for tjenester som utføres av Sjøfartsdirektoratet og Skipskontrollen.</h1><article class="legalP" data-absoluteaddress="/ledd/1/" id="ledd-1">Endringer i forskrift av 19. des. 1986 nr. 2201:</article> <article class="defaultP" margin-top="true">§ 1 nytt nr. 1. 19 skal lyde:</article><article class="legalP" data-absoluteaddress="/ledd/2/" id="ledd-2">1.19. NIS: Norsk internasjonalt skipsregister.</article> <article class="defaultP" margin-top="true">§ 1 nr. 2.1.1. første ledd skal lyde:</article><article class="legalP" data-absoluteaddress="/ledd/3/" id="ledd-3">Førstegangsgebyr skal betales som et engangsgebyr etter førstegangsmåling eller førstegangs kjenningsmåling. For innkjøpt skip betales førstegangsgebyr etter tildeling av norsk kjenningssignal. For skip som overføres fra NIS til norsk skipsregister betales førstegangsgebyr etter registrering i norsk skipsregister. Førstegangsgebyr for innkjøpte skip og for skip som overføres fra norsk internasjonalt skipsregister reduseres ikke dersom skipet selges til utlandet, kondemneres eller på annen måte går tapt før skipet er sluttbehandlet.</article> <article class="defaultP" margin-top="true">§ 1 nr. 2.1.1. tredje ledd skal lyde:</article><article class="legalP" data-absoluteaddress="/ledd/4/" id="ledd-4">Regning over førstegangsgebyr utstedes ved første regningsutstedelse etter utstedelse av målebrev/identitetsbevis for skipet. For innkjøpt skip utstedes regningen ved første regningsutstedelse etter tildeling av norsk kjenningssignal. For skip som overføres fra NIS til norsk skipsregister utstedes regningen ved første regningsutstedelse etter registrering i norsk skipsregister. For nybygg som skal registreres i utlandet utstedes regningen umiddelbart etter at det er anmodet om tjenestene.</article> <article class="defaultP" margin-top="true">§ 1 nr. 2.1.1. fjerde ledd skal lyde:</article><article class="legalP" data-absoluteaddress="/ledd/5/" id="ledd-5">For nybygg som er anmeldt til tilsynet etter 1. januar 1980, skal det betales førstegangsgebyr i samsvar med den tariff som gjelder på tidspunkt for dato utstedt målebrev. For innkjøpt skip og for skip overført fra NIS betales førstegangsgebyr i samsvar med den tariff som gjelder på registreringsdato for innføring i norsk skipsregister. For nybygg som skal registreres i utlandet betales førstegangsgebyr i samsvar med den tariff som gjelder når regningen utstedes.</article> <article class="defaultP" margin-top="true">§ 1 nytt nr. 2.1.3. skal lyde:<ul class="defaultList"><li data-li-identifier="2.1.3." data-name="2.1.3."><article class="listArticle" data-absoluteaddress="/ledd/5/punkt/1/" id="ledd-5-punkt-1"><span class="data-originalId">2.1.3.</span><article class="legalP" data-absoluteaddress="/ledd/5/punkt/1/ledd/1/" id="ledd-5-punkt-1-ledd-1">Fritak fra førstegangsgebyr for innkjøpte skip.</article><article class="legalP" data-absoluteaddress="/ledd/5/punkt/1/ledd/2/" id="ledd-5-punkt-1-ledd-2">Tidligere norske skip som er slettet i norsk skipsregister før 1. desember 1986, og som etter dette ikke har vært registrert i NIS skal fritas for førstegangsgebyr.</article><article class="legalP" data-absoluteaddress="/ledd/5/punkt/1/ledd/3/" id="ledd-5-punkt-1-ledd-3">Tidligere norske skip som er slettet i norsk skipsregister i perioden 1. desember 1986 til 30. juni 1987, og som etter dette ikke har vært registrert i NIS, skal fritas for førstegangsgebyr forutsatt at de registreres i norske skipsregister før 1. juli 1988.</article></article></li></ul></article> <article class="defaultP" margin-top="true">§ 1 nr. 2.2. første ledd skal lyde:</article><article class="legalP" data-absoluteaddress="/ledd/6/" id="ledd-6">Første gang et skip får utstedt fartssertifikat/fartstillatelse i påvente av passasjersertifikat/passasjersertifikat, eller utstyrssertifikat for fiske- og fangstfartøy, betales årsgebyret med en andel lik det gjenværende antall måneder i vedkommende år, inklusiv måneden for utstedelse av sertifikatet/-tillatelsen, dividert med 12. Unntatt fra dette er skip som overføres fra NIS til norsk skipsregister. Overføres 1. juli skal det betales halvt årsgebyr. Overføres skipet 1. juli eller senere betales ikke årsgebyr etter forskriften her det året skipet overføres.</article> <article class="defaultP" margin-top="true">§ 1 nytt nr. 2.5. skal lyde:<ul class="defaultList"><li data-li-identifier="2.5." data-name="2.5."><article class="listArticle" data-absoluteaddress="/ledd/6/punkt/1/" id="ledd-6-punkt-1"><span class="data-originalId">2.5.</span><article class="legalP" data-absoluteaddress="/ledd/6/punkt/1/ledd/1/" id="ledd-6-punkt-1-ledd-1">Fritak fra gebyr for skip registrert i NIS.</article><article class="legalP" data-absoluteaddress="/ledd/6/punkt/1/ledd/2/" id="ledd-6-punkt-1-ledd-2">Skip registrert i NIS skal ikke avkreves gebyrer etter §§ 2, 3, 4, 6 og 7 i forskriften her med mindre annet er fastsatt i den til enhver tid gjeldende forskrift om Sjøfartsdirektoratets gebyrtariff for skip registrert i Norsk internasjonalt skipsregister.</article></article></li></ul></article> <article class="defaultP" margin-top="true">§ 1 nr. 3.1. første ledd skal lyde:</article><article class="legalP" data-absoluteaddress="/ledd/7/" id="ledd-7">For nybygg som bygges i utlandet og innkjøpt skip skal førstegangsgebyr, unntatt for § 2 nr. 4 betales av den eier som innfører skipet. For skip som overføres fra NIS til norsk skipsregister skal førstegangsgebyret betales av den eier som overfører skipet.</article> <article class="defaultP" margin-top="true">§ 1 nr. 3.2. andre ledd skal lyde:</article><article class="legalP" data-absoluteaddress="/ledd/8/" id="ledd-8">Redusert årsgebyr, jfr. nr. 2.2. første og tredje ledd, skal betales av eier pr. 1. mars for fartøy som settes i fart, eller som overføres fra NIS til norsk skipsregister, i perioden f.o.m. 1. september til 1. mars. For skip som settes i fart/overføres i perioden f.o.m. 1. mars til 1. september er det eier pr. 1. september som skal betale redusert årsgebyr.</article> <article class="defaultP" margin-top="true">§ 1 nr. 3.2. siste ledd skal lyde:</article><article class="legalP" data-absoluteaddress="/ledd/9/" id="ledd-9">Ved salg til utlandet av skipsregistrerte skip, samt ved overføring av skip fra norsk skipsregister til NIS, bortfaller gebyret dersom skipet er slettet i norsk skipsregister før 1. mars.</article> <article class="defaultP" margin-top="true">§ 1 nr. 3.3. nytt siste ledd skal lyde:</article><article class="legalP" data-absoluteaddress="/ledd/10/" id="ledd-10">For skip som overføres fra norsk skipsregister til NIS før regningsutstedelsestidspunktet, betales variabelt gebyr av den som sist var registrert eier i norsk skipsregister.</article> <article class="defaultP" margin-top="true">§ 2 nr. 1.3. skal lyde:</article><article class="legalP" data-absoluteaddress="/ledd/11/" id="ledd-11">For innkjøpt passasjerskip, og for passasjerskip som overføres fra NIS til norsk skipsregister, fastsettes gebyret særskilt på bakgrunn av medgått arbeide med skipet sett i forhold til etatens arbeide med tilsvarende nybygg.</article> <article class="defaultP" margin-top="true">§ 2 nr. 2.3. skal lyde:</article><article class="legalP" data-absoluteaddress="/ledd/12/" id="ledd-12">For innkjøpt lasteskip, og for lasteskip som overføres fra NIS til norsk skipsregister, fastsettes gebyret på samme måte som i § 2 nr. 1.3.</article><article class="legalP" data-absoluteaddress="/ledd/13/" id="ledd-13">Endringen trer i kraft 1. juli 1987.</article></main></body></html>