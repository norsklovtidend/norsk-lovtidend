<!DOCTYPE html><html lang="no"><head><title>Forskrift om overgangsregler ved skattlegging av gevinst ved avhendelse av bolig- og fritidseiendom.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1987-04-03-232</dd><dt class="dokid">DokumentID</dt><dd class="dokid">LTI/forskrift/1987-04-03-232</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 7</dd><dt class="dateInForce">I kraft fra</dt><dd class="dateInForce">1987-04-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1911-08-18-8/§43</li></ul></dd><dt class="dateOfPublication">Kunngjort</dt><dd class="dateOfPublication">1987-04-28</dd><dt class="title">Tittel</dt><dd class="title">Forskrift om overgangsregler ved skattlegging av gevinst ved avhendelse av bolig- og fritidseiendom.</dd><dt class="refid">RefID</dt><dd class="refid">forskrift/1987-04-03-232</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler ved skattlegging av gevinst ved avhendelse av bolig- og fritidseiendom.<ul class="tocSubUl"><li>I Generelt<ul class="tocSubUl"><li>§ 1.</li></ul></li><li>II Boligeiendom<ul class="tocSubUl"><li>§ 2. Enebolig, tomannsbolig m.v.</li><li>§ 3. Annen bygning</li><li>§ 4. Brukshindring</li><li>§ 5. Kostprisregulering – skattesatser</li><li>§ 6. Betinget skattefritak</li></ul></li><li>III Fritidseiendom<ul class="tocSubUl"><li>§ 7.</li></ul></li><li>IV Tidligere betinget fritatte gevinster<ul class="tocSubUl"><li>§ 8.</li></ul></li><li>V Ikrafttredelse<ul class="tocSubUl"><li>§ 9.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1987-04-03-232" id="dokument"><h1>Forskrift om overgangsregler ved skattlegging av gevinst ved avhendelse av bolig- og fritidseiendom.</h1><article class="legalP" data-absoluteaddress="/ledd/1/" id="ledd-1">Gitt av Finans- og tolldepartementet 3. april 1987 med hjemmel i skatteloven § 43 annet ledd bokstav d.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-04-03-232/KAPITTEL_1" data-partID="k1"><h2>I Generelt</h2><article class="legalArticle" data-lovdata-URL="LTI/forskrift/1987-04-03-232/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Ved avhendelse av bolig- og fritidseiendom, herunder andel med tilhørende borett i boligselskap og obligasjon med tilhørende borett, der gevinsten ikke er fritatt for inntektsskatt etter skatteloven § 43 annet ledd bokstav d, e eller f er gevinsten likevel fritatt for inntektsskatt etter bestemmelsene i denne forskrift når avhendelsen finner sted og oppgjør skjer før 1. januar 1990.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-04-03-232/KAPITTEL_2" data-partID="k2"><h2>II Boligeiendom</h2><article class="legalArticle" data-lovdata-URL="LTI/forskrift/1987-04-03-232/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Enebolig, tomannsbolig m.v.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Når avhenderen har brukt hele eiendommen som egen bolig i minst 5 år, er gevinsten fritatt for inntektsskatt. Det samme gjelder for tomannsbolig når selgeren har brukt den ene leiligheten som egen bolig og likeledes for annen boligeiendom når selgeren har brukt minst halvparten av bygningen, regnet etter utleieverdien, som egenbolig og den øvrige del har vært utleiet til boligformål. Jfr. dog tredje ledd.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Er brukstiden kortere enn 5 år, regnes likevel som inntekt en femtedel av gevinsten for hvert år brukstiden har vært kortere. Brukstiden avrundes nedover til nærmeste antall hele år.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Brukstid som ligger mer enn 10 år tilbake, regnet fra avhendelsestidspunktet, teller ikke med etter reglene foran. Bare brukstid i egen eiertid regnes med.</article></article><article class="legalArticle" data-lovdata-URL="LTI/forskrift/1987-04-03-232/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Annen bygning</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Bestemmelsene i § 2 gjelder tilsvarende for den forholdsmessige del av gevinsten som faller på selgerens leilighet ved avhendelse av annen bygning hvorav en del har vært brukt av selgeren som egen bolig, herunder bygning hvorav en del har vært brukt til nærings- eller forretningsforetak.</article></article><article class="legalArticle" data-lovdata-URL="LTI/forskrift/1987-04-03-232/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Brukshindring</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Boligeiendom som godtgjøres å være ervervet av skattyteren til eget bruk, likestilles med eiendom brukt av eieren som egen bolig etter reglene ovenfor, når han på grunn av sitt arbeid eller av helsemessige eller lignende grunner ikke har tatt boligen i bruk.</article></article><article class="legalArticle" data-lovdata-URL="LTI/forskrift/1987-04-03-232/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kostprisregulering – skattesatser</span></h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Når gevinsten for noen del er skattepliktig etter §§ 2 eller 3, gjelder reglene i skatteloven § 43 femte ledd om regulering av kostprisen.</article><article class="legalP" data-absoluteaddress="/kapittel/2/paragraf/4/ledd/2/" id="kapittel-2-paragraf-4-ledd-2">Gevinsten beskattes etter vanlige satser for kommune- og fylkesskatt, fellesskatt og statsskatt.</article></article><article class="legalArticle" data-lovdata-URL="LTI/forskrift/1987-04-03-232/§6" data-name="§6" data-partID="§6" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Betinget skattefritak</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/paragraf/5/punkt/1/" id="kapittel-2-paragraf-5-punkt-1"><span class="data-originalId">1.</span><article class="legalP" data-absoluteaddress="/kapittel/2/paragraf/5/punkt/1/ledd/1/" id="kapittel-2-paragraf-5-punkt-1-ledd-1">Gevinst ved avhendelse av boligeiendom hvor skattyteren har sin faste bopel kan kreves fritatt for inntektsskatt når og så langt skattyteren bruker gevinsten til å skaffe seg ny fast bolig. Dersom den eiendom som er avhendet, herunder eiendom hvor en del er brukt til nærings- eller forretningsforetak, bare delvis var tatt i bruk som bolig for skattyteren, gis det bare fritak for den del av gevinsten som faller på skattyterens leilighet.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/5/punkt/2/" id="kapittel-2-paragraf-5-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/5/punkt/2/ledd/1/" id="kapittel-2-paragraf-5-punkt-2-ledd-1">Boligeiendom som godtgjøres å være ervervet av den skattepliktige til egen bruk, regnes som fast bolig selv om han p.g.a. sitt arbeid eller av helsemessige eller lignende grunner ikke tar boligen i bruk.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/5/punkt/3/" id="kapittel-2-paragraf-5-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/5/punkt/3/ledd/1/" id="kapittel-2-paragraf-5-punkt-3-ledd-1">Fritak som nevnt i nr. 1 og 2 kan bare kreves når eiendommen er ervervet før 1. januar 1987 og avhendelsen finner sted og oppgjør skjer før 1. januar 1988. Krav om fritak må fremsettes innen utløpet av selvangivelsesfristen for inntektsåret 1987. Ny bolig må være tatt i bruk av den skattepliktige før 1. januar 1990. Den fritatte gevinst kommer til fradrag i den nye boligs kostpris. I den utstrekning den skattepliktige ikke oppfyller vilkårene for fritak, blir gevinsten å skattlegge ved endringssak.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-04-03-232/KAPITTEL_3" data-partID="k3"><h2>III Fritidseiendom</h2><article class="legalArticle" data-lovdata-URL="LTI/forskrift/1987-04-03-232/§7" data-name="§7" data-partID="§7" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Når avhendelse av fritidseiendom finner sted og oppgjør skjer før 1. januar 1990, og gevinsten ikke er fritatt for inntektsskatt etter skatteloven § 43 annet ledd bokstav f, får bestemmelsene i §§ 2 og 5 tilsvarende anvendelse.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1987-04-03-232/KAPITTEL_4" data-partID="k4"><h2>IV Tidligere betinget fritatte gevinster</h2><article class="legalArticle" data-lovdata-URL="LTI/forskrift/1987-04-03-232/§8" data-name="§8" data-partID="§8" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Når skattyteren er innrømmet betinget skattefritak etter skatteloven § 45 femtende ledd, jfr. sekstende ledd, slik disse bestemmelsene lød før 1. januar 1987, må ny bolig være tatt i bruk av den skattepliktige innen fire år etter utløpet av det år avhendelsen fant sted, dog ikke senere enn 1. januar 1990. Samme frist gjelder når gevinst ved avhendelse av fritidseiendom nyttes til påkostning på boligeiendom som er tatt i bruk som fast bolig. I særlige tilfelle kan ligningssjefen forlenge fristen. Den fritatte gevinst kommer til fradrag i den nye boligs kostpris. I den utstrekning den skattepliktige ikke oppfyller vilkårene for fritak, blir gevinsten å skattlegge ved endringssak.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1987-04-03-232/KAPITTEL_5" data-partID="k5"><h2>V Ikrafttredelse</h2><article class="legalArticle" data-lovdata-URL="LTI/forskrift/1987-04-03-232/§9" data-name="§9" data-partID="§9" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Denne forskrift trer i kraft straks og gjelder første gang for inntektsåret 1987.</article></article></section></main></body></html>