<!DOCTYPE html><html lang="no"><head><title>Forskrift om innkreving av gebyrer for myndighetenes kontroll med kjemiske stoffer og produkter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1987-11-12-885</dd><dt class="dokid">DokumentID</dt><dd class="dokid">LTI/forskrift/1987-11-12-885</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 23</dd><dt class="dateInForce">I kraft fra</dt><dd class="dateInForce">1987-11-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§8</li><li>forskrift/1986-05-16-1094</li><li>forskrift/1982-11-26-1635</li><li>forskrift/1982-11-26-1635/§9</li><li>forskrift/1982-11-26-1635/§11</li></ul></dd><dt class="dateOfPublication">Kunngjort</dt><dd class="dateOfPublication">1987-12-04</dd><dt class="title">Tittel</dt><dd class="title">Forskrift om innkreving av gebyrer for myndighetenes kontroll med kjemiske stoffer og produkter.</dd><dt class="refid">RefID</dt><dd class="refid">forskrift/1987-11-12-885</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innkreving av gebyrer for myndighetenes kontroll med kjemiske stoffer og produkter.<ul class="tocSubUl"><li>§ 1. Stoffer og produkter som omfattes av forskriften</li><li>§ 2. Gebyrer til statskassen</li><li>§ 3. Gebyrgrunnlaget</li><li>§ 4. Forfall</li><li>§ 5. Unntak</li><li>§ 6. Fastsettelse av gebyrsatsene</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1987-11-12-885" id="dokument"><h1>Forskrift om innkreving av gebyrer for myndighetenes kontroll med kjemiske stoffer og produkter.</h1><article class="legalP" data-absoluteaddress="/ledd/1/" id="ledd-1">Fastsatt av Miljøverndepartementet 12. november 1987 i medhold av lov av 11. juni 1976 nr. 79 om produktkontroll § 8 a, jfr. kgl.res. 16. mai 1986 nr. 1094.</article><article class="legalArticle" data-lovdata-URL="LTI/forskrift/1987-11-12-885/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Stoffer og produkter som omfattes av forskriften</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift omfatter meget giftige, giftige og kreftfremkallende stoffer og produkter som er merkepliktige i henhold til §§ 9 og 11 i forskrift om merking, omsetning mv. av kjemiske stoffer og produkter som kan medføre helsefare fastsatt ved kgl.res. 26. november 1982 nr. 1635, og som produseres eller importeres i mengder på 100 kg. eller mer pr. år.</article></article><article class="legalArticle" data-lovdata-URL="LTI/forskrift/1987-11-12-885/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyrer til statskassen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Enhver produsent og importør av stoffer eller produkter som nevnt i § 1 skal betale et årlig gebyr til statskassen på kr. 600 pr. stoff og produkt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dersom produsenten eller importøren i henhold til første ledd er pliktig til å betale gebyr for mer enn 100 stoffer og produkter, skal gebyret være kr. 600 for hvert av de første 100 stoffene og produktene og kr. 100 for hvert stoff og produkt utover dette.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">En produsent eller importør skal under enhver omstendighet ikke måtte betale mer enn kr. 80.000 i årlig gebyr.</article></article><article class="legalArticle" data-lovdata-URL="LTI/forskrift/1987-11-12-885/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gebyrgrunnlaget</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Gebyrene beregnes i 1987 ut fra antallet stoffer og produkter som den enkelte produsent og importør har deklarert til Produktregisteret pr. 20. november 1987. Fra og med 1988 beregnes gebyrene på grunnlag av antall deklarerte stoffer og produkter pr. 1. august angjeldende år.</article></article><article class="legalArticle" data-lovdata-URL="LTI/forskrift/1987-11-12-885/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forfall</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Gebyr som nevnt i § 2 forfaller første gang til betaling den 20. desember 1987 og deretter den 1. september hvert år fra og med 1988.</article></article><article class="legalArticle" data-lovdata-URL="LTI/forskrift/1987-11-12-885/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens forurensningstilsyn kan i det enkelte tilfelle, når særlige grunner foreligger, nedsette eller frafalle gebyr etter § 2.</article></article><article class="legalArticle" data-lovdata-URL="LTI/forskrift/1987-11-12-885/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fastsettelse av gebyrsatsene</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Miljøverndepartementet fastsetter og justerer de til enhver tid gjeldende gebyrsatser.</article></article><article class="legalArticle" data-lovdata-URL="LTI/forskrift/1987-11-12-885/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Denne forskrift trer i kraft straks.</article></article></main></body></html>