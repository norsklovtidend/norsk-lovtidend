<!DOCTYPE html><html lang="no"><head><title>Forskrift om inndragning av fangst eller verdi av fangst etter § 7 i lov om saltvannsfiske m.v. og § 10 i lov om regulering av deltakelsen i fisket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:11</dd><dt class="legacyID">Datokode</dt><dd class="legacyID">FOR-1987-06-30-561</dd><dt class="dokid">DokumentID</dt><dd class="dokid">LTI/forskrift/1987-06-30-561</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 15</dd><dt class="dateInForce">I kraft fra</dt><dd class="dateInForce">1987-06-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§7</li><li>lov/1972-06-16-57/§10</li></ul></dd><dt class="dateOfPublication">Kunngjort</dt><dd class="dateOfPublication">1987-07-14</dd><dt class="title">Tittel</dt><dd class="title">Forskrift om inndragning av fangst eller verdi av fangst etter § 7 i lov om saltvannsfiske m.v. og § 10 i lov om regulering av deltakelsen i fisket.</dd><dt class="refid">RefID</dt><dd class="refid">forskrift/1987-06-30-561</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om inndragning av fangst eller verdi av fangst etter § 7 i lov om saltvannsfiske m.v. og § 10 i lov om regulering av deltakelsen i fisket.<ul class="tocSubUl"><li>I. Forskriftens virkekrets.<ul class="tocSubUl"><li>§ 1.</li></ul></li><li>II. Saksbehandlingsregler.<ul class="tocSubUl"><li>§ 2.</li></ul></li><li>III. Beregning og fordeling av inndragning.<ul class="tocSubUl"><li>§ 3.</li><li>§ 4.</li></ul></li><li>IV. Disponering av inndratt verdi.<ul class="tocSubUl"><li>§ 5.</li><li>§ 6.</li></ul></li><li>V. Ikrafttredelse.<ul class="tocSubUl"><li>§ 7.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1987-06-30-561" id="dokument"><h1>Forskrift om inndragning av fangst eller verdi av fangst etter § 7 i lov om saltvannsfiske m.v. og § 10 i lov om regulering av deltakelsen i fisket.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 30. juni, i medhold av § 7 fjerde ledd i lov av 3. juni 1983 nr. 40 om saltvannsfiske m.v. og § 10 fjerde ledd i lov av 16. juni 1972 nr. 57 om regulering av deltakelsen i fisket, fastsatt følgende forskrift:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-06-30-561/KAPITTEL_1" data-partID="k1"><h2>I. Forskriftens virkekrets.</h2><article class="legalArticle" data-lovdata-URL="LTI/forskrift/1987-06-30-561/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift gjelder for inndragning av merfangst eller verdi av slik fangst i medhold av § 7 fjerde ledd i lov av 3. juni 1983 nr. 40 om saltvannsfiske m.v. og § 10 fjerde ledd i lov av 16. juni 1972 nr. 57 om regulering av deltakelsen i fisket, som foretas av Fiskeridirektøren eller den salgsorganisasjon som førstehåndsomsetningen av vedkommende fangst er lagt til.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-06-30-561/KAPITTEL_2" data-partID="k2"><h2>II. Saksbehandlingsregler.</h2><article class="legalArticle" data-lovdata-URL="LTI/forskrift/1987-06-30-561/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Ved overskridelse av kvote eller lastekapasitet skal salgsorganisasjonen sende melding til fiskeren om inndratt verdi etter § 7 annet ledd i lov om saltvannsfiske m.v. og tilbakeholdt verdi etter § 10 tredje ledd i lov om regulering av deltakelsen i fisket med angivelse av beregningsgrunnlag og opplysning om klagerett. Salgsorganisasjonen skal også sende oppgaver til Fiskeridirektøren over inndratt og tilbakeholdt kvantum og verdi. Fiskeridirektøren skal underrette fiskeren om inndragningsvedtak etter § 10 tredje ledd om regulering av deltakelsen i fisket.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-06-30-561/KAPITTEL_3" data-partID="k3"><h2>III. Beregning og fordeling av inndragning.</h2><article class="legalArticle" data-lovdata-URL="LTI/forskrift/1987-06-30-561/§3" data-name="§3" data-partID="§3" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Dersom et fartøy har levert til flere salgslag og inndragning skjer i medhold av fastsatte sesongkvoter skal de inndratte midler fordeles mellom disse salgslagene i forhold til levert kvantum. Salgslagenes andel av de inndratte midler beregnes ut fra prisen på den fangst som leveres etter at fartøyets tillatte kvote er oppfylt.</article></article><article class="legalArticle" data-lovdata-URL="LTI/forskrift/1987-06-30-561/§4" data-name="§4" data-partID="§4" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Forskrift om beregningsgrunnlaget for overskridelse av kvote eller lastekapasitet kan fastsettes av Fiskeridirektøren.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1987-06-30-561/KAPITTEL_4" data-partID="k4"><h2>IV. Disponering av inndratt verdi.</h2><article class="legalArticle" data-lovdata-URL="LTI/forskrift/1987-06-30-561/§5" data-name="§5" data-partID="§5" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Inndratte midler kan av salgsorganisasjonen brukes til prisutjevninger eller til pristilskudd og frakttilskudd for lovlig leverte fangster. Midlene kan også brukes til å dekke salgsorganisasjonenes utgifter ved kontroll av overholdelse av bestemmelser fastsatt i medhold av §§ 4 og 5 i lov om saltvannsfiske m.v. og § 10 i lov om regulering av deltakelsen i fisket. Midlene kan utbetales i det året midlene er inndratt for, eller i de to nærmeste påfølgende år.</article></article><article class="legalArticle" data-lovdata-URL="LTI/forskrift/1987-06-30-561/§6" data-name="§6" data-partID="§6" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Vedkommende salgsorganisasjon skal hvert år gi melding til Fiskeridepartementet om hvilke midler som er inndratt etter § 7 i lov om saltvannsfiske m.v. og § 10 i lov om regulering av deltakelsen i fisket og om anvendelsen av disse.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1987-06-30-561/KAPITTEL_5" data-partID="k5"><h2>V. Ikrafttredelse.</h2><article class="legalArticle" data-lovdata-URL="LTI/forskrift/1987-06-30-561/§7" data-name="§7" data-partID="§7" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Denne forskrift trer i kraft straks. Samtidig oppheves forskrifter av 30. juni 1978 om inndragning av fangst eller verdi av fangst etter § 10 b i lov om regulering av deltakelsen i fisket.</article></article></section></main></body></html>