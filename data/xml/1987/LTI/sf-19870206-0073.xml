<!DOCTYPE html><html lang="no"><head><title>Forskrift om endring i forskrift om unntak fra forbudet mot utleie av arbeidskraft.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">FOR-1987-02-06-73</dd><dt class="dokid">DokumentID</dt><dd class="dokid">LTI/forskrift/1987-02-06-73</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 3</dd><dt class="dateInForce">I kraft fra</dt><dd class="dateInForce">1987-02-15</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-02-24</dd><dt class="title">Tittel</dt><dd class="title">Forskrift om endring i forskrift om unntak fra forbudet mot utleie av arbeidskraft.</dd><dt class="refid">RefID</dt><dd class="refid">forskrift/1987-02-06-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om unntak fra forbudet mot utleie av arbeidskraft.</li></ul></dd></dl></header><main class="documentBody" data-lovdata-URL="LTI/forskrift/1987-02-06-73" id="dokument"><h1>Forskrift om endring i forskrift om unntak fra forbudet mot utleie av arbeidskraft.</h1><article class="legalP" data-absoluteaddress="/ledd/1/" id="ledd-1">Kommunaldepatementet har 6. februar 1987 fastsatt følgende endringer i forskrift av 11. mars 1983 nr. 643 om unntak fra forbudet mot utleie av arbeidskraft.</article> <article class="defaultP" margin-top="true">§ 16 skal lyde:</article><article class="legalP" data-absoluteaddress="/ledd/2/" id="ledd-2">Før det blir tatt stilling til en dispensasjonssøknad etter § 2, første ledd, skal det innhentes uttalelse fra partene i arbeidslivet.</article><article class="legalP" data-absoluteaddress="/ledd/3/" id="ledd-3">Dersom det konstateres uenighet mellom medlemmene i Arbeidsutleieutvalget om avgjørelsen i en sak, kan et medlem som anser saken å være av prinsipiell betydning, kreve den forelagt Kommunal- og arbeidsdepartementet til avgjørelse. Slikt krav må fremsettes i det møte i utvalget hvor saken er tatt opp til behandling.</article><article class="legalP" data-absoluteaddress="/ledd/4/" id="ledd-4">For vedtak truffet av Arbeidsutleieutvalget er Kommunal- og arbeidsdepartementet klageorgan. For vedtak truffet av Kommunal- og arbeidsdepartementet i henhold til bestemmelsen i annet ledd, er Kongen klageorgan.</article><article class="legalP" data-absoluteaddress="/ledd/5/" id="ledd-5">Klage over enkeltvedtak som gjelder fortsatt drift av virksomhet som var i lovlig drift på det tidspunkt det påklagede vedtak ble truffet, har oppsettende virkning, slik at virksomheten tidligst kan kreves stanset eller innskrenket en måned etter at avgjørelsen i klagesaken er meddelt vedkommende.</article><article class="legalP" data-absoluteaddress="/ledd/6/" id="ledd-6">Endringen trer i kraft 15. februar 1987.</article></main></body></html>