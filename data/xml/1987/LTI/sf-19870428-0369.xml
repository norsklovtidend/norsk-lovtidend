<!DOCTYPE html><html lang="no"><head><title>Forskrift om føringen av grunneiendoms-, adresse- og bygningsregister (GAB-registeret)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">FOR-1987-04-28-369</dd><dt class="dokid">DokumentID</dt><dd class="dokid">LTI/forskrift/1987-04-28-369</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 9</dd><dt class="dateInForce">I kraft fra</dt><dd class="dateInForce">1987-06-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-23-70/§4-1</li><li>forskrift/1979-10-19-4</li></ul></dd><dt class="dateOfPublication">Kunngjort</dt><dd class="dateOfPublication">1987-05-27</dd><dt class="title">Tittel</dt><dd class="title">Forskrift om føringen av grunneiendoms-, adresse- og bygningsregister (GAB-registeret)</dd><dt class="refid">RefID</dt><dd class="refid">forskrift/1987-04-28-369</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om føringen av grunneiendoms-, adresse- og bygningsregister (GAB-registeret)<ul class="tocSubUl"><li>Kap. 1. Ansvarsforhold og oversikt over de viktigste typer opplysninger i Gab (grunneiendoms-, adresse- og bygningsregister).<ul class="tocSubUl"><li>§ 1-1.</li><li>§ 1-2.</li></ul></li><li>Kap. 2. Innsamling, kontroll, behandling og retting av opplysninger i Gab.<ul class="tocSubUl"><li>§ 2-1.</li><li>§ 2-2.</li></ul></li><li>Kap. 3. Samkjøring med andre registre.<ul class="tocSubUl"><li>§ 3-1.</li></ul></li><li>Kap. 4. Utlevering av opplysninger fra Gab.<ul class="tocSubUl"><li>§ 4-1.</li><li>§ 4-2.</li><li>§ 4-3.</li><li>§ 4-4.</li><li>§ 4-5.</li><li>§ 4-6.</li></ul></li><li>Kap. 5. Innsynsretten.<ul class="tocSubUl"><li>§ 5-1.</li><li>§ 5-2.</li></ul></li><li>Kap. 6. Endringer i Gab.<ul class="tocSubUl"><li>§ 6-1.</li></ul></li><li>Kap. 7. Sikkerhetsbestemmelser.<ul class="tocSubUl"><li>§ 7-1.</li><li>§ 7-2.</li><li>§ 7-3.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1987-04-28-369" id="dokument"><h1>Forskrift om føringen av grunneiendoms-, adresse- og bygningsregister (GAB-registeret)</h1><article class="legalP" data-absoluteaddress="/ledd/1/" id="ledd-1">Fastsatt av Miljøverndepartementet 28. april 1987 med hjemmel i lov av 23. juni 1978 nr. 70 om kartlegging og registrering av grunneiendom (jfr. delingsloven § 4-1 tredje ledd). Jfr. også forskrifter til delingsloven av 19. oktober 1979 med endringer av 3. februar 1983 nr. 78.</article><section class="section" data-name="kap1" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-04-28-369/KAPITTEL_1" data-partID="k1"><h2>Kap. 1. Ansvarsforhold og oversikt over de viktigste typer opplysninger i Gab (grunneiendoms-, adresse- og bygningsregister).</h2><article class="legalArticle" data-lovdata-URL="LTI/forskrift/1987-04-28-369/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Statens kartverk har forvaltningsansvaret og det sentrale faglige ansvar for Gab. Den tekniske driften kan overlates til private eller offentlige EDB-sentraler som er godkjent av Datatilsynet. EDB-sentralen fungerer da om operatør.</article></article><article class="legalArticle" data-lovdata-URL="LTI/forskrift/1987-04-28-369/§1-2" data-name="§1-2" data-partID="§1-2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Gab kan inneholde følgende opplysninger.<table><thead><tr><th data-text-align="left" data-vertical-align="top"><strong>Datatype:</strong></th><th data-text-align="left" data-vertical-align="top" /><th data-text-align="left" data-vertical-align="top" /></tr><tr><th data-text-align="left" data-vertical-align="top"><i>Grunneiendomsregister</i></th><th data-text-align="left" data-vertical-align="top"><i>Adresseregister</i></th><th data-text-align="left" data-vertical-align="top"><i>Bygningsregister</i></th></tr></thead><tbody><tr><td data-text-align="left" data-vertical-align="top"><i>Identifikasjon:</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">– kommunenummer</td><td data-text-align="left" data-vertical-align="top">– kommunenummer</td><td data-text-align="left" data-vertical-align="top">– kommunenummer</td></tr><tr><td data-text-align="left" data-vertical-align="top">– gårdsnummer</td><td data-text-align="left" data-vertical-align="top">– gate-/veg nummer,</td><td data-text-align="left" data-vertical-align="top">– bygningsnummer</td></tr><tr><td data-text-align="left" data-vertical-align="top">– bruksnummer</td><td data-text-align="left" data-vertical-align="top"> husnummer, bokstav</td><td data-text-align="left" data-vertical-align="top"> leilighetsnr.</td></tr><tr><td data-text-align="left" data-vertical-align="top">– festenummer</td><td data-text-align="left" data-vertical-align="top">– eller områdenummer/</td><td data-text-align="left" data-vertical-align="top" /></tr><tr><td data-text-align="left" data-vertical-align="top">– eierseksjonsnummer</td><td data-text-align="left" data-vertical-align="top"> undernummer</td><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Beskrivende data:</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">– eiers navn, fødsels-</td><td data-text-align="left" data-vertical-align="top">– angivelse av</td><td data-text-align="left" data-vertical-align="top">– byggherres navn og</td></tr><tr><td data-text-align="left" data-vertical-align="top"> nummer, bostedsadresse</td><td data-text-align="left" data-vertical-align="top"> adressats belig-</td><td data-text-align="left" data-vertical-align="top"> adresse</td></tr><tr><td data-text-align="left" data-vertical-align="top">– etableringsdato</td><td data-text-align="left" data-vertical-align="top"> genhet:</td><td data-text-align="left" data-vertical-align="top">– bygningstype</td></tr><tr><td data-text-align="left" data-vertical-align="top">– utskilt fra</td><td data-text-align="left" data-vertical-align="top"> grunn-, valg-,</td><td data-text-align="left" data-vertical-align="top">– byggeår</td></tr><tr><td data-text-align="left" data-vertical-align="top">– sammenføyd med</td><td data-text-align="left" data-vertical-align="top"> skolekrets, menig-</td><td data-text-align="left" data-vertical-align="top">– størrelse</td></tr><tr><td data-text-align="left" data-vertical-align="top">– areal</td><td data-text-align="left" data-vertical-align="top"> het og poststed</td><td data-text-align="left" data-vertical-align="top">– bygningsmaterialer</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">– antall etasjer</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">– vann og kloakk</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">– antall WC og bad</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">– antall leiligheter og</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top"> visse data om den</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top"> enkelte leilighet</td></tr><tr><td data-text-align="left" data-vertical-align="top"><i>Stedfestingsdata:</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">– koordinater for et</td><td data-text-align="left" data-vertical-align="top">– koordinater for et</td><td data-text-align="left" data-vertical-align="top">– koordinater for et</td></tr><tr><td data-text-align="left" data-vertical-align="top"> representasjonspkt.</td><td data-text-align="left" data-vertical-align="top"> representasjonspkt.</td><td data-text-align="left" data-vertical-align="top"> representasjonspkt.</td></tr><tr><td data-text-align="left" data-vertical-align="top"><i>Referansedata:</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">– kobling til A- og B-</td><td data-text-align="left" data-vertical-align="top">– kobling til G- og B-</td><td data-text-align="left" data-vertical-align="top">– kobling til G- og A-</td></tr><tr><td data-text-align="left" data-vertical-align="top"> registret i systemet</td><td data-text-align="left" data-vertical-align="top"> registret i systemet</td><td data-text-align="left" data-vertical-align="top"> registret i systemet</td></tr><tr><td data-text-align="left" data-vertical-align="top">– arkivreferanser</td><td data-text-align="left" data-vertical-align="top">– arkivreferanser</td><td data-text-align="left" data-vertical-align="top">– arkivreferanser</td></tr></tbody></table></article></article></section><section class="section" data-name="kap2" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-04-28-369/KAPITTEL_2" data-partID="k2"><h2>Kap. 2. Innsamling, kontroll, behandling og retting av opplysninger i Gab.</h2><article class="legalArticle" data-lovdata-URL="LTI/forskrift/1987-04-28-369/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">De myndighetene som er pålagt å gi meldinger til Gab, jfr. del 14 i forskriftene til delingsloven, skal bruke de rutiner, skjema osv. som til enhver tid gjelder for rapportering. Myndighetene må kontrollere de returnerte kvitteringene og utskriftene, påse at opplysningene som er kommet inn i registrene er korrekte, og rette eventuelle feil snarest mulig.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Inntil kontroll og oppretting er utført, arkiveres gjenparter av alle meldinger som blir gitt til registrene. Fylkeskartkontoret og EDB-sentralen skal på tilsvarende måte arkivere grunnlaget for sin registrering.</article></article><article class="legalArticle" data-lovdata-URL="LTI/forskrift/1987-04-28-369/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Fylkeskartkontoret skal sørge for at uriktige eller ufullstendige opplysninger som blir påvist ved bruk eller innsyn etter § 5-1 blir rettet. Opplysninger som det ikke er adgang til å ta inn, eller opplysninger som ikke lenger er nødvendige i Gab, skal slettes.</article></article></section><section class="section" data-name="kap3" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-04-28-369/KAPITTEL_3" data-partID="k3"><h2>Kap. 3. Samkjøring med andre registre.</h2><article class="legalArticle" data-lovdata-URL="LTI/forskrift/1987-04-28-369/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Samkjøring kan ikke gjøres uten Datatilsynets godkjennelse dersom Gab blir tilført nye typer av opplysninger eller samkjøringen inneholder fødselsnummer.</article></article></section><section class="section" data-name="kap4" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1987-04-28-369/KAPITTEL_4" data-partID="k4"><h2>Kap. 4. Utlevering av opplysninger fra Gab.</h2><article class="legalArticle" data-lovdata-URL="LTI/forskrift/1987-04-28-369/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Tillatelse til utlevering og bruk av Gab-produkter gis av fylkeskartkontoret. Når det gjelder utlevering av enkeltopplysninger kan fylkeskartkontoret delegere denne myndighet til kommuner eller andre offentlig organer.</article></article><article class="legalArticle" data-lovdata-URL="LTI/forskrift/1987-04-28-369/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Det kan knyttes vilkår til utlevering og bruk av Gab-produkter. Misbruk kan få konsekvenser for videre bruk av Gab-produkter. De utleverte utskriftene kan da kreves tilbake, og fremtidige søknader om utlevering kan avslås.</article></article><article class="legalArticle" data-lovdata-URL="LTI/forskrift/1987-04-28-369/§4-3" data-name="§4-3" data-partID="§4-3" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>.</h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Private personer og institusjoner som har et begrunnet behov, kan få enkeltopplysninger om forhold som ikke er underlagt taushetsplikt, jfr. § 7-1.</article></article><article class="legalArticle" data-lovdata-URL="LTI/forskrift/1987-04-28-369/§4-4" data-name="§4-4" data-partID="§4-4" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>.</h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Offentlige organer skal gis de opplysninger som de trenger for sin virksomhet.</article><article class="legalP" data-absoluteaddress="/kapittel/4/paragraf/4/ledd/2/" id="kapittel-4-paragraf-4-ledd-2">Forskere som ikke er i offentlig tjeneste kan få masseopplysninger til forskningsformål.</article><article class="legalP" data-absoluteaddress="/kapittel/4/paragraf/4/ledd/3/" id="kapittel-4-paragraf-4-ledd-3">Private personer og institusjoner kan få masseopplysninger til bruk for sin virksomhet dersom opplysningene:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/4/paragraf/4/ledd/3/punkt/1/" id="kapittel-4-paragraf-4-ledd-3-punkt-1"><span class="data-originalId">a)</span><article class="legalP" data-absoluteaddress="/kapittel/4/paragraf/4/ledd/3/punkt/1/ledd/1/" id="kapittel-4-paragraf-4-ledd-3-punkt-1-ledd-1">ikke er underlagt taushetsplikt,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/4/paragraf/4/ledd/3/punkt/2/" id="kapittel-4-paragraf-4-ledd-3-punkt-2"><span class="data-originalId">b)</span><article class="legalP" data-absoluteaddress="/kapittel/4/paragraf/4/ledd/3/punkt/2/ledd/1/" id="kapittel-4-paragraf-4-ledd-3-punkt-2-ledd-1">ikke skal brukes til å etablere eget register, og</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/4/paragraf/4/ledd/3/punkt/3/" id="kapittel-4-paragraf-4-ledd-3-punkt-3"><span class="data-originalId">c)</span><article class="legalP" data-absoluteaddress="/kapittel/4/paragraf/4/ledd/3/punkt/3/ledd/1/" id="kapittel-4-paragraf-4-ledd-3-punkt-3-ledd-1">ikke kan tenkes å være til skade for enkeltpersoner eller institusjoner.</article></article></li></ul></article><article class="legalP" data-absoluteaddress="/kapittel/4/paragraf/4/ledd/4/" id="kapittel-4-paragraf-4-ledd-4">Private personer og institusjoner kan likevel få masseopplysninger til bruk for sin virksomhet dersom opplysningene kan gis ut til denne type brukere ifølge ei liste utarbeidet av Statens kartverk. Lista skal angi eventuelle begrensninger i type bruk av opplysningene og begrensninger av type brukere som kan motta opplysningene. Tillatelse til bruk av fødselsnummeropplysninger må først forelegges Datatilsynet.</article></article><article class="legalArticle" data-lovdata-URL="LTI/forskrift/1987-04-28-369/§4-5" data-name="§4-5" data-partID="§4-5" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>.</h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Statens kartverk er klageinstans i saker om utlevering av Gab-data.</article></article><article class="legalArticle" data-lovdata-URL="LTI/forskrift/1987-04-28-369/§4-6" data-name="§4-6" data-partID="§4-6" data-absoluteaddress="/kapittel/4/paragraf/6/" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>.</h3><article class="legalP" data-absoluteaddress="/kapittel/4/paragraf/6/ledd/1/" id="kapittel-4-paragraf-6-ledd-1">Gab-data utleveres mot vederlag.</article><article class="legalP" data-absoluteaddress="/kapittel/4/paragraf/6/ledd/2/" id="kapittel-4-paragraf-6-ledd-2">Offentlige organer som er pålagt å gi meldinger til Gab, skal vederlagsfritt få de opplysningene som er nødvendige for å gjennomføre rutinene tilfredsstillende, jfr. § 1.</article></article></section><section class="section" data-name="kap5" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1987-04-28-369/KAPITTEL_5" data-partID="k5"><h2>Kap. 5. Innsynsretten.</h2><article class="legalArticle" data-lovdata-URL="LTI/forskrift/1987-04-28-369/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Alle har rett til å få opplyst hvilke opplysninger som finnes om dem selv i Gab. Henvendelse om dette må rettes til fylkeskartkontoret som skal gi svar snarest mulig og senest innen 6 uker. Svaret skal gis skriftlig ved utskrift e.l. dersom vedkommende ikke samtykker i at svaret blir gitt på annen måte, jfr. lov om personregistre m.m. av 9. juni 1978 nr. 48 § 7.</article></article><article class="legalArticle" data-lovdata-URL="LTI/forskrift/1987-04-28-369/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Alle har rett til å få opplyst hvilke typer opplysninger som er tatt inn i Gab. Henvendelse om dette må rettes til fylkeskartkontoret, og svaret skal gis umiddelbart. Svaret skal gis skriftlig dersom vedkommende ikke samtykker i at det blir gitt muntlig.</article></article></section><section class="section" data-name="kap6" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1987-04-28-369/KAPITTEL_6" data-partID="k6"><h2>Kap. 6. Endringer i Gab.</h2><article class="legalArticle" data-lovdata-URL="LTI/forskrift/1987-04-28-369/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Endring av spesifikasjonene for hvilke opplysninger Gab skal inneholde og endring av rutinene gjøres av Statens kartverk. Slike endringer skal forelegges Datatilsynet dersom de kan få betydning for personvernet.</article></article></section><section class="section" data-name="kap7" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1987-04-28-369/KAPITTEL_7" data-partID="k7"><h2>Kap. 7. Sikkerhetsbestemmelser.</h2><article class="legalArticle" data-lovdata-URL="LTI/forskrift/1987-04-28-369/§7-1" data-name="§7-1" data-partID="§7-1" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Enhver som i stillings medfør eller i medhold av disse bestemmelsene har anledning til å gjøre seg kjent med opplysninger i Gab om noens personlige forhold, er pliktig til å bevare taushet om det hun eller han får kjennskap til, jfr. forvaltningsloven.</article><article class="legalP" data-absoluteaddress="/kapittel/7/paragraf/1/ledd/2/" id="kapittel-7-paragraf-1-ledd-2">Opplysninger underlagt taushetsplikt må oppbevares på en forsvarlig måte slik at ingen uvedkommende får adgang til dem. Alle registerutlistinger som inneholder fødselsnummer er underlagt taushetsplikt.</article></article><article class="legalArticle" data-lovdata-URL="LTI/forskrift/1987-04-28-369/§7-2" data-name="§7-2" data-partID="§7-2" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Gab-data skal oppbevares på en sikkerhetsmessig forsvarlig måte.</article><article class="legalP" data-absoluteaddress="/kapittel/7/paragraf/2/ledd/2/" id="kapittel-7-paragraf-2-ledd-2">Nærmere instruks om lagring, bruk og makulering av opplysninger fra Gab skal fastsettes i avtale mellom EDB-sentralen og Statens kartverk.</article></article><article class="legalArticle" data-lovdata-URL="LTI/forskrift/1987-04-28-369/§7-3" data-name="§7-3" data-partID="§7-3" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>.</h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Alle organer som disponerer Gab-data må påse at behandlingen av opplysningene i en eventuell krisesituasjon, inngår i deres beredskaps- eller kriseplan.</article></article></section></main></body></html>