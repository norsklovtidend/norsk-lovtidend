<!DOCTYPE html><html lang="no"><head><title>Forskrift om godtgjørelse av utgifter til lese- og sekretærhjelp for blinde og svaksynte under utdanning eller i arbeid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1987-05-21-407</dd><dt class="dokid">DokumentID</dt><dd class="dokid">LTI/forskrift/1987-05-21-407</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 10</dd><dt class="dateInForce">I kraft fra</dt><dd class="dateInForce">1987-05-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§5</li></ul></dd><dt class="dateOfPublication">Kunngjort</dt><dd class="dateOfPublication">1987-06-12</dd><dt class="title">Tittel</dt><dd class="title">Forskrift om godtgjørelse av utgifter til lese- og sekretærhjelp for blinde og svaksynte under utdanning eller i arbeid.</dd><dt class="refid">RefID</dt><dd class="refid">forskrift/1987-05-21-407</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godtgjørelse av utgifter til lese- og sekretærhjelp for blinde og svaksynte under utdanning eller i arbeid.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-05-21-407" id="dokument"><h1>Forskrift om godtgjørelse av utgifter til lese- og sekretærhjelp for blinde og svaksynte under utdanning eller i arbeid.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 21. mai 1987 med hjemmel i lov av 17. juni 1966 nr. 12 om folketrygd § 5-3 siste ledd.</article><article class="legalArticle" data-lovdata-URL="LTI/forskrift/1987-05-21-407/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Til trygdet som er blind eller svaksynt, kan det ytes stønad etter disse forskrifter til lese- og sekretærhjelp som er nødvendig for at vedkommende skal kunne<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">gjennomføre utdanning, opplæring eller arbeidstrening med sikte på å skaffe høvelig arbeid eller</article></article></li><li data-li-identifier="b." data-name="b."><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">fungere i et høvelig arbeid.</article></article></li></ul></article></article><article class="legalArticle" data-lovdata-URL="LTI/forskrift/1987-05-21-407/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utgifter til lese- og sekretærhjelp som nevnt i § 1 bokstav b dekkes med inntil 30 timer pr. måned. Ved redusert arbeidstid reduseres stønadsrammen tilsvarende.</article></article><article class="legalArticle" data-lovdata-URL="LTI/forskrift/1987-05-21-407/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Godtgjørelse for lese- og sekretærhjelp ytes etter takster fastsatt av departementet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Er lese- og sekretærhjelpen ansatt på arbeidsplassen, kan det innenfor rammer som er bestemt i § 2 ytes et tilskott til arbeidsgiver som tilsvarer lese- og sekretærhjelpens ordinære timelønn, pluss arbeidsgiverens sosiale utgifter forbundet med dette.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Ved beregning av godtgjørelsen skal anvendt tid utover første halvtime rundes av til nærmeste halve time.</article></article><article class="legalArticle" data-lovdata-URL="LTI/forskrift/1987-05-21-407/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Under nødvendig reise før og etter oppdraget ytes reisetillegg etter takster fastsatt av departementet. Reisetiden utregnes som nevnt under § 3 tredje ledd. Reisetillegg ytes likevel ikke for reisetid mellom kl. 2200 og kl. 0600 når lese- og sekretærhjelpen har krav på losjigodtgjørelse eller nytter soveplass, jfr. annet ledd.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Utgifter til skyss, kost og losji dekkes i samsvar med satsene i Regulativ for reiser innenlands for statens regning.</article></article><article class="legalArticle" data-lovdata-URL="LTI/forskrift/1987-05-21-407/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Arbeidsgiveren eller lese- og sekretærhjelpen plikter å utstede spesifisert regning på særskilt blankett fastsatt av Rikstrygdeverket. Regningen skal attesteres av den trygdede.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Regningnen sendes trygdekontoret snarest og senest en måned etter at oppdraget er avsluttet. Ved oppdrag av lengre varighet skal regning innleveres en gang pr. måned.</article></article><article class="legalArticle" data-lovdata-URL="LTI/forskrift/1987-05-21-407/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det ytes ikke godtgjørelse etter disse forskrifter dersom utgiftene til lese- og sekretærhjelp pliktes dekket av det offentlige etter andre lover.</article></article><article class="legalArticle" data-lovdata-URL="LTI/forskrift/1987-05-21-407/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer i kraft straks.</article></article></main></body></html>