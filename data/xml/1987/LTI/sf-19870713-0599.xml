<!DOCTYPE html><html lang="no"><head><title>Forskrift om endring i forskrift om beregning av likvidasjonsverdien av ikke-børsnoterte aksjer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:48</dd><dt class="legacyID">Datokode</dt><dd class="legacyID">FOR-1987-07-13-599</dd><dt class="dokid">DokumentID</dt><dd class="dokid">LTI/forskrift/1987-07-13-599</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 16</dd><dt class="dateInForce">I kraft fra</dt><dd class="dateInForce">1987-07-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-71/§2</li></ul></dd><dt class="dateOfPublication">Kunngjort</dt><dd class="dateOfPublication">1987-07-24</dd><dt class="title">Tittel</dt><dd class="title">Forskrift om endring i forskrift om beregning av likvidasjonsverdien av ikke-børsnoterte aksjer.</dd><dt class="refid">RefID</dt><dd class="refid">forskrift/1987-07-13-599</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om beregning av likvidasjonsverdien av ikke-børsnoterte aksjer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1987-07-13-599" id="dokument"><h1>Forskrift om endring i forskrift om beregning av likvidasjonsverdien av ikke-børsnoterte aksjer.</h1><article class="legalP" data-absoluteaddress="/ledd/1/" id="ledd-1">Fastsatt av Finansdepartementet 13. juli 1987 med hjemmel i lov av 19. juni 1969 nr. 71 § 2 annet ledd.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-07-13-599/KAPITTEL_1" data-partID="k1"><h2 data-text-align="center">I</h2><article class="defaultP">§ 3 annet ledd skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Det skal således gjøres fradrag for den skatt som må betales av gevinst ved avhendelse av selskapets faste eiendommer og driftsmidler, herunder skip og skipskontrakter, og aksjer i og utenfor næring. Skatten skal i tilfelle beregnes av differansen mellom verdien ved formuesligningen og ligningsmessig nedskrevet verdi. Ved denne beregning skal det ikke tas hensyn til beløp som etter skatteloven § 44 A-5 tredje ledd tredje punktum skal regnes som del av vederlag ved avhendelse. Det skal ikke gjøres fradrag for skatt som må betales etter § 7 fjerde og femte ledd i lov av 19. juni 1969 nr. 72 (distriktsskatteloven).</article> <article class="defaultP" margin-top="true">§ 3 tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Det skal videre gjøres fradrag for den skatt som må betales ved inntektsføring av negative saldi og ved inntektsføring/tilbakeføring av betinget skattefrie avsetninger og nedskrivninger. Dette gjelder ikke dersom negativ saldo er tatt hensyn til etter annet ledd eller er avregnet mot annen positiv saldo, eller avsetning/nedskrivning er tatt hensyn til ved formuesansettelsen.</article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Departementets adgang til å fastsette skjema til bruk ved beregningen av likvidasjonsverdien, jfr. aksjeskatteloven § 2 annet ledd, delegeres til Skattedirektoratet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-07-13-599/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft straks.</article></section></main></body></html>