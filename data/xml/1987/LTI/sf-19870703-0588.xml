<!DOCTYPE html><html lang="no"><head><title>Forskrift om endring i forskrift om margarinprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:33</dd><dt class="legacyID">Datokode</dt><dd class="legacyID">FOR-1987-07-03-588</dd><dt class="dokid">DokumentID</dt><dd class="dokid">LTI/forskrift/1987-07-03-588</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 16</dd><dt class="dateInForce">I kraft fra</dt><dd class="dateInForce">1987-08-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-03-05-1</li></ul></dd><dt class="dateOfPublication">Kunngjort</dt><dd class="dateOfPublication">1987-07-24</dd><dt class="title">Tittel</dt><dd class="title">Forskrift om endring i forskrift om margarinprodukter.</dd><dt class="refid">RefID</dt><dd class="refid">forskrift/1987-07-03-588</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om margarinprodukter.<ul class="tocSubUl"><li>§ 7. Merking</li></ul></li></ul></dd></dl></header><main class="documentBody" data-lovdata-URL="LTI/forskrift/1987-07-03-588" id="dokument"><h1>Forskrift om endring i forskrift om margarinprodukter.</h1><article class="legalP" data-absoluteaddress="/ledd/1/" id="ledd-1">Landbruksdepartementet har 3. juli gjort følgende endringer i forskrift om margarinprodukter, fastsatt ved kgl.res. av 28. mai 1976 i medhold av lov om margarinprodukter av 5. mars 1948:</article> <article class="defaultP" margin-top="true">§ 7 om merking oppheves og erstattes med følgende:</article><article class="legalArticle" data-lovdata-URL="LTI/forskrift/1987-07-03-588/§7" data-name="§7" data-partID="§7" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Merking</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det vises til generell forskrift for merking m.v. av ferdigpakkede næringsmidler gjeldende fra 1. januar 1987 som også omfatter margarinprodukter.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Produktbetegnelsen skal være anbrakt på 2 motstående sider av pakningen. For andre pakningsformer enn de kubiske og rektangulære gjelder merkingsbestemmelsene med de tillempninger som pakningsformen tilsier. Produktbetegnelsen skal være plassert umiddelbart ved siden av – over eller under varemerket.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">For bakefett, fettemulsjoner, margarinost eller margarinprodukter som omfattes av margarinlovens § 1 punkt 5, skal produktbetegnelsen være anbrakt inne i en tydelig oval ring i en etter pakningen avpasset størrelse.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Margarinprodukter som importeres skal i tillegg være merket <i>utenlandsk</i> eller <i>importert</i> eller disse ord angitt på engelsk.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Den ytre emballasjen (kasse, kartong, m.v.) skal være tydelig merket med produktbetegnelse og varemerke.</article></article></main></body></html>