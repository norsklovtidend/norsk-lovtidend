<!DOCTYPE html><html lang="no"><head><title>Forskrift om spredning av plantevernmidler i skog.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1987-08-04-1157</dd><dt class="dokid">DokumentID</dt><dd class="dokid">LTI/forskrift/1987-08-04-1157</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1989 Nr. 14</dd><dt class="dateInForce">I kraft fra</dt><dd class="dateInForce">1987-08-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1974-02-22-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-04-05-9</li><li>forskrift/1984-10-05-1748</li></ul></dd><dt class="dateOfPublication">Kunngjort</dt><dd class="dateOfPublication">1989-08-01</dd><dt class="title">Tittel</dt><dd class="title">Forskrift om spredning av plantevernmidler i skog.</dd><dt class="refid">RefID</dt><dd class="refid">forskrift/1987-08-04-1157</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om spredning av plantevernmidler i skog.<ul class="tocSubUl"><li>§ 1.</li><li>§ 2. Autorisasjon, krav til kyndighet</li><li>§ 3. Meldeplikt m.v</li><li>§ 4. Arbeidets utførelse</li><li>§ 5. Håndtering og bruk av plantevernmidler</li><li>§ 6. Forholdsregler ved uhell</li><li>§ 7. Merking og kunngjøring om feltbehandling</li><li>§ 8. Notatplikt</li><li>§ 9. Dispensasjon</li><li>§ 10. Klageadgang</li><li>§ 11. Straffebestemmelser</li><li>§ 12. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1987-08-04-1157" id="dokument"><h1>Forskrift om spredning av plantevernmidler i skog.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 4. august 1987 med hjemmel i lov av 5. april 1963 nr. 9 om plantevernmiddel m.v. og forskrift om plantevernmidler m.v. av 5. oktober 1984 nr. 1748.</article><article class="legalArticle" data-lovdata-URL="LTI/forskrift/1987-08-04-1157/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med denne forskrift er å sikre at spredning av plantevernmidler i skog er faglig berettiget og at det tas nødvendige hensyn til folkehelse, naturmiljø og friluftsliv, jfr. skogbrukslovens § 1.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Skogbruksetaten kan, etter samråd med helserådet og fylkesmannens miljøvernavdeling, kreve at det utarbeides plan for spredning av plantevernmidler i spesielle områder ut fra hensyn som skal tas etter denne paragraf. Planen skal forelegges landbruksnemnda til godkjenning.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Denne forskrift gjelder spredning av plantevernmidler til bekjempelse av uønsket vegetasjon med motordrevet spredeutstyr i skogmark, herunder kraftledningsgater. Forskriften gjelder også spredning av midler mot sopp og skadedyr på stående skog.</article></article><article class="legalArticle" data-lovdata-URL="LTI/forskrift/1987-08-04-1157/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Autorisasjon, krav til kyndighet</span></h2><article class="defaultP"><i>1. Spredning fra luftfartøy</i></article><article class="legalP" data-absoluteaddress="/paragraf/2/ledd/1/" id="paragraf-2-ledd-1">Til spredning av plantevernmidler fra luftfartøy, kan bare brukes helikopter. Den som vil spre plantevernmidler fra helikopter, må ha autorisasjon fra Landbruksdepartementet eller den det bemyndiger. For å få autorisasjon, må søkeren dokumentere at han selv eller en utpekt ansvarlig stedfortreder, har tilfredsstillende kvalifikasjoner. Autorisasjon gis bare til den som disponerer helikopter operert av person eller selskap med nødvendig tillatelse til å utføre ervervsmessig ikke regelbundet luftfartsvirksomhet omfattende spredning av kjemikalier etter lov om luftfart av 16. desember 1960 nr. 1, § 107. Det må dokumenteres at helikopteret har spredningsutstyr godkjent av Luftfartsverket og Landbruksteknisk institutt. Både utstyret, og monteringen av det, må hvert år være godkjent av Landbruksdepartementet eller den det bemyndiger.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Autorisasjonen gjøres vanligvis gyldig i inntil 2 år og gis for øvrig på slike vilkår som finnes påkrevd. Den som har autorisasjon må til enhver tid, også under utførelse av arbeid ute i marka, kunne legitimere overfor kontrollmyndighetene at han har autorisasjon, tillatelse og godkjenning som nevnt i denne paragraf.<p class="leddfortsettelse"><i>2. Spredning fra bakken</i></p></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Eier av spredeutstyr er ansvarlig for arbeidets utførelse og plikter å gi utførende personell den nødvendige opplæring og innføring, slik at arbeidet blir forberedt og gjennomført på en forsvarlig måte, jfr. forskriftens §§ 4 og 5.</article></article><article class="legalArticle" data-lovdata-URL="LTI/forskrift/1987-08-04-1157/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt m.v</span></h2><article class="defaultP"><i>1. Spredning fra luftfartøy</i></article><article class="legalP" data-absoluteaddress="/paragraf/3/ledd/1/" id="paragraf-3-ledd-1">Den som skal utføre spredningen (autorisasjonsinnehaveren) skal melde fra hvert enkelt oppdrag, dvs. hvert enkelt felt som skal behandles, til landbrukskontoret, skogbruksetaten, i vedkommende kommune senest 1. september året før spredning planlegges utført.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Meldingen skal inneholde:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Navn, adresse og telefonnummer på den som skal utføre spredningen.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Luftfartsforetakets navn, adresse og telefonnummer.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Eiendommens og oppdragsgiverens navn og adresse, samt oppdragsgiverens telefonnummer.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">Kart over området med inntegnede grenser for hvert areal hvor spredningen planlegges utført.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><span class="data-originalId">e.</span><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">Anslått areal i dekar.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/3/ledd/2/punkt/6/" id="paragraf-3-ledd-2-punkt-6"><span class="data-originalId">f.</span><article class="legalP" data-absoluteaddress="/paragraf/3/ledd/2/punkt/6/ledd/1/" id="paragraf-3-ledd-2-punkt-6-ledd-1">Handelspreparatets navn og mengde pr. dekar.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/3/ledd/2/punkt/7/" id="paragraf-3-ledd-2-punkt-7"><span class="data-originalId">g.</span><article class="legalP" data-absoluteaddress="/paragraf/3/ledd/2/punkt/7/ledd/1/" id="paragraf-3-ledd-2-punkt-7-ledd-1">Tidspunktet for når oppdraget er planlagt utført.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Landbrukskontoret, skogbruksetaten, avmerker alle oppdragene på et kart og sender dette sammen med en kopi av de nevnte opplysninger innen 10. september til helserådet, fylkesmannens miljøvernavdeling og til reindriftsagronomen hvis spredningen skal foregå i reindriftsområde.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Bruk av plantevernmidler kan være forbudt eller begrenset etter særskilt lovverk der de ovennevnte instanser er tillagt utøvende myndighet. Dersom noen av disse instanser med hjemmel i slikt lovverk nekter gjennomføring av hele eller deler av oppdraget, skal dette meddeles direkte til den som har meldt oppdraget, med en kopi til landbrukskontoret, skogbruksetaten. Det samme gjelder dersom bestemmelser etter dette lovverk i seg selv medfører forbud mot eller begrenser spredningen av plantevernmidler. Helserådet, fylkesmannens miljøvernavdeling og reindriftsagronomen kan for øvrig avgi uttalelse til landbruksnemnda. Slike uttalelser som kan omfatte forslag om vilkår for eller justeringer av oppdraget eller forslag om nekting av hele eller deler av oppdraget, må sendes til landbrukskontoret, skogbruksetaten, før 15. januar slik at landbruksnemnda kan treffe vedtak innen 15. februar.</article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Landbruksnemnda kan på selvstendig grunnlag, eller ut fra uttalelser som nevnt i foregående ledd, sette vilkår for spredningen, eller nekte spredning helt eller delvis. Avgjørelsen skal baseres på en konkret vurdering av aktuelle kryssende hensyn knyttet til det enkelte felt, herunder om spredningen er faglig berettiget og om den vil medføre slik skade for naturmiljø eller friluftsliv (jfr. skogbrukslovens § 1) at det vil være betenkelig å iverksette den.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">Gjentatt eller utsatt spredning av plantevernmidler på felt som det tidligere er gitt melding om, skal gjøres kjent for de nevnte instanser senest innen 14 dager før spredningen finner sted. Ved spredning senere enn 3 år etter første melding, må ny, fullstendig melding sendes.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Den som skal utføre spredningen (autorisasjonsinnehaveren) skal for øvrig melde hvert enkelt oppdrag, dvs. hvert enkelt felt som skal behandles, til den lokale politimyndighet senest 7 dager før oppdraget planlegges utført.<p class="leddfortsettelse"><i>2. Spredning fra bakken</i></p><ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/7/punkt/1/" id="paragraf-3-ledd-7-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/7/punkt/1/ledd/1/" id="paragraf-3-ledd-7-punkt-1-ledd-1">Felt på 15 dekar eller større</article><article class="legalP" data-absoluteaddress="/paragraf/3/ledd/7/punkt/1/ledd/2/" id="paragraf-3-ledd-7-punkt-1-ledd-2">Ved spredning fra motorkjøretøy på felt som er 15 dekar eller større plikter den som skal utføre spredningen å melde hvert enkelt oppdrag til landbrukskontoret, skogbruksetaten i vedkommende kommune innen 1. september året før spredningen planlegges utført. Meldingen skal inneholde:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/7/punkt/1/ledd/2/punkt/1/" id="paragraf-3-ledd-7-punkt-1-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/7/punkt/1/ledd/2/punkt/1/ledd/1/" id="paragraf-3-ledd-7-punkt-1-ledd-2-punkt-1-ledd-1">Navn, adresse og telefonnummer på den som skal utføre spredningen.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/7/punkt/1/ledd/2/punkt/2/" id="paragraf-3-ledd-7-punkt-1-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/7/punkt/1/ledd/2/punkt/2/ledd/1/" id="paragraf-3-ledd-7-punkt-1-ledd-2-punkt-2-ledd-1">Eiendommens og oppdragsgiverens navn og adresse, samt oppdragsgiverens telefonnummer.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/3/ledd/7/punkt/1/ledd/2/punkt/3/" id="paragraf-3-ledd-7-punkt-1-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/3/ledd/7/punkt/1/ledd/2/punkt/3/ledd/1/" id="paragraf-3-ledd-7-punkt-1-ledd-2-punkt-3-ledd-1">Kart over området med inntegnede grenser for hvert areal hvor spredningen planlegges utført.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/3/ledd/7/punkt/1/ledd/2/punkt/4/" id="paragraf-3-ledd-7-punkt-1-ledd-2-punkt-4"><span class="data-originalId">d.</span><article class="legalP" data-absoluteaddress="/paragraf/3/ledd/7/punkt/1/ledd/2/punkt/4/ledd/1/" id="paragraf-3-ledd-7-punkt-1-ledd-2-punkt-4-ledd-1">Anslått areal i dekar.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/3/ledd/7/punkt/1/ledd/2/punkt/5/" id="paragraf-3-ledd-7-punkt-1-ledd-2-punkt-5"><span class="data-originalId">e.</span><article class="legalP" data-absoluteaddress="/paragraf/3/ledd/7/punkt/1/ledd/2/punkt/5/ledd/1/" id="paragraf-3-ledd-7-punkt-1-ledd-2-punkt-5-ledd-1">Handelspreparatets navn og mengde pr. dekar.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/3/ledd/7/punkt/1/ledd/2/punkt/6/" id="paragraf-3-ledd-7-punkt-1-ledd-2-punkt-6"><span class="data-originalId">f.</span><article class="legalP" data-absoluteaddress="/paragraf/3/ledd/7/punkt/1/ledd/2/punkt/6/ledd/1/" id="paragraf-3-ledd-7-punkt-1-ledd-2-punkt-6-ledd-1">Tidspunktet for når oppdraget er planlagt utført.</article></article></li></ul></article><article class="legalP" data-absoluteaddress="/paragraf/3/ledd/7/punkt/1/ledd/3/" id="paragraf-3-ledd-7-punkt-1-ledd-3">Når meldingen er innkommet gjelder de samme regler for saksbehandling som ved meldinger om spredning fra luftfartøy.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/7/punkt/2/" id="paragraf-3-ledd-7-punkt-2"><span class="data-originalId">b.</span><span class="miscHeadline"><i>Felt under 15 dekar</i></span><article class="legalP" data-absoluteaddress="/paragraf/3/ledd/7/punkt/2/ledd/1/" id="paragraf-3-ledd-7-punkt-2-ledd-1">Ved spredning fra motorkjøretøy på felt som er under 15 dekar plikter den som har foretatt spredningen å innrapportere dette til landbrukskontoret, skogbruksetaten, i vedkommende kommune innen 1. november det året spredningen er utført. Meldingen skal inneholde de samme opplysninger som ved spredning på felt som er 15 dekar eller større.</article><article class="legalP" data-absoluteaddress="/paragraf/3/ledd/7/punkt/2/ledd/2/" id="paragraf-3-ledd-7-punkt-2-ledd-2">Landbrukskontoret, skogbruksetaten, avmerker alle innrapporterte utførte oppdrag på et kart, og sender dette sammen med en kopi av de nevnte opplysninger innen 15. desember til helserådet, fylkesmannens miljøvernavdeling og eventuelt reindriftsagronomen til orientering.</article></article></li></ul></article></article><article class="legalArticle" data-lovdata-URL="LTI/forskrift/1987-08-04-1157/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Arbeidets utførelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Den som utfører spredningen av plantevernmiddel skal rette seg etter de bestemmelser som Landbruksdepartementets giftnemnd til enhver tid fastsetter og som finnes på etiketten for det enkelte plantevernmiddel.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Dersom intet annet er angitt på middelets etikett skal den som forestår spredningen påse:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/ledd/2/punkt/1/" id="paragraf-4-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/4/ledd/2/punkt/1/ledd/1/" id="paragraf-4-ledd-2-punkt-1-ledd-1">At det fra ytterkant av et sprededrag til permanent bolig er minst 200 meter ved helikopterspredning og minst 50 meter ved bruk av traktorspreder.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/ledd/2/punkt/2/" id="paragraf-4-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/4/ledd/2/punkt/2/ledd/1/" id="paragraf-4-ledd-2-punkt-2-ledd-1">At vannforekomster og spesielt drikkevannskilder ikke forurenses slik at skader eller ulemper kan oppstå. Minsteavstand til drikkevannskilde skal være 50 meter. Med drikkevannskilde menes i denne sammenheng selve bassenget, og ikke nedslagsområdet eller bekker gjennom nedslagsområdet med utløp i drikkevannsbassenget.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/ledd/2/punkt/3/" id="paragraf-4-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/4/ledd/2/punkt/3/ledd/1/" id="paragraf-4-ledd-2-punkt-3-ledd-1">At oppdraget ikke utføres når vindstyrken er over 5 meter pr. sekund målt 2 meter over bakken i åpent lende.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/4/ledd/2/punkt/4/" id="paragraf-4-ledd-2-punkt-4"><span class="data-originalId">d.</span><article class="legalP" data-absoluteaddress="/paragraf/4/ledd/2/punkt/4/ledd/1/" id="paragraf-4-ledd-2-punkt-4-ledd-1">Ved spredning av plantevernmidler i ungskogfelt skal det vises viltbiologiske og landskapsmessige hensyn spesielt mot myr, vassdrag, større ferdselsårer o.l. jfr. forskriftens § 1.</article><article class="legalP" data-absoluteaddress="/paragraf/4/ledd/2/punkt/4/ledd/2/" id="paragraf-4-ledd-2-punkt-4-ledd-2">Spredningen på feltet skal utføres slik at noe av lauvvegetasjonen blir stående igjen.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/4/ledd/2/punkt/5/" id="paragraf-4-ledd-2-punkt-5"><span class="data-originalId">e.</span><article class="legalP" data-absoluteaddress="/paragraf/4/ledd/2/punkt/5/ledd/1/" id="paragraf-4-ledd-2-punkt-5-ledd-1">At landingsplass for luftfartøy så vidt mulig legges slik i forhold til feltet at overflyging av bebyggelse, dyrket mark, drikkevannskilder og innsjøer unngås.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/4/ledd/2/punkt/6/" id="paragraf-4-ledd-2-punkt-6"><span class="data-originalId">f.</span><article class="legalP" data-absoluteaddress="/paragraf/4/ledd/2/punkt/6/ledd/1/" id="paragraf-4-ledd-2-punkt-6-ledd-1">At arbeidstrykket ved dysene på spredebommen på helikopteret ikke er over 2.5 bar under spredning, og at spredeutstyret for øvrig fungerer som det skal.</article></article></li><li data-li-identifier="g." data-name="g."><article class="listArticle" data-absoluteaddress="/paragraf/4/ledd/2/punkt/7/" id="paragraf-4-ledd-2-punkt-7"><span class="data-originalId">g.</span><article class="legalP" data-absoluteaddress="/paragraf/4/ledd/2/punkt/7/ledd/1/" id="paragraf-4-ledd-2-punkt-7-ledd-1">Ved spredning fra helikoptere skal feltets yttergrenser merkes.</article></article></li><li data-li-identifier="h." data-name="h."><article class="listArticle" data-absoluteaddress="/paragraf/4/ledd/2/punkt/8/" id="paragraf-4-ledd-2-punkt-8"><span class="data-originalId">h.</span><article class="legalP" data-absoluteaddress="/paragraf/4/ledd/2/punkt/8/ledd/1/" id="paragraf-4-ledd-2-punkt-8-ledd-1">De som skal utføre spredningen plikter å vurdere faremomentene for hvert enkelt oppdrag, herunder påse at alle tiltak for sikker utførelse av spredningen blir truffet.</article></article></li><li data-li-identifier="i." data-name="i."><article class="listArticle" data-absoluteaddress="/paragraf/4/ledd/2/punkt/9/" id="paragraf-4-ledd-2-punkt-9"><span class="data-originalId">i.</span><article class="legalP" data-absoluteaddress="/paragraf/4/ledd/2/punkt/9/ledd/1/" id="paragraf-4-ledd-2-punkt-9-ledd-1">At feltet før behandling overflyges for å kontrollere at markeringen av feltets yttergrenser er lett synlig fra luftfartøyet.</article></article></li></ul></article></article><article class="legalArticle" data-lovdata-URL="LTI/forskrift/1987-08-04-1157/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Håndtering og bruk av plantevernmidler</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">All håndtering og bruk av plantevernmidler, tilberedning av sprøytevæske, rengjøring av utstyr, uskadeliggjøring av tomemballasje m.v., skal skje på betryggende måte i samsvar med forskrifter om plantevernmidler m.v. av 5. oktober 1984 og forskrifter, påbud eller rettleiing gitt i henhold til lov om arbeidervern m.v. av f.eks. Direktoratet for arbeidstilsynet, jfr. forskrifter om plantevernmidler m.v. § 16.</article></article><article class="legalArticle" data-lovdata-URL="LTI/forskrift/1987-08-04-1157/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forholdsregler ved uhell</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved uhell som medfører spredning av plantevernmidler over områder som ikke skal behandles, skal eier/bruker av eiendommen varsles snarest. Ved uhell som medfører ukontrollert spill eller søl av plantevernmidler, skal politi eller lensmann straks underrettes slik at nødvendige tiltak kan bli iverksatt – eventuelt i samråd med helserådet, for å hindre forgiftning og for å begrense forurensning. Folk som er i faresonen, må straks varsles om faren.</article></article><article class="legalArticle" data-lovdata-URL="LTI/forskrift/1987-08-04-1157/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Merking og kunngjøring om feltbehandling</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Ved all spredning av plantevernmidler plikter den som skal utføre spredningen:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/7/ledd/1/punkt/1/" id="paragraf-7-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/7/ledd/1/punkt/1/ledd/1/" id="paragraf-7-ledd-1-punkt-1-ledd-1">Å sørge for at alle felt som skal behandles blir merket med plakater godkjent av Landbruksdepartementets giftnemnd. Plakatene skal settes opp godt synlig på selve feltet. I de tilfeller det fører veier og stier inn i feltet, skal også disse merkes med plakater. Alle plakater skal fjernes 2 – 3 uker etter avsluttet spredning, med mindre de av hensyn til eventuell bær- og soppsanking bør stå lenger. Alle plakatene skal likevel fjernes før vinteren.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/7/ledd/1/punkt/2/" id="paragraf-7-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/7/ledd/1/punkt/2/ledd/1/" id="paragraf-7-ledd-1-punkt-2-ledd-1">Å underrette personer som har spesiell interesse i eller inntil feltet, f.eks. hytteeiere, biholdere og beiteberettigede når dette er praktisk mulig.</article></article></li></ul></article></article><article class="legalArticle" data-lovdata-URL="LTI/forskrift/1987-08-04-1157/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Notatplikt</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Den som har fått autorisasjon for spredning av plantevernmidler fra luftfartøy og den som påtar seg slik spredning fra bakken for andre, plikter for alle utførte oppdrag og arbeider, å føre nøyaktige notater om:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">Oppdragsgiverens navn og adresse.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">Dato for utført spredning.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/8/ledd/1/punkt/3/" id="paragraf-8-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/8/ledd/1/punkt/3/ledd/1/" id="paragraf-8-ledd-1-punkt-3-ledd-1">Arealstørrelse.</article></article></li><li data-li-identifier="d." data-name="d."><article class="listArticle" data-absoluteaddress="/paragraf/8/ledd/1/punkt/4/" id="paragraf-8-ledd-1-punkt-4"><span class="data-originalId">d.</span><article class="legalP" data-absoluteaddress="/paragraf/8/ledd/1/punkt/4/ledd/1/" id="paragraf-8-ledd-1-punkt-4-ledd-1">Plantevernmiddelets handelsnavn.</article></article></li><li data-li-identifier="e." data-name="e."><article class="listArticle" data-absoluteaddress="/paragraf/8/ledd/1/punkt/5/" id="paragraf-8-ledd-1-punkt-5"><span class="data-originalId">e.</span><article class="legalP" data-absoluteaddress="/paragraf/8/ledd/1/punkt/5/ledd/1/" id="paragraf-8-ledd-1-punkt-5-ledd-1">Anvendt totalmengde av handelspreparatet.</article></article></li><li data-li-identifier="f." data-name="f."><article class="listArticle" data-absoluteaddress="/paragraf/8/ledd/1/punkt/6/" id="paragraf-8-ledd-1-punkt-6"><span class="data-originalId">f.</span><article class="legalP" data-absoluteaddress="/paragraf/8/ledd/1/punkt/6/ledd/1/" id="paragraf-8-ledd-1-punkt-6-ledd-1">Ved spredning fra luften:</article><article class="legalP" data-absoluteaddress="/paragraf/8/ledd/1/punkt/6/ledd/2/" id="paragraf-8-ledd-1-punkt-6-ledd-2">Lufttemperatur, vindretning og vindhastighet under spredningen.</article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">På forlangende skal opplysninger kunne fremlegges når Landbruksdepartementet, eller den det bemyndiger, finner det nødvendig for utøvelse av tilsynet med denne forskrift.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Notatet skal oppbevares i tre år fra den dato spredningen er utført.</article></article><article class="legalArticle" data-lovdata-URL="LTI/forskrift/1987-08-04-1157/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Landbruksdepartementet kan i særlige tilfeller dispensere fra denne forskrift.</article></article><article class="legalArticle" data-lovdata-URL="LTI/forskrift/1987-08-04-1157/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klageadgang</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vedtak som er truffet i medhold av denne forskrift kan påklages til overordnet myndighet etter bestemmelsene i kap. VI i lov av 10. februar 1967 om behandlingsmåten i forvaltningssaker (forvaltningsloven).</article></article><article class="legalArticle" data-lovdata-URL="LTI/forskrift/1987-08-04-1157/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straffebestemmelser</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Overtredelse av denne forskrift straffes som fastsatt i § 18 i lov om plantevernmiddel m.v. av 5. april 1963 nr. 9.</article></article><article class="legalArticle" data-lovdata-URL="LTI/forskrift/1987-08-04-1157/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft straks. Samtidig oppheves forskrifter om spredning av plantevernmidler fra luftfartøy av 22. februar 1974.</article></article></main></body></html>