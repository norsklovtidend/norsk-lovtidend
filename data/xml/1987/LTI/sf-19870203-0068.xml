<!DOCTYPE html><html lang="no"><head><title>Forskrift om avgift til fond for utøvende kunstnere for bruk av diskotek i frittstående klubber i ervervsøyemed og i sammenheng med ervervsvirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:16</dd><dt class="legacyID">Datokode</dt><dd class="legacyID">FOR-1987-02-03-68</dd><dt class="dokid">DokumentID</dt><dd class="dokid">LTI/forskrift/1987-02-03-68</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 3</dd><dt class="dateInForce">I kraft fra</dt><dd class="dateInForce">1987-03-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-14-4/§5</li></ul></dd><dt class="dateOfPublication">Kunngjort</dt><dd class="dateOfPublication">1987-02-24</dd><dt class="title">Tittel</dt><dd class="title">Forskrift om avgift til fond for utøvende kunstnere for bruk av diskotek i frittstående klubber i ervervsøyemed og i sammenheng med ervervsvirksomhet.</dd><dt class="refid">RefID</dt><dd class="refid">forskrift/1987-02-03-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgift til fond for utøvende kunstnere for bruk av diskotek i frittstående klubber i ervervsøyemed og i sammenheng med ervervsvirksomhet.</li></ul></dd></dl></header><main class="documentBody" data-lovdata-URL="LTI/forskrift/1987-02-03-68" id="dokument"><h1>Forskrift om avgift til fond for utøvende kunstnere for bruk av diskotek i frittstående klubber i ervervsøyemed og i sammenheng med ervervsvirksomhet.</h1><article class="legalP" data-absoluteaddress="/ledd/1/" id="ledd-1">I henhold til § 5 i lov nr. 4 av 14. desember 1956 om avgift på offentlig fremføring av utøvende kunstneres prestasjoner m.v. jfr. kgl.res. av 17. april 1970, har Kultur- og vitenskapsdepartementet 3. februar 1987 bestemt følgende:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">For bruk av diskotek i frittstående klubber i ervervsøyemed betales en avgift på kr 85 pr. arrangement til Fond for utøvende kunstnere. Dersom avgiften beregnes pr. måned, benyttes samme sats, men slik at den samlede avgift pr. måned reduseres med 1/5 del – en femtedel.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Disse avgiftssatser gjelder ikke for klubber som drives ervervsmessig, eller som drives i sammenheng med erversvirksomhet, såsom hotell eller restaurantdrift.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">For bruk av diskotek i og i sammenheng med ervervsvirksomhet såsom hoteller, restauranter, kafeer og lignende, skal det til Fond for utøvende kunstnere betales kr. 130 pr. arrangement for lokaler med under 100 plasser og kr. 165 pr. arrangement med 100 plasser eller mer. Dersom avgiften beregnes pr. måned benyttes samme sats, men slik at den samlede avgift pr. måned reduseres med en femtedel.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">De ovennevnte satser gjelder fra 1. mars 1987 og trer i stedet for de satser som ble fastsatt av Kultur- og vitenskapsdepartementet 25. juni 1982 nr. 1114.</article></article></li></ul></article></main></body></html>