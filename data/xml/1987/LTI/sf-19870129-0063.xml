<!DOCTYPE html><html lang="no"><head><title>Forskrift om støttetiltak for fiskerinæringen for 1987.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1987-01-29-63</dd><dt class="dokid">DokumentID</dt><dd class="dokid">LTI/forskrift/1987-01-29-63</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 3</dd><dt class="dateInForce">I kraft fra</dt><dd class="dateInForce">1987-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-02-24</dd><dt class="title">Tittel</dt><dd class="title">Forskrift om støttetiltak for fiskerinæringen for 1987.</dd><dt class="refid">RefID</dt><dd class="refid">forskrift/1987-01-29-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om støttetiltak for fiskerinæringen for 1987.<ul class="tocSubUl"><li>§ 1. Forskriftens omfang.</li><li>§ 2. Tilskuddsberettigelse.</li><li>§ 3. Pristilskudd m.v.</li><li>§ 4. Prisreguleringsfondet for sild.</li><li>§ 5. Særskilt støtte.</li><li>§ 6. Kostnadsreduserende, sosiale og andre tiltak.</li><li>§ 7. Strukturtiltak.</li><li>§ 8. Effektiviseringstiltak m.v.</li><li>§ 9. Omstillingstiltak m.v.</li><li>§ 10. Reservebeløp.</li><li>§ 11. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-01-29-63" id="dokument"><h1>Forskrift om støttetiltak for fiskerinæringen for 1987.</h1><article class="legalP" data-absoluteaddress="/ledd/1/" id="ledd-1">Fastsatt av Fiskeridepartementet 29. janunar 1987 i medhold av Stortingets vedtak 12. desember 1986, jfr. St.prp.nr.1 Tl.14 (1986–1987) og B.innst.S.nr.10 Tl.01 (1986–1987).</article><article class="legalArticle" data-lovdata-URL="LTI/forskrift/1987-01-29-63/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens omfang.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder fordeling av 520 mill. kr. i støttetiltak til fiskerinæringen i tiden 1. januar – 31. desember 1987. Fiskeridepartementet fastsetter nærmere retningslinjer om bruken av midlene.</article></article><article class="legalArticle" data-lovdata-URL="LTI/forskrift/1987-01-29-63/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilskuddsberettigelse.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Hvis ikke annet er bestemt kan tilskudd bare utbetales til fartøy og for fangst levert fra fartøy som er registrert i merkeregisteret for fiskefartøy og hvor fartøyets høvedsmann er innført i fiskarmanntallet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fartøy/fisker som driver fiskeleting og forsøk er berettiget til tilskudd etter samme retningslinjer/praksis som for 1986.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Det kan også utbetales tilskudd til personer som er tilknyttet tilskuddsberettiget fartøys drift.</article></article><article class="legalArticle" data-lovdata-URL="LTI/forskrift/1987-01-29-63/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Pristilskudd m.v.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Til prisstøtte for kystreker som blir ilandført av norske fartøyer i Norges Råfisklags distrikt stilles til disposisjon 6,0 mill. kroner.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Til regulering av priser og kostnader m.v. ved fisket og førstehåndsomsetningen av krabbe som anvendes til produksjon, stilles til disposisjon 5,0 mill. kroner. Beløpet fordeles av Fiskeridepartementet etter forslag fra Fiskesalgslagenes Samarbeidsråd og Norcanners.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Til føringstilskudd m.v. avsettes 25,0 mill. kroner.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Til særlig støttetiltak ved det fiske og den førstehåndsomsetning som er underlagt Feitsildfiskernes Salgslag, Noregs Sildesalslag, Norges Makrellag S/L, Skagerakfisk S/L og Fjordfisk S/L stilles til disposisjon et beløp på i alt 20,2 mill. kroner som kan nyttes til råstoff som anvendes til konsum, og som fordeles slik:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/4/ledd/1/punkt/1/" id="paragraf-3-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/4/ledd/1/punkt/1/ledd/1/" id="paragraf-3-punkt-4-ledd-1-punkt-1-ledd-1">Det stilles til disposisjon inntil 12,0 mill. kroner som tilskudd til kystfanget makrell til utjevning av pris til fisker i perioder med lave markedspriser.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/4/ledd/1/punkt/2/" id="paragraf-3-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/4/ledd/1/punkt/2/ledd/1/" id="paragraf-3-punkt-4-ledd-1-punkt-2-ledd-1">Det avsettes 7,0 mill. kroner til støtte for kystfanget brisling til pristilskudd og inspektørgodtgjørelse m.v.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/4/ledd/1/punkt/3/" id="paragraf-3-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/4/ledd/1/punkt/3/ledd/1/" id="paragraf-3-punkt-4-ledd-1-punkt-3-ledd-1">Det stilles til disposisjon for Skagerakfisk S/L og Fjordfisk S/L 0,7 mill. kroner og for Feitsildfiskernes Salgslag 0,5 mill. kroner til støtte for fjordsild.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">5.</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Det stilles 4,0 mill. kroner til disposisjon som tilskudd ved fisket etter øyepål og tobis. Tilskuddet forutsettes benyttet i vinter og høstmånedene.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/punkt/6/" id="paragraf-3-punkt-6"><span class="data-originalId">6.</span><article class="legalP" data-absoluteaddress="/paragraf/3/punkt/6/ledd/1/" id="paragraf-3-punkt-6-ledd-1">Midlene skal anvendes med sikte på å fremme en rimelig inntektsutjevning og innrettes mot distrikter, fartøy og redskapsgrupper som har særlig behov for støtte. Avtrappende pristilskudd bør vurderes.</article></article></li><li data-li-identifier="7." data-name="7."><article class="listArticle" data-absoluteaddress="/paragraf/3/punkt/7/" id="paragraf-3-punkt-7"><span class="data-originalId">7.</span><article class="legalP" data-absoluteaddress="/paragraf/3/punkt/7/ledd/1/" id="paragraf-3-punkt-7-ledd-1">Ut fra de fastsatte forutsetninger bestemmer lagene hvilke tiltak som skal settes i verk ved hjelp av de midler de får etter punktene 1 – 5 ovenfor. Vedtakene trenger forhåndsgodkjenning av Fiskeridepartementet. Lagene får midlene stilt til disposisjon etter hvert som lagene trenger dem for gjennomføring av godkjente støttetiltak.</article></article></li></ul></article><article class="legalArticle" data-lovdata-URL="LTI/forskrift/1987-01-29-63/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Prisreguleringsfondet for sild.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Lånet fra staten til Prisreguleringsfondet for sild på 112 mill. kroner forlenges ut 1987. Det er en forutsetning at de berørte organisasjoner ikke trekker tilbake sine tilrådinger om prisutjevning over Prisreguleringsfondet for sild så lenge fondet har lån fra staten. Renter på lånet innkreves ikke i 1987.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Utgifter til klassifisering og fettprøveordning for råstoff til sildolje- og sildemelindustrien forutsettes dekket av næringen.</article></article><article class="legalArticle" data-lovdata-URL="LTI/forskrift/1987-01-29-63/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særskilt støtte.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Det avsettes 30,0 mill. kroner til særskilt støtte. Beløpet kan blant annet nyttes til eventuell beredskapsordning for de nordlige sildemelfabrikkene og til strukturtiltak.</article></article><article class="legalArticle" data-lovdata-URL="LTI/forskrift/1987-01-29-63/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kostnadsreduserende, sosiale og andre tiltak.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det avsettes til følgende kostnadsreduserende, sosiale og andre tiltak:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">Rentestøtte m.v.</article><article class="legalP" data-absoluteaddress="/paragraf/6/ledd/1/punkt/1/ledd/2/" id="paragraf-6-ledd-1-punkt-1-ledd-2">Til rentestøtte for lån til tørrfisknæringen, samt til dekning av kostnadene ved eksportgarantier gitt i 1984 avsettes 19,5 mill. kroner.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">Lineegnesentraler.</article><article class="legalP" data-absoluteaddress="/paragraf/6/ledd/1/punkt/2/ledd/2/" id="paragraf-6-ledd-1-punkt-2-ledd-2">Til tilskudd til drift av lineegnesentraler i perioden juli – desember avsettes 4,0 mill. kroner.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">Agntilskudd.</article><article class="legalP" data-absoluteaddress="/paragraf/6/ledd/1/punkt/3/ledd/2/" id="paragraf-6-ledd-1-punkt-3-ledd-2">Til frakttilskudd m.v. for omsetning av agn gjennom Fiskernes Agnforsyning S/L avsettes 12,0 mill. kr. Fiskeridepartementet fastsetter hvilke tiltak som skal settes i verk etter forslag fra Agnforsyningen. Agnforsyningen får midlene stilt til disposisjon etter hvert som de trenger dem til gjennomføring av fastsatte støttetiltak.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/6/ledd/1/punkt/4/" id="paragraf-6-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/6/ledd/1/punkt/4/ledd/1/" id="paragraf-6-ledd-1-punkt-4-ledd-1">Minstelottgarantien.</article><article class="legalP" data-absoluteaddress="/paragraf/6/ledd/1/punkt/4/ledd/2/" id="paragraf-6-ledd-1-punkt-4-ledd-2">Det stille til disposisjon det beløp som er nødvendig for å gjennomføre minstelottgarantiordningen med en maksimal ukesats på kr. 1.350,- og egengaranti på 5 uker pr. garantiperiode.</article><article class="legalP" data-absoluteaddress="/paragraf/6/ledd/1/punkt/4/ledd/3/" id="paragraf-6-ledd-1-punkt-4-ledd-3">For 1. garantiperiode i 1987 iverksettes en ordning med særskilt støtte på kr. 350,- pr. uke. Samlet maksimal utbetaling pr. uke for 1. garantiperiode blir kr. 1.700,-. Egengarantiperioden fastsettes til 7 uker.</article><article class="legalP" data-absoluteaddress="/paragraf/6/ledd/1/punkt/4/ledd/4/" id="paragraf-6-ledd-1-punkt-4-ledd-4">Dersom de forutsatte 100 mill. kr. ikke strekker til, dekkes merkostnadene av reservebeløpet, jfr. § 10, deretter av midler avsatt under § 5 til særskilt støtte.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/6/ledd/1/punkt/5/" id="paragraf-6-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/6/ledd/1/punkt/5/ledd/1/" id="paragraf-6-ledd-1-punkt-5-ledd-1">Ferieordningen.</article><article class="legalP" data-absoluteaddress="/paragraf/6/ledd/1/punkt/5/ledd/2/" id="paragraf-6-ledd-1-punkt-5-ledd-2">Det avsettes et beløp på 25,0 mill. kroner til ferieordning for fiskere i 1987. Tilskuddene til fisker utbetales etter normerte satser basert på arbeidsinnsats og i hovedsak etter samme retningslinjer som for 1986.</article><article class="legalP" data-absoluteaddress="/paragraf/6/ledd/1/punkt/5/ledd/3/" id="paragraf-6-ledd-1-punkt-5-ledd-3">Rett til tilskudd etter dette punkt er betinget av innbetalt egenandel for året 1986.</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/6/ledd/1/punkt/6/" id="paragraf-6-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/6/ledd/1/punkt/6/ledd/1/" id="paragraf-6-ledd-1-punkt-6-ledd-1">Assuranseutgifter.</article><article class="legalP" data-absoluteaddress="/paragraf/6/ledd/1/punkt/6/ledd/2/" id="paragraf-6-ledd-1-punkt-6-ledd-2">Det stilles til disposisjon 14,0 mill. kroner til delvis dekning av assuranseutgifter for fiskere.</article></article></li></ul></article></article><article class="legalArticle" data-lovdata-URL="LTI/forskrift/1987-01-29-63/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Strukturtiltak.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det avsettes 182,0 mill. kroner til strukturmidler, herunder kapasitetsreduserende tiltak i fiskeflåten og fiskeindustrien.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Midlene forutsettes brukt til nedleggelse og kondemnering m.v. av enkeltvirksomheter på sjø og land. De kan også nyttes i forbindelse med sammenslåing av virksomheter for å fremme en utvikling som er klart kostnadsreduserende for næringen. Midler som ikke måtte være disponert 31. desember 1987, kan overføres til samme formål etter denne dato.</article></article><article class="legalArticle" data-lovdata-URL="LTI/forskrift/1987-01-29-63/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Effektiviseringstiltak m.v.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Det avsettes et beløp på 60,0 mill. kroner til blant annet følgende formål:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">tiltak for effektivisering av fiske, produksjon, herunder produktutvikling, samt omsetning og markedsføring både innenlands og for eksport,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">tilskudd til Fondet for fiskeleting og forsøk, herunder program for overvåking av ressursene,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/8/ledd/1/punkt/3/" id="paragraf-8-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/8/ledd/1/punkt/3/ledd/1/" id="paragraf-8-ledd-1-punkt-3-ledd-1">tilskudd til råstoffutjevnende tiltak, herunder langtidslagring.</article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">De midlene som ikke måtte være disponert innen 31. desember 1987, kan overføres til samme formål etter denne dato.</article></article><article class="legalArticle" data-lovdata-URL="LTI/forskrift/1987-01-29-63/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Omstillingstiltak m.v.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Det avsettes 5,0 mill. kroner til rasjonaliserings- og omstillingstiltak i fiskeflåten og fiskeindustrien.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Midlene forutsettes nyttet til investeringer i bedre redskaps- og råstoffbehandlingsutstyr, bedre produksjonsutstyr, tiltak av energiøkonomiserende art og tiltak for å bedre arbeidsmiljøet for fiskerne.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Midler som ikke måtte være disponert 31. desember 1987, kan overføres til samme formål etter denne dato.</article></article><article class="legalArticle" data-lovdata-URL="LTI/forskrift/1987-01-29-63/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Reservebeløp.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Det avsettes 8,3 mill. kroner som reserve. Av dette beløp skal nyttes det som er nødvendig i den grad det avsatte beløp til minstelott ikke strekker til.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Unyttede beløp fra §§ 3, 5 og 6 tilføres reserven.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Udisponerte beløp av reserven disponeres før 31. desember 1987.</article></article><article class="legalArticle" data-lovdata-URL="LTI/forskrift/1987-01-29-63/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Denne forskrift trer i kraft 1. januar 1987.</article></article></main></body></html>