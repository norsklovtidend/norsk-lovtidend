<!DOCTYPE html><html lang="no"><head><title>Forskrifter om avgift på kullsyrefrie, alkoholfrie drikkevarer m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:27</dd><dt class="legacyID">Datokode</dt><dd class="legacyID">FOR-1987-07-09-595</dd><dt class="dokid">DokumentID</dt><dd class="dokid">LTI/forskrift/1987-07-09-595</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 16</dd><dt class="dateInForce">I kraft fra</dt><dd class="dateInForce">1987-08-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">1987-07-24</dd><dt class="title">Tittel</dt><dd class="title">Forskrifter om avgift på kullsyrefrie, alkoholfrie drikkevarer m.m.</dd><dt class="refid">RefID</dt><dd class="refid">forskrift/1987-07-09-595</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrifter om avgift på kullsyrefrie, alkoholfrie drikkevarer m.m.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-07-09-595" id="dokument"><h1>Forskrifter om avgift på kullsyrefrie, alkoholfrie drikkevarer m.m.</h1><article class="legalP" data-absoluteaddress="/ledd/1/" id="ledd-1">Fastsatt av Finansdepartementet 9. juli 1987 i medhold av lov av 19. mai 1933 nr. 11 og Stortingets avgiftsvedtak.</article><article class="legalArticle" data-lovdata-URL="LTI/forskrift/1987-07-09-595/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Avgiften gjelder kullsyrefrie, alkoholfrie drikkevarer som tilvirkes ervervsmessig her i landet eller innføres. Som ervervsmessig tilvirkning anses også ompakking i særskilt emballasje som skal følge varen til forbrukeren samt tilvirkning etter oppdrag av firma (i disse forskrifter betegnet «oppdragsfirma») som skal forestå omsetningen av de ferdige varer.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Begrepene i avgiftsvedtakets § 2 avgrenses i henhold til Landbruksdepartementets forskrift av 10. desember 1971 for vegetabilske konserver.</article></article><article class="legalArticle" data-lovdata-URL="LTI/forskrift/1987-07-09-595/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For varer som tilvirkes her i landet, oppstår avgiftsplikten ved levering fra tilvirkeren. Likestilt med levering er overføring til eget utsalg eller uttak til eget bruk. For varer som innføres oppstår avgiftsplikten ved innførselen.</article></article><article class="legalArticle" data-lovdata-URL="LTI/forskrift/1987-07-09-595/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Toll- og avgiftsdirektoratet<sup class="footnotereference" data-footnotereferencevalue="1" data-unique-footnote-counter="1">1</sup> kan på betingelser det fastsetter, gi tillatelse til at avgiftspliktige varer uten avgiftsberiktigelse overføres fra tilvirker til en annen tilvirker eller oppdragsfirma for å bli avgiftsberiktiget ved den videre levering. Samtykke til slik avgiftsfri levering kan også tilstås oppdragsfirma.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Direktoratet kan videre på betingelser det fastsetter gi tillatelse til at innførselsvarer overføres til tilvirker eller oppdragsfirma uten at det foretas avgiftsberiktigelse ved tollbehandlingen. I så fall svares avgiften etter samme regler som gjelder for varer som tilvirkes innenlands. Virksomheter som nytter varer i ervervsmessig tilvirkning til annet enn drikke (jfr. § 4 bokstav c. i avgiftsvedtaket), kan mot egenerklæring på fastsatt skjema få:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">Kjøpe varer avgiftsfritt hos registrert virksomhet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">Innføre varer avgiftsfritt.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">Refundert betalt avgift for kjøp hos avgiftspliktige. Søknad sendes Direktoratet.</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Dette gjelder likevel ikke for:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/3/ledd/3/punkt/1/" id="paragraf-3-ledd-3-punkt-1"><span class="data-originalId">a.</span><article class="legalP" data-absoluteaddress="/paragraf/3/ledd/3/punkt/1/ledd/1/" id="paragraf-3-ledd-3-punkt-1-ledd-1">Anstalthusholdninger o.l. av alle slag.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/3/ledd/3/punkt/2/" id="paragraf-3-ledd-3-punkt-2"><span class="data-originalId">b.</span><article class="legalP" data-absoluteaddress="/paragraf/3/ledd/3/punkt/2/ledd/1/" id="paragraf-3-ledd-3-punkt-2-ledd-1">Hoteller, restauranter, kafeer, kantiner, bevertningsvirksomheter, levering av ferdige retter o.l.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Senere kalt Direktoratet</article></footer></article><article class="legalArticle" data-lovdata-URL="LTI/forskrift/1987-07-09-595/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ervervsmessig tilvirkning av avgiftspliktige varer og virksomhet som oppdragsfirma vedrørende slike varer, kan ikke ta til før det er foretatt registrering i Direktoratet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Den som vil begynne virksomhet som nevnt i første ledd, skal minst 1 måned i forveien sende melding om det til Direktoratet på skjema som Direktoratet fastsetter.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Direktoratet skal straks underrettes såfremt det skjer endringer i forhold som ligger til grunn for registreringen. Opphør av virksomheten eller midlertidig stans utover 2 måneder skal straks meldes til Direktoratet.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Direktoratet kan fastsette vilkår for godkjennelse av en avgiftspliktig virksomhets anlegg og lokaler.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Direktoratet kan, på vilkår det fastsetter, etter søknad registrere importører.</article></article><article class="legalArticle" data-lovdata-URL="LTI/forskrift/1987-07-09-595/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Til grunn for beregningen av avgiften legges vareenhetens mengde angitt i liter. Den avgiftspliktige mengde fastsettes på grunnlag av emballasjens rominnhold.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">De avgiftspliktige skal til enhver tid føre liste over sine avgiftspliktige varer med opplysning om hvilke emballasjestørrelser varene omsettes i.</article></article><article class="legalArticle" data-lovdata-URL="LTI/forskrift/1987-07-09-595/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved levering av avgiftspliktige varer fra avgiftspliktig virksomhet skal det utferdiges faktura i 2 eksemplarer. Det ene eksemplaret av fakturaen tilstiles varemottakeren, det andre oppbevares i bedriften.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fakturaene skal være datert, fortløpende nummerert og inneholde fullstendig angivelse av varemottakerens navn og adresse samt varens art og mengde.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Overføring av varer til eget utsalg eller uttak til eget bruk, skal dokumenteres med bilag etter hvert som transaksjonene finner sted.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Enhver levering av varer skal regnskapsføres og tas med i avgiftsoppgaven for den måned leveringen finner sted. Bilagene skal regnskapsføres i stigende nummerorden. Dersom salgsbilagene føres over særskilte lister, skal det i regnskapet gjøres henvisninger til vedkommende liste med angivelse av første og siste fakturanummer i listen.</article></article><article class="legalArticle" data-lovdata-URL="LTI/forskrift/1987-07-09-595/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Innenlandsk tilvirker/oppdragsfirma skal gi oppgave over månedens avgiftspliktige leveringer innen utløpet av den følgende måned til Direktoratet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Oppgaven gis på skjema som fastsettes av Direktoratet, og skal være undertegnet av den avgiftspliktige eller en som kan forplikte ham. Har det ikke forekommet avgiftspliktige vareleveringer i terminen, skal det gis tilsvarende melding om det.</article></article><article class="legalArticle" data-lovdata-URL="LTI/forskrift/1987-07-09-595/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Dersom en frist utløper på en lørdag eller en helligdag, utskytes fristen til den nærmest følgende virkedag som ikke er lørdag.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Oppgave som sendes i posten, anses kommet inn i rett tid hvis sendingen er poststemplet innen utløpet av fristen. Avgift anses betalt i rett tid dersom beløpet er inntektsført på oppkrevningsmyndighetens bank- eller postgirokonto eller sendingen er poststemplet innen utløpet av fristen.</article></article><article class="legalArticle" data-lovdata-URL="LTI/forskrift/1987-07-09-595/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Avgift etter § 7 betales til Direktoratet innen oppgavefristen. For avgift som betales etter forfall, skal det betales renter med 1,5 pst. pr. måned eller del av måned. Denne bestemmelse får anvendelse også ved beregning av renter av avgiftsbeløp vedrørende importvarer som etter forskrift skal betales til tollvesenet.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Renter beregnes ikke når grunnlaget for renteberegningen er under kr. 200,-. Ved renteberegning avrundes avgiftsbeløpet nedover til nærmeste 100 kroner. Rentebeløp under kr. 50,- oppkreves ikke.</article></article><article class="legalArticle" data-lovdata-URL="LTI/forskrift/1987-07-09-595/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Tilvirkere/oppdragsfirmaer er forpliktet til – angitt i kvantum (stykk/liter) – å føre følgende avgiftsregnskap:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/ledd/1/punkt/1/" id="paragraf-10-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/10/ledd/1/punkt/1/ledd/1/" id="paragraf-10-ledd-1-punkt-1-ledd-1">Salgs- og uttaksregnskap som viser:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/10/ledd/1/punkt/1/ledd/1/punkt/1/" id="paragraf-10-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/10/ledd/1/punkt/1/ledd/1/punkt/1/ledd/1/" id="paragraf-10-ledd-1-punkt-1-ledd-1-punkt-1-ledd-1">Avgiftspliktige leveringer (herunder overføringer til eget utsalg og uttak til eget bruk).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/10/ledd/1/punkt/1/ledd/1/punkt/2/" id="paragraf-10-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/10/ledd/1/punkt/1/ledd/1/punkt/2/ledd/1/" id="paragraf-10-ledd-1-punkt-1-ledd-1-punkt-2-ledd-1">Avgiftsfrie leveringer (overføringer).</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/10/ledd/1/punkt/1/ledd/1/punkt/3/" id="paragraf-10-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/10/ledd/1/punkt/1/ledd/1/punkt/3/ledd/1/" id="paragraf-10-ledd-1-punkt-1-ledd-1-punkt-3-ledd-1">Utførsel.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/10/ledd/1/punkt/1/ledd/1/punkt/4/" id="paragraf-10-ledd-1-punkt-1-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/10/ledd/1/punkt/1/ledd/1/punkt/4/ledd/1/" id="paragraf-10-ledd-1-punkt-1-ledd-1-punkt-4-ledd-1">Returer.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/ledd/1/punkt/2/" id="paragraf-10-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/10/ledd/1/punkt/2/ledd/1/" id="paragraf-10-ledd-1-punkt-2-ledd-1">Beholdningsregnskap som viser:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/10/ledd/1/punkt/2/ledd/1/punkt/1/" id="paragraf-10-ledd-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/10/ledd/1/punkt/2/ledd/1/punkt/1/ledd/1/" id="paragraf-10-ledd-1-punkt-2-ledd-1-punkt-1-ledd-1">Egen tilvirkning.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/10/ledd/1/punkt/2/ledd/1/punkt/2/" id="paragraf-10-ledd-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/10/ledd/1/punkt/2/ledd/1/punkt/2/ledd/1/" id="paragraf-10-ledd-1-punkt-2-ledd-1-punkt-2-ledd-1">Innførsel.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/10/ledd/1/punkt/2/ledd/1/punkt/3/" id="paragraf-10-ledd-1-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/10/ledd/1/punkt/2/ledd/1/punkt/3/ledd/1/" id="paragraf-10-ledd-1-punkt-2-ledd-1-punkt-3-ledd-1">Innkjøp (overføringer).</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/10/ledd/1/punkt/2/ledd/1/punkt/4/" id="paragraf-10-ledd-1-punkt-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/10/ledd/1/punkt/2/ledd/1/punkt/4/ledd/1/" id="paragraf-10-ledd-1-punkt-2-ledd-1-punkt-4-ledd-1">Tilintetgjorte varer.</article></article></li></ul></article></article></li></ul></article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Direktoratet kan gi pålegg om at det skal føres råstoff- og produksjonsregnskap m.v., og ellers forlange slik regnskapsføring som det finner nødvendig av hensyn til kontrollen.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Regnskapene skal holdes ajour. Regnskap med bilag – herunder fakturakopier – samt tilhørende korrespondanse skal oppbevares i 10 år.</article></article><article class="legalArticle" data-lovdata-URL="LTI/forskrift/1987-07-09-595/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">For innførselsvarer som det skal betales avgift for ved tollbehandlingen, fastsettes fremgangsmåte og vilkår av Direktoratet. Avgiften betales til tollvesenet etter samme regler som gjelder for betaling av toll.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">For innførselsvarer som med samtykke fra Direktoratet overføres til tilvirker/oppdragsfirma uten at det svares avgift ved tollbehandlingen (§ 3, annet ledd), gjelder følgende:</article><article class="legalP" data-absoluteaddress="/paragraf/11/ledd/3/" id="paragraf-11-ledd-3">Tilvirkeren/oppdragsfirmaet framlegger for tollvesenet skriftlig erklæring i 2 eksemplarer på skjema som fastsettes av Direktoratet om at varene straks etter mottakelsen vil bli regnskapsført som tilgang i beholdningsregnskapet og avgiftsberegnet etter samme regler som gjelder for varer som tilvirkes innenlands.</article></article><article class="legalArticle" data-lovdata-URL="LTI/forskrift/1987-07-09-595/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Direktoratet kan kreve at leverandører av råvarer og utstyr for tilvirking av kullsyrefrie, alkoholfrie drikkevarer skal gi innberetning til vedkommende kontrollmyndighet over sine leveranser.</article></article><article class="legalArticle" data-lovdata-URL="LTI/forskrift/1987-07-09-595/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Tjenestemenn fra direktoratet og tollvesenet skal i kontrolløyemed når som helst ha adgang til å foreta ettersyn i tilvirkers, oppdragsfirmas og importørs produksjons- og lagerlokaler samt i alle rom som står i forbindelse med disse. De kan til enhver tid kreve forelagt seg eller sendt inn til gjennomsyn regnskaper med bilag. Tjenestemenn fra direktoratet og tollvesenet har videre rett til i kontrolløyemed å foreta undersøkelser av forretningslokaler og forretningsbøker med bilag hos enhver som i næringsvirksomhet forhandler avgiftspliktige varer samt hos produsenter og forhandlere av råvarer, halvfabrikata og utstyr som nyttes til produksjon av avgiftspliktige varer.</article><article class="legalP" data-absoluteaddress="/paragraf/13/ledd/2/" id="paragraf-13-ledd-2">Vedkommende virksomhets eier eller styrer samt funksjonærer og arbeidere er pliktig til å yte kontrollens tjenestemenn hjelp og veiledning i deres kontrollarbeid.</article></article><article class="legalArticle" data-lovdata-URL="LTI/forskrift/1987-07-09-595/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Enhver som innehar offentlig verv, stilling eller oppdrag knyttet til avgiftsforvaltningen skal, med de begrensninger som følger av hans gjøremål, bevare taushet om det han i sitt arbeid har fått vite om noens forretnings-, drifts-, formues- og inntektsforhold og om andre økonomiske og personlige forhold som ikke er alminnelig kjent. Han må heller ikke gjøre bruk av sin viten om slike forhold i egen næringsvirksomhet.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">Bestemmelsene i første ledd er ikke til hinder for at opplysninger kan gis til annen offentlig myndighet for bruk i dennes arbeid med toll og andre avgifter til staten eller med skatter til stat eller kommune, eller for bruk i statistisk øyemed.</article><article class="legalP" data-absoluteaddress="/paragraf/14/ledd/3/" id="paragraf-14-ledd-3">Bestemmelsen gjelder heller ikke når allmenne hensyn tilsier at opplysningene gis og departementet samtykker i dette.</article><article class="legalP" data-absoluteaddress="/paragraf/14/ledd/4/" id="paragraf-14-ledd-4">Den som mottar opplysninger i medhold av annet ledd har selv taushetsplikt om disse.</article></article><article class="legalArticle" data-lovdata-URL="LTI/forskrift/1987-07-09-595/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Disse forskrifter trer i kraft 1. august 1987.</article></article></main></body></html>