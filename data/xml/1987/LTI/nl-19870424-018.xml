<!DOCTYPE html><html lang="no"><head><title>Lov om endring i lov 9. juni 1903 nr. 7 om Statskontrol med Skibes Sjødygtighed m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:46</dd><dt class="legacyID">Datokode</dt><dd class="legacyID">LOV-1987-04-24-18</dd><dt class="dokid">DokumentID</dt><dd class="dokid">LTI/lov/1987-04-24-18</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 8</dd><dt class="dateInForce">I kraft fra</dt><dd class="dateInForce">1987-04-24</dd><dt class="changesToDocuments">Endrer</dt><dd class="changesToDocuments"><ul><li>lov/1903-06-09-7</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-05-11</dd><dt class="titleShort">Korttittel</dt><dd class="titleShort">Lov nr. 18 om endr. i lov 9. juni 1903 nr</dd><dt class="title">Tittel</dt><dd class="title">Lov om endring i lov 9. juni 1903 nr. 7 om Statskontrol med Skibes Sjødygtighed m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.28 (1986–1987), Innst.O.nr.34 (1986–1987) og Besl.O.nr.42 (1986–1987). Odels- og Lagtingsvedtak hhv. 17. og 24. mars 1987. Fremmet av Handelsdepartementet.</dd><dt class="refid">RefID</dt><dd class="refid">lov/1987-04-24-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov 9. juni 1903 nr. 7 om Statskontrol med Skibes Sjødygtighed m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1987-04-24-18" id="dokument"><h1>Lov om endring i lov 9. juni 1903 nr. 7 om Statskontrol med Skibes Sjødygtighed m.v.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1987-04-24-18/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov 9. juni 1903 nr. 7 om Statskontrol med Skibes Sjødygtighed m.v. gjøres følgende endringer:</article> <article class="defaultP" margin-top="true">§ 36 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Skip som ikke er klassifisert, skal besiktes inngående med visse mellomrom. Det er tilsynet som fastsetter hvor ofte besiktelsen skal foregå. Ved besiktelsen skal det kontrolleres:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">at skrog og rigg med tilbehør er i sjødyktig stand for den fart som skipet er bestemt for;</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">at maskineri, kjeler og rørledninger m.v. er betryggende forarbeidet, utstyrt og vedlikeholdt samt i fullt arbeidsmessig stand;</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">at redningsutstyr, skipsinstrumenter, lugarer, anordninger mot brann, dekksanordninger, helse- og sikkerhetsanordninger og den øvrige utrustning er i forsvarlig og forskriftsmessig forfatning.</article></article></li></ul></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Når tilsynet finner spesiell grunn til det, kan det også besikte klassifiserte skip på tilsvarende måte.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Finner man at skipet enten ved klassebesiktelse eller ved den besiktelse som tilsynet foretar, tilfredsstiller de kravene som er angitt ovenfor, skal det utstedes et fartssertifikat om dette. Sertifikatet skal ha den form som vedkommende departement bestemmer. Ett eksemplar av sertifikatet skal oversendes skipets reder eller fører og skal oppbevares om bord, og ett eksemplar skal oppbevares i Sjøfartsdirektoratet.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">For skip med sikkerhetssertifikat i henhold til internasjonal overenskomst som er tiltrådt av Norge, bestemmer Sjøfartsdirektoratet i hvilken utstrekning fartssertifikat skal utstedes.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Hvis helse- og sikkerhetsforanstaltninger viser seg å være mangelfulle, skal dette ikke nødvendigvis utelukke at det blir utstedt sertifikat. Men sertifikat kan i slike tilfeller gis begrenset gyldighet. Manglene anføres i en egen påleggsliste. Samtidig fastsettes en frist til å rette manglene.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Med hensyn til besiktelse av og utstedelse av sertifikat for passasjerskip skal man følge de regler som er fastsatt i åttende kapittel.</article> <article class="defaultP" margin-top="true">§ 37 første ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">I det i foregående paragraf omhandlede fartssertifikat blir å anføre det tidsrom, for hvilket det er gjeldende, og de betingelser som måtte være fastsatt herfor.</article> <article class="defaultP" margin-top="true">§ 41 a nr. 1, annet ledd:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Denne bestemmelse oppheves.</article> <article class="defaultP" margin-top="true">§ 100 fjerde ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">§ 41 a, nr. 1, første ledd og nr. 2 får tilsvarende anvendelse for passasjerskip som ifølge Sjøfartsdirektoratets bestemmelse skal ha særskilte sikkerhetssertifikater. For skip med sikkerhetssertifikat i henhold til internasjonal overenskomst som er tiltrådt av Norge, bestemmer Sjøfartsdirektoratet i hvilken utstrekning passasjersertifikat skal utstedes.</article> <article class="defaultP" margin-top="true">§ 100 femte ledd:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Denne bestemmelse oppheves.</article> <article class="defaultP" margin-top="true">§ 108 skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Nærværende lov er ikke anvendelig på de skip, der tilhører forsvaret eller benyttes i dets tjeneste.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1987-04-24-18/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer i kraft straks.</article></section></main></body></html>