<!DOCTYPE html><html lang="no"><head><title>Forskrift om endring i forskrift om fastsetting av normpriser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:47</dd><dt class="legacyID">Datokode</dt><dd class="legacyID">FOR-1987-07-03-573</dd><dt class="dokid">DokumentID</dt><dd class="dokid">LTI/forskrift/1987-07-03-573</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 15</dd><dt class="dateInForce">I kraft fra</dt><dd class="dateInForce">1987-07-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-35/§4</li><li>lov/1985-03-22-11/§15</li></ul></dd><dt class="dateOfPublication">Kunngjort</dt><dd class="dateOfPublication">1987-07-14</dd><dt class="title">Tittel</dt><dd class="title">Forskrift om endring i forskrift om fastsetting av normpriser.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 3. juli 1987 med hjemmel i lov av 13. juni 1975 nr. 35 om skattlegging av undersjøiske petroleumsforekomster § 4 fjerde ledd og lov av 22. mars 1985 nr. 11 om petroleumsvirksomhet § 15 fjerde ledd. Fremmet av Olje- og energidepartementet.</dd><dt class="refid">RefID</dt><dd class="refid">forskrift/1987-07-03-573</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fastsetting av normpriser.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-07-03-573" id="dokument"><h1>Forskrift om endring i forskrift om fastsetting av normpriser.</h1><article class="legalP" data-absoluteaddress="/ledd/1/" id="ledd-1">I forskrift om fastsetting av normpriser 25. juni 1976 skal følgende bestemmelser lyde:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-07-03-573/KAPITTEL_1" data-partID="k1"><h2 data-text-align="center">I.</h2><article class="defaultP">§ 3 tredje ledd:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">De berørte parter skal innen 4 uker etter de 3 første kvartalene og innen 3 uker etter 4. kvartal avgi uttalelse om normpris for vedkommende kvartal. Den myndighet som skal foreta prisfastsettingen, kan også innkalle partene til drøfting og innhenting av ytterligere opplysninger. For partenes adgang til å gjøre seg kjent med sakens dokumenter gjelder bestemmelsene i forvaltningsloven §§ 18 og 19 med mindre annet følger av denne bestemmelse. Skjønnsmessige holdepunkter og tallfesting av disse i tilknytning til skjønnet anses ikke som faktiske opplysninger og bearbeiding av faktum i forhold til forvaltningsloven § 18 nest siste ledd. Øvrige berørte parter har ikke krav på å gjøre seg kjent med dokumenter som er lagt frem for prisfastsettingsmyndigheten av en part. Dersom en berørt part imidlertid opplyser at parten ønsker dokumenter eller deler av disse gjort kjent for andre berørte parter, skal prisfastsettingsmyndigheten sørge for dette.</article> <article class="defaultP" margin-top="true">§ 11 annet ledd:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Beregningsgrunnlaget fastsettes i alle tilfelle på grunnlag av mengden og verdien på produsert petroleum ved utvinningsområdets avskipningspunkt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-07-03-573/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Disse forskrifter trer i kraft straks.</article></section></main></body></html>