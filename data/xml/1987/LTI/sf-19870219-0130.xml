<!DOCTYPE html><html lang="no"><head><title>Forskrift om examen philosophicum ved Universitetet i Tromsø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1987-02-19-130</dd><dt class="dokid">DokumentID</dt><dd class="dokid">LTI/forskrift/1987-02-19-130</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 4</dd><dt class="dateInForce">I kraft fra</dt><dd class="dateInForce">1987-02-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58/§3</li><li>lov/1970-06-19-58/§5</li><li>forskrift/1985-03-29-695</li></ul></dd><dt class="dateOfPublication">Kunngjort</dt><dd class="dateOfPublication">1987-03-19</dd><dt class="title">Tittel</dt><dd class="title">Forskrift om examen philosophicum ved Universitetet i Tromsø.</dd><dt class="refid">RefID</dt><dd class="refid">forskrift/1987-02-19-130</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om examen philosophicum ved Universitetet i Tromsø.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-02-19-130" id="dokument"><h1>Forskrift om examen philosophicum ved Universitetet i Tromsø.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 19. februar 1987, med hjemmel i §§ 3 og 5 i lov 19. juni 1970 nr. 58 om eksamener og grader ved universiteter og høgskoler og kgl.res. 17. juli 1970 og 29. mars 1985 nr. 695.</article><article class="legalArticle" data-lovdata-URL="LTI/forskrift/1987-02-19-130/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Examen philosophicum er et forberedende studium. Forholdene legges slik til rette at studentene normalt avlegger eksamen i første semester.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Examen philosophicum består av filosofihistorie, vitenskapsteori med logikk og praktisk filosofi.</article></article><article class="legalArticle" data-lovdata-URL="LTI/forskrift/1987-02-19-130/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Alle studenter som vil ta cand.mag. grad, og 2. avdeling jus må ha bestått examen philosophicum.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For fiskerikandidateksamen kreves examen philosophicum bestått før kandidatåret påbegynnes. I de tilfellene hvor det er mulig å ta hovedfagseksamen uten cand.mag. grad kreves examen philosophicum for å kunne oppnå høyere grad.</article></article><article class="legalArticle" data-lovdata-URL="LTI/forskrift/1987-02-19-130/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Instituttrådet ved Institutt for samfunnsvitenskap kan frita for kravet om avlagt examen philosophicum etter § 2 når tilsvarende krav er oppfylt ved annen eksamen eller prøve. Instituttrådene kan frita for kravet om avlagt examen philosophicum når kandidatene har avlagt endelig utdanning med et omfang som i bredde og dybde minst tilsvarer cand.mag. grad.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Universitetsstyret er klageinstans.</article></article><article class="legalArticle" data-lovdata-URL="LTI/forskrift/1987-02-19-130/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Universitetet kan arrangere examen philosophicum ved eksterne institusjoner. Den tekniske eksamensavvikling kan overlates vedkommende institusjon. Universitetsstyret bestemmer ved hvilke institusjoner det kan holdes slik eksamen.</article></article><article class="legalArticle" data-lovdata-URL="LTI/forskrift/1987-02-19-130/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Eksamen holdes i slutten av hvert semester. Prøvene kan være skriftlige eller muntlige. Det kan i tillegg kreves levert et skriftlig arbeid før fremstilling til eksamen. Nærmere bestemmelser om eksamen fastsettes i studieplanen.</article></article><article class="legalArticle" data-lovdata-URL="LTI/forskrift/1987-02-19-130/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Ved examen philosophicum gis karakteren: «Bestått»/«ikke bestått».</article></article><article class="legalArticle" data-lovdata-URL="LTI/forskrift/1987-02-19-130/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dette reglement trer i kraft straks. Samtidig oppheves reglement for forberedende prøve ved Universitetet i Tromsø fastsatt av Kirke- og undervisningsdepartementet 15. mai 1975.</article></article><article class="legalArticle" data-lovdata-URL="LTI/forskrift/1987-02-19-130/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Overgangsbestemmelser: Ingeniører som er tatt opp til teknisk orienterte studier før 24. januar 1985 får fritak for examen philosophicum.</article></article></main></body></html>