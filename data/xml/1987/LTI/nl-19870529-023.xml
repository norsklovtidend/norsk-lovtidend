<!DOCTYPE html><html lang="no"><head><title>Lov om bibliotekvederlag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">LOV-1987-05-29-23</dd><dt class="dokid">DokumentID</dt><dd class="dokid">LTI/lov/1987-05-29-23</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 10</dd><dt class="dateInForce">I kraft fra</dt><dd class="dateInForce">1987-05-29</dd><dt class="changesToDocuments">Endrer</dt><dd class="changesToDocuments"><ul><li>lov/1971-06-18-80</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-06-12</dd><dt class="titleShort">Korttittel</dt><dd class="titleShort">Lov nr. 23 om bibliotekvederlag</dd><dt class="title">Tittel</dt><dd class="title">Lov om bibliotekvederlag.</dd><dt class="miscInformation">Annet om dokumentet</dt><dd class="miscInformation">Ot.prp.nr.11 (1986–1987), Innst.O.nr.28 (1986–1987) og Besl.O.nr.43 (1986–1987). Odels- og Lagtingsvedtak hhv. 17. og 24. mars 1987. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">lov/1987-05-29-23</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om bibliotekvederlag.<ul class="tocSubUl"><li>§ 1. Vederlag for utlån m.v.</li><li>§ 2. Beregning av vederlag</li><li>§ 3. Fastsettelse av vederlagssats</li><li>§ 4. Fordeling til fond</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/1987-05-29-23" id="dokument"><h1>Lov om bibliotekvederlag.</h1><article class="defaultP" data-text-size="small">Oppheving av lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 18. juni 1971 nr. 80 om folke- og skolebiblioteker</article></article></li></ul></article><article class="defaultP" data-text-size="small">Endring i lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/2/" id="punkt-2"><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 20. desember 1985 nr. 108 om folkebibliotek</article></article></li></ul></article><article class="legalArticle" data-lovdata-URL="LTI/lov/1987-05-29-23/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vederlag for utlån m.v.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Opphavsmenn til verk som disponeres til utlån i offentlige bibliotek, skal ytes vederlag gjennom årlige bevilgninger over statsbudsjettet. Vederlaget ytes kollektivt, og utbetales til slike fond som nevnt i § 4 til støtte for visse opphavsmannsgrupper.</article></article><article class="legalArticle" data-lovdata-URL="LTI/lov/1987-05-29-23/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregning av vederlag</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Vederlaget beregnes etter en sats for hver utlånsenhet.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">For bøker er utlånsenheten ett bind. Departementet kan bestemme hva som ellers skal regnes som utlånsenhet. Ved beregning av antallet utlånsenheter legges til grunn de verk som er utgitt i Norge og som disponeres til utlån ved offentlig bibliotek. Departementet kan bestemme hvilke bibliotek, samlinger m.v. som skal regnes med ved beregningen.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Beregningene skal bygge på statistikk over antallet utlånsenheter som disponeres til utlån i de enkelte bibliotekene, og hvilke typer verk som inngår i disse.</article></article><article class="legalArticle" data-lovdata-URL="LTI/lov/1987-05-29-23/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsettelse av vederlagssats</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vederlagssatsen (jf. denne lov § 2, første ledd) fastsettes etter forhandlinger med en felles sammenslutning som er godkjent av departementet, og som består av organisasjoner som representerer en vesentlig del av norske opphavsmenn på området.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Dersom det ikke oppnås enighet om avtale om vederlagssats, kan hver av partene kreve megling etter nærmere regler fastsatt av departementet.</article></article><article class="legalArticle" data-lovdata-URL="LTI/lov/1987-05-29-23/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordeling til fond</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Vederlaget fordeles til fond som forvaltes av de aktuelle opphavsmannsorganisasjoner. Fondenes vedtekter skal være godkjent av departementet.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fondenes midler kan disponeres til fordel for opphavsmenn, eller til fordel for formål som gjelder vedkommende gruppe opphavsmenn. Ved utbetaling til enkelte opphavsmenn skal det ikke kunne tas hensyn til organisasjonstilhørighet. Til en enkelt opphavsmann skal det ikke kunne ytes et årlig beløp som overstiger fire ganger folketrygdens grunnbeløp.</article></article><article class="legalArticle" data-lovdata-URL="LTI/lov/1987-05-29-23/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Loven trer i kraft straks, men får ikke virkning for den avtale som er inngått for perioden 1986-88.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fra samme tidspunkt oppheves § 15 i lov 20. desember 1985 nr. 108 om folkebibliotek.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Lov 18. juni 1971 nr. 80 om folke- og skolebiblioteker oppheves straks.</article></article></main></body></html>