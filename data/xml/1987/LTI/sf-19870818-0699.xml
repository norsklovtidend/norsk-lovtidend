<!DOCTYPE html><html lang="no"><head><title>Forskrift om tilleggsforretning vedrørende utmål gitt i medhold av lov av 14. juli 1842 angående bergverksdriften.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:56</dd><dt class="legacyID">Datokode</dt><dd class="legacyID">FOR-1987-08-18-699</dd><dt class="dokid">DokumentID</dt><dd class="dokid">LTI/forskrift/1987-08-18-699</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 18</dd><dt class="dateInForce">I kraft fra</dt><dd class="dateInForce">1987-08-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-30-70/§68</li><li>lov/1842-07-14</li></ul></dd><dt class="dateOfPublication">Kunngjort</dt><dd class="dateOfPublication">1987-09-14</dd><dt class="title">Tittel</dt><dd class="title">Forskrift om tilleggsforretning vedrørende utmål gitt i medhold av lov av 14. juli 1842 angående bergverksdriften.</dd><dt class="refid">RefID</dt><dd class="refid">forskrift/1987-08-18-699</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilleggsforretning vedrørende utmål gitt i medhold av lov av 14. juli 1842 angående bergverksdriften.</li></ul></dd></dl></header><main class="documentBody" data-lovdata-URL="LTI/forskrift/1987-08-18-699" id="dokument"><h1>Forskrift om tilleggsforretning vedrørende utmål gitt i medhold av lov av 14. juli 1842 angående bergverksdriften.</h1><article class="legalP" data-absoluteaddress="/ledd/1/" id="ledd-1">Industridepartementet har 18. august 1987 i medhold av lov av 30. juni 1972 nr. 70 om bergverk § 68 nr. 5, jf. § 35 bestemt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">I de tilfeller hvor utmål er gitt i medhold av lov av 14. juli 1842 angående bergverksdriften, og beskrivelse og merking er ufullstendig eller manglende og der kart eller skisse over utmålet mangler, skal disse mangler rettes opp ved en tilleggsforretning.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Bergmesteren fastsetter i samråd med utmålshaveren tidspunkt og sted for tilleggsforretningen.</article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">Tidspunktet fastsettes slik at skriftlig innkalling kan nå utmålshaveren minst fire uker før forretningens avholdelse, og at andre berørte om mulig kan varsles med samme frist.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Utmålshaveren innkalles til forretningen ved rekommandert brev. Innkallelsen vedlegges en berammelse av forretningen og en fortegnelse over bergrettigheter som kan bli berørt av tilleggsforretningen med opplysninger om hvem som eier disse rettigheter.</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Eier eller bruker av grunn og eier av bergrettigheter som kan bli berørt av tilleggsforretningen varsles av søkeren om berammelsen ved rekommandert brev.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Berammelsen skal ha følgende innhold:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/1/punkt/4/ledd/1/punkt/1/" id="ledd-1-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/ledd/1/punkt/4/ledd/1/punkt/1/ledd/1/" id="ledd-1-punkt-4-ledd-1-punkt-1-ledd-1">Utmålshaverens navn.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/4/ledd/1/punkt/2/" id="ledd-1-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/ledd/1/punkt/4/ledd/1/punkt/2/ledd/1/" id="ledd-1-punkt-4-ledd-1-punkt-2-ledd-1">Tidspunkt og sted for tilleggsforretningen.</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/1/punkt/4/ledd/1/punkt/3/" id="ledd-1-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/ledd/1/punkt/4/ledd/1/punkt/3/ledd/1/" id="ledd-1-punkt-4-ledd-1-punkt-3-ledd-1">Spesifikasjon vedrørende de utmål som tilleggsforretningen gjelder.</article></article></li><li data-li-identifier="d)" data-name="d)"><article class="listArticle" data-absoluteaddress="/ledd/1/punkt/4/ledd/1/punkt/4/" id="ledd-1-punkt-4-ledd-1-punkt-4"><span class="data-originalId">d)</span><article class="legalP" data-absoluteaddress="/ledd/1/punkt/4/ledd/1/punkt/4/ledd/1/" id="ledd-1-punkt-4-ledd-1-punkt-4-ledd-1">Pålegg til utmålshaveren om, ved rekommandert brev, å varsle eier eller bruker av grunn og eier av bergrettighet som kan bli berørt av tilleggsforretningen.</article></article></li><li data-li-identifier="e)" data-name="e)"><article class="listArticle" data-absoluteaddress="/ledd/1/punkt/4/ledd/1/punkt/5/" id="ledd-1-punkt-4-ledd-1-punkt-5"><span class="data-originalId">e)</span><article class="legalP" data-absoluteaddress="/ledd/1/punkt/4/ledd/1/punkt/5/ledd/1/" id="ledd-1-punkt-4-ledd-1-punkt-5-ledd-1">Pålegg til utmålshaveren om i de tilfeller bergmesteren finner det påkrevet å innkalle vitner fra den opprinnelige utmålsforretning.</article></article></li><li data-li-identifier="f)" data-name="f)"><article class="listArticle" data-absoluteaddress="/ledd/1/punkt/4/ledd/1/punkt/6/" id="ledd-1-punkt-4-ledd-1-punkt-6"><span class="data-originalId">f)</span><article class="legalP" data-absoluteaddress="/ledd/1/punkt/4/ledd/1/punkt/6/ledd/1/" id="ledd-1-punkt-4-ledd-1-punkt-6-ledd-1">Pålegg til utmålshaveren om å medta til tilleggsforretningen de nødvendige adkomstdokumenter til de i punkt 3 c) spesifiserte utmål.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">a) Tilleggsforretning administreres av bergmester eller fullmektig godkjent av Industridepartementet.<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/5/ledd/1/punkt/1/" id="ledd-1-punkt-5-ledd-1-punkt-1"><span class="data-originalId">b)</span><article class="legalP" data-absoluteaddress="/ledd/1/punkt/5/ledd/1/punkt/1/ledd/1/" id="ledd-1-punkt-5-ledd-1-punkt-1-ledd-1">Under tilleggsforretning føres utmålsprotokoll innrettet og utstyrt som angitt i pkt. 6 og med slikt innhold som nevnt i bergverkslovens § 32 annet og tredje ledd.</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/1/punkt/5/ledd/1/punkt/2/" id="ledd-1-punkt-5-ledd-1-punkt-2"><span class="data-originalId">c)</span><article class="legalP" data-absoluteaddress="/ledd/1/punkt/5/ledd/1/punkt/2/ledd/1/" id="ledd-1-punkt-5-ledd-1-punkt-2-ledd-1">Administrator oppnevner to vitner, som om mulig bør representere forskjellige interesser i saken. Vitnene skal bekrefte utmålsprotokollen ved sin underskrift, og skal i tilfelle senere påvise merker som måtte bli satt i marken under tilleggsforretningen.</article></article></li><li data-li-identifier="d)" data-name="d)"><article class="listArticle" data-absoluteaddress="/ledd/1/punkt/5/ledd/1/punkt/3/" id="ledd-1-punkt-5-ledd-1-punkt-3"><span class="data-originalId">d)</span><article class="legalP" data-absoluteaddress="/ledd/1/punkt/5/ledd/1/punkt/3/ledd/1/" id="ledd-1-punkt-5-ledd-1-punkt-3-ledd-1">Administrator har under forretningens gang anledning til å utsette den til et senere berammet tidspunkt, dersom det fremkommer innvendinger, fremlegges opplysninger eller inntreffer uforutsette omstendigheter som etter administrators skjønn gjør en utsettelse nødvendig.</article></article></li><li data-li-identifier="e)" data-name="e)"><article class="listArticle" data-absoluteaddress="/ledd/1/punkt/5/ledd/1/punkt/4/" id="ledd-1-punkt-5-ledd-1-punkt-4"><span class="data-originalId">e)</span><article class="legalP" data-absoluteaddress="/ledd/1/punkt/5/ledd/1/punkt/4/ledd/1/" id="ledd-1-punkt-5-ledd-1-punkt-4-ledd-1">Etter at kjennelse er gitt, gjør administrator oppmerksom på at tilleggsforretningen kan påklages til Industridepartementet, jf. lov av 10. februar 1967 om behandlingsmåten i forvaltningssaker.</article></article></li><li data-li-identifier="f)" data-name="f)"><article class="listArticle" data-absoluteaddress="/ledd/1/punkt/5/ledd/1/punkt/5/" id="ledd-1-punkt-5-ledd-1-punkt-5"><span class="data-originalId">f)</span><article class="legalP" data-absoluteaddress="/ledd/1/punkt/5/ledd/1/punkt/5/ledd/1/" id="ledd-1-punkt-5-ledd-1-punkt-5-ledd-1">Protokollen oppleses og vedtas ved underskrift av vitner, administrator og protokollfører.</article></article></li></ul></article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Protokollen føres på løse blad i format A4, som ved tilleggsforretningens avslutning eller avbrudd settes inn i solid perm for tilleggsforretninger og pagineres fortløpende. Samtidig gjøres henvisning til tilleggsforretningen under vedkommende utmålsforretning i den opprinnelige utmålsprotokoll. Papiret skal være av kvalitet Alvøen 4071 eller tilsvarende kvalitet. Ved håndskrevet protokoll brukes linjert papir. Eventuelle skisser tegnes på papir med 5 mm ruter og vedlegges protokollen. Når permen er full, innbindes tilleggsprotokollene.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">Denne forskrift, som avløser forskrifter av 8. februar 1974, trer i kraft straks.</article></article></li></ul></article></main></body></html>