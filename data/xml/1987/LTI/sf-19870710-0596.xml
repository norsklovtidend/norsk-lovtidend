<!DOCTYPE html><html lang="no"><head><title>Forskrift om regulering av loddefisket i det nordøstlige Atlanterhav og i Barentshavet (ICES-områder I, II, V, XIV).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">FOR-1987-07-10-596</dd><dt class="dokid">DokumentID</dt><dd class="dokid">LTI/forskrift/1987-07-10-596</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 16</dd><dt class="dateInForce">I kraft fra</dt><dd class="dateInForce">1987-07-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">1987-07-24</dd><dt class="title">Tittel</dt><dd class="title">Forskrift om regulering av loddefisket i det nordøstlige Atlanterhav og i Barentshavet (ICES-områder I, II, V, XIV).</dd><dt class="refid">RefID</dt><dd class="refid">forskrift/1987-07-10-596</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av loddefisket i det nordøstlige Atlanterhav og i Barentshavet (ICES-områder I, II, V, XIV).<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-07-10-596" id="dokument"><h1>Forskrift om regulering av loddefisket i det nordøstlige Atlanterhav og i Barentshavet (ICES-områder I, II, V, XIV).</h1><article class="legalP" data-absoluteaddress="/ledd/1/" id="ledd-1">Fiskeridepartementet har 10. juli i medhold av lov av 3. juni 1983 nr. 40 om saltvannsfiske m.v. §§ 4 og 5 fastsatt følgende forskrift:</article><article class="legalArticle" data-lovdata-URL="LTI/forskrift/1987-07-10-596/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske lodde i det nordøstlige Atlanterhav og i Barentshavet (ICES-område I, II, V, XIV). Dette forbud gjelder også for norske fartøyer som nyttes til loddefiske i dette område av andre enn norske statsborgere, eller dem som er likestilt med norske statsborgere etter § 1 annet ledd i saltvannsfiskeloven.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Uten hinder av forbudet i første ledd kan norske ringnotfartøy, som nyttes til dette fiske av norske redere, fra 14. juli 1987 kl. 0000 fiske inntil 83.109 tonn i fiskerisonen ved Jan Mayen.</article></article><article class="legalArticle" data-lovdata-URL="LTI/forskrift/1987-07-10-596/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Totalkvoten fastsatt i § 1 fordeles av Fiskeridirektøren på de deltakende fartøyer etter følgende fordelingsnøkkel:<ul class="defaultList"><li><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">1.000 hl + 30% av konsesjonskapasitet fra <span class="data-pronounced-line">0-10.000 hl</span></article></article></li><li><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">1.000 hl + 15% av konsesjonskapasitet fra <span class="data-pronounced-line">10.000-12.000 hl</span></article></article></li><li><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">1.000 hl +  5% av konsesjonskapasitet fra <span class="data-pronounced-line">12.000 hl.</span></article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fartøyets kvote utregnes ved å multiplisere den kvote (basiskvoten) som fremkommer etter den nevnte fordelingsnøkkel med den faktoren en får ved å dividere totalkvoten i § 1 pluss de 59.850 tonn som norske fartøyer fisket i islandsk sone i 1987, med summen av alle deltakende fartøyers basiskvoter.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ved beregning av fartøykvoten vil fartøy som deltok i loddefisket i islandsk sone i 1987, få et fratrekk tilsvarende fartøyets oppfiskede kvantum ved Island.</article></article><article class="legalArticle" data-lovdata-URL="LTI/forskrift/1987-07-10-596/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det enkelte fartøys kvote er garantert til 4. august dersom totalkvoten nevnt i § 1 ikke er oppfisket før denne dato. Fiskeridirektøren kan fastsette en senere dato enn 4. august.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">De deltakende fartøy kan nytte faktisk lastekapasitet i fiske på fartøykvoten i henhold til § 2.</article></article><article class="legalArticle" data-lovdata-URL="LTI/forskrift/1987-07-10-596/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Etter 4. august vil det som eventuelt måtte gjenstå av totalkvoten fastsatt i § 1 bli fordelt ved loddtrekning på fartøy som har deltatt i loddefisket i islandsk sone eller fiskerisonen ved Jan Mayen i 1987.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fiskeridirektøren forestår loddtrekkningen.</article></article><article class="legalArticle" data-lovdata-URL="LTI/forskrift/1987-07-10-596/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartøy som blir trukket ut i medhold av § 4 vil få tillatelse til å gå en tur til Jan Mayen i tillegg til den fiskerett fartøyet har i medhold av § 2 jfr. § 3. På denne turen må oppfisket kvantum ikke overstige fartøyets konsesjonskapasitet.</article></article><article class="legalArticle" data-lovdata-URL="LTI/forskrift/1987-07-10-596/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fartøy som er trukket ut i medhold av § 4 må ha tatt utseiling senest en uke etter at loddtrekning er foretatt for ikke å miste sin fiskeadgang.</article></article><article class="legalArticle" data-lovdata-URL="LTI/forskrift/1987-07-10-596/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fiskeridirektøren kan fastsette utseilingsstopp for fiske i fiskerisonen ved Jan Mayen.</article></article><article class="legalArticle" data-lovdata-URL="LTI/forskrift/1987-07-10-596/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan stoppe fisket når totalkvoten i § 1 er beregnet oppfisket.</article></article><article class="legalArticle" data-lovdata-URL="LTI/forskrift/1987-07-10-596/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fartøy som ønsker å delta i loddefisket må ha meldt seg til Noregs Sildesalgslag eller Feitsildfiskernes Salgslag innen 26. juni.</article></article><article class="legalArticle" data-lovdata-URL="LTI/forskrift/1987-07-10-596/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">De deltakende fartøy skal i god tid før utseiling melde fra til vedkommende salgslag.</article></article><article class="legalArticle" data-lovdata-URL="LTI/forskrift/1987-07-10-596/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Fartøy som ikke har startet fisket innen 4. august kan ikke delta i fisket. Fiskeridirektøren bemyndiges til å endre denne dato.</article></article><article class="legalArticle" data-lovdata-URL="LTI/forskrift/1987-07-10-596/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Det kvantum det enkelte fartøy er gitt tillatelse til å fiske kan ikke overføres til annet fartøy, men må fiskes og leveres av det kvoteberettigede fartøy.</article></article><article class="legalArticle" data-lovdata-URL="LTI/forskrift/1987-07-10-596/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Fiskeridirektøren kan gi nærmere forskrifter om gjennomføring og utfylling av reglene i denne forskrift.</article></article><article class="legalArticle" data-lovdata-URL="LTI/forskrift/1987-07-10-596/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Det er forbudt å føre i land eller omsette lodde som er fanget i strid med bestemmelser gitt i eller i medhold av denne forskrift.</article></article><article class="legalArticle" data-lovdata-URL="LTI/forskrift/1987-07-10-596/§15" data-name="§15" data-partID="§15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">§ 15</span>.</h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Forsettlig eller uaktsom overtredelse av denne forskriften eller forskrift gitt i medhold av denne straffes i samsvar med § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1987-07-10-596/§16" data-name="§16" data-partID="§16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">§ 16</span>.</h2><article class="legalP" data-absoluteaddress="/paragraf/16/ledd/1/" id="paragraf-16-ledd-1">Denne forskrift trer i kraft straks og gjelder til 31. desember 1987.</article></article></main></body></html>