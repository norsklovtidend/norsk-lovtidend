<!DOCTYPE html><html lang="no"><head><title>Forskrift om godkjenning av lærarutdanning frå utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:02</dd><dt class="legacyID">Datokode</dt><dd class="legacyID">FOR-1987-03-09-223</dd><dt class="dokid">DokumentID</dt><dd class="dokid">LTI/forskrift/1987-03-09-223</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 7</dd><dt class="dateInForce">I kraft fra</dt><dd class="dateInForce">1987-05-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1973-06-08-49/§10</li><li>lov/1973-06-08-49/§12</li></ul></dd><dt class="dateOfPublication">Kunngjort</dt><dd class="dateOfPublication">1987-04-28</dd><dt class="title">Tittel</dt><dd class="title">Forskrift om godkjenning av lærarutdanning frå utlandet.</dd><dt class="refid">RefID</dt><dd class="refid">forskrift/1987-03-09-223</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godkjenning av lærarutdanning frå utlandet.<ul class="tocSubUl"><li>Kapittel I Lærarutdanning frå andre nordiske land<ul class="tocSubUl"><li>§ 1. Allmennlærar</li><li>§ 2. Faglærar</li><li>§ 3. Spesiallærar</li></ul></li><li>Kapittel II Lærarutdanning frå land utanfor Norden<ul class="tocSubUl"><li>§ 4. Allmennlærar</li><li>§ 5. Faglærar</li></ul></li><li>Kapittel III Anna lærarutdanning frå utlandet (medrekna nordiske land)<ul class="tocSubUl"><li>§ 6. Førskolelærar</li><li>§ 7. Yrkeslærar</li><li>§ 8. Lærarar med utdanning frå utanlandske universitet eller høgskolar</li></ul></li><li>Kapittel IV Dispensasjon Iverksetjing med vidare<ul class="tocSubUl"><li>§ 9. Dispensasjon</li><li>§ 10. Iverksetjing</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1987-03-09-223" id="dokument"><h1>Forskrift om godkjenning av lærarutdanning frå utlandet.</h1><article class="legalP" data-absoluteaddress="/ledd/1/" id="ledd-1">Fastsett av Kyrkje- og undervisningsdepartementet 9. mars 1987 med heimel i §§ 10 og 12 i lov 8. juni 1973 nr. 49 om lærarutdanning.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-03-09-223/KAPITTEL_1" data-partID="k1"><h2>Kapittel I Lærarutdanning frå andre nordiske land</h2><article class="legalArticle" data-lovdata-URL="LTI/forskrift/1987-03-09-223/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Allmennlærar</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">For å bli godkjend som allmennlærar i Noreg må lærar med utdanning frå eit anna nordisk land ha allmennlærarutdanning (klasselærarutdanning) på minst 3 år som er offentleg godkjend for grunnskolen i vedkomande land.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Den som har offentleg godkjend allmennlærarutdanning for dei første 3 eller 4 åra av grunnskolen i eit anna nordisk land, kan få utdanninga si godkjend som allmennlærarutdanning avgrensa til dei første 4 åra av norsk grunnskole ved dispensasjon etter § 12 nr. 1 d i lærarutdanningslova.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Utdanning av det siste slaget er 2 1/2-årig lærarutdanning for lågstadiet i svensk grunnskole. For undervisning utover dei første 4 åra av norsk grunnskole må slik utdanning supplerast med 1/2 års utdanning i form av 1 halvårseining eller 2 kvartårseiningar frå norsk pedagogisk høgskole. Denne supplerande utdanninga må ikkje fagleg dekkje grunnutdanninga i større mon. Den samla utdanninga blir godkjend som 3-årig allmennlærarutdanning. Lærar med berre den svenske grunnutdanninga kan godkjennast som allmennlærar med 2-års utdanning i den samanheng som er nemnd ovanfor.</article><article class="legalP" data-absoluteaddress="/kapittel/1/paragraf/1/ledd/4/" id="kapittel-1-paragraf-1-ledd-4">Allmennlærar som har 2-årig allmennlærarutdanning teken før 1. august 1979 som i omfang og nivå svarar til tidlegare 2-årig norsk allmennlærarutdanning og elles fyller krava i denne paragraf, kan godkjennast som lærar med 2-årig utdanning.</article><article class="legalP" data-absoluteaddress="/kapittel/1/paragraf/1/ledd/5/" id="kapittel-1-paragraf-1-ledd-5">Lærarar med allmennlærarutdanning frå andre nordiske land må ta ei tilleggsprøve som femner om skriftleg prøve i norsk og munnleg prøve i norsk språk og litteratur, Noregs geografi og historie, samfunnskunnskap og norske skoletilhøve. Krava i norsk skal svare til minst ei 1/4-årseining i norsk allmennlærarutdanning.</article><article class="legalP" data-absoluteaddress="/kapittel/1/paragraf/1/ledd/6/" id="kapittel-1-paragraf-1-ledd-6">Lærar som har norsk examen artium, eller eksamen frå vidaregåande skole som femner om geografi, historie og samfunnskunnskap, treng ikkje munnleg tilleggsprøve i desse faga.</article></article><article class="legalArticle" data-lovdata-URL="LTI/forskrift/1987-03-09-223/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Faglærar</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">4-årig faglærarutdanning i allmenndannande teoretiske fag er likeverdig med tilsvarande norsk faglærarutdanning såframt utdanninga gir kompetanse for undervisning på ungdomssteget i grunnskolen eller i vidaregåande skole i det land utdanninga er teken.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">3-årig faglærarutdanning i allmenndannande praktisk-estetiske fag er likeverdig med tilsvarande norsk faglærarutdanning såframt utdanninga gir kompetanse for undervisning i grunnskolen eller vidaregåande skole i det land utdanninga er teken.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Føresetnaden for godkjenninga gitt i denne paragraf er at utdanninga i undervisningsfaga i det store og heile svarar til føresegnene her i landet.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Læraren må kunne nytte norsk mål skriftleg og munnleg.</article><article class="legalP" data-absoluteaddress="/kapittel/1/paragraf/2/ledd/5/" id="kapittel-1-paragraf-2-ledd-5">Når særlege omsyn gjer det ønskeleg kan faglærar i allmenndannande praktisk-estetiske fag med kortare utdanning få lærarkompetanse ved dispensasjon.</article><article class="legalP" data-absoluteaddress="/kapittel/1/paragraf/2/ledd/6/" id="kapittel-1-paragraf-2-ledd-6">Lærar som har 2-årig faglærarutdanning i praktisk-estetiske fag teken før 1. august 1979 som i omfang og nivå svarar til tidlegare 2-årig norsk faglærarutdanning, og elles fyller krava i denne paragraf, kan godkjennast som faglærar med 2-årig utdanning. For faglærar i kroppsøving kan slik godkjenning gjevast til den som har teke utdanninga innan våren 1982.</article></article><article class="legalArticle" data-lovdata-URL="LTI/forskrift/1987-03-09-223/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Spesiallærar</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Den som har ei offentleg godkjend lærarutdanning for grunnskolen i samsvar med gjeldande avtaler og spesiallærarutdanning med kompetanse for undervisning på det tilsvarande steg i grunnskolen i eitt av dei andre nordiske land, har kompetanse som spesiallærar i Noreg dersom utdanninga er lagd opp slik at den i det store og heile svarar til føresegnene her i landet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-03-09-223/KAPITTEL_2" data-partID="k2"><h2>Kapittel II Lærarutdanning frå land utanfor Norden</h2><article class="legalArticle" data-lovdata-URL="LTI/forskrift/1987-03-09-223/§4" data-name="§4" data-partID="§4" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Allmennlærar</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">For å bli godkjend som allmennlærar i Noreg må lærar med utdanning frå land utanfor Norden ha utdanning som i omfang og nivå svarar til norsk 3-årig allmennlærarutdanning. Den må byggje på om lag same opptaksgrunnlag som norsk allmennlærarutdanning og vere offentleg godkjend lærarutdanning i vedkomande land for minst dei aldersgrupper som barnesteget i norsk skole femner om.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Allmennlærar som har 2-årig allmennlærarutdanning teken før 1. august 1979 som i omfang og nivå svarar til tidlegare 2-årig norsk allmennlærarutdanning og elles fyller krava i denne paragraf, kan godkjennast som lærar med 2-årig utdanning.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Lærar med allmennlærarutdanning frå land utanfor Norden må ta ei tilleggsprøve som femner om skriftleg prøve i norsk og munnleg prøve i norsk språk og litteratur, Noregs geografi og historie, samfunnskunnskap og norske skoletilhøve. Krava i norsk skal svare til minst ei 1/4-årseining i norsk allmennlærarutdanning.</article><article class="legalP" data-absoluteaddress="/kapittel/2/paragraf/1/ledd/4/" id="kapittel-2-paragraf-1-ledd-4">Lærar som har norsk examen artium, eller eksamen frå vidaregåande skole som femner om geografi, historie og samfunnskunnskap, treng ikkje munnleg tilleggsprøve i desse faga.</article></article><article class="legalArticle" data-lovdata-URL="LTI/forskrift/1987-03-09-223/§5" data-name="§5" data-partID="§5" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Faglærar</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">For å bli godkjend som faglærar i Noreg må faglærar med utdanning frå land utanfor Norden ha utdanning som i omfang og nivå svarar til norsk 3-årig faglærarutdanning. Utdanninga må byggje på om lag same opptaksgrunnlag som norsk faglærarutdanning og vere offentleg godkjend faglærarutdanning i vedkomande land.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Faglærar med utdanning frå land utanfor Norden må ta ei tilleggsprøve som femner om skriftleg prøve i norsk, bokmål eller nynorsk, og munnleg prøve i norsk språk og litteratur, Noregs geografi og historie, samfunnskunnskap og norske skoletilhøve.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Faglærar som har norsk examen artium, eller eksamen frå vidaregåande skole som femner om geografi, historie og samfunnskunnskap, blir friteken for heile tilleggsprøva.</article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Faglærar som har 2-årig faglærarutdanning teken før 1. august 1979 som i omfang og nivå svarar til tidlegare 2-årig norsk faglærarutdanning og elles fyller krava i denne paragraf, kan godkjennast som faglærar med 2-årig utdanning. For faglærar i kroppsøving kan slik godkjenning gjevast til den som har teke utdanninga innen våren 1982.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-03-09-223/KAPITTEL_3" data-partID="k3"><h2>Kapittel III Anna lærarutdanning frå utlandet (medrekna nordiske land)</h2><article class="legalArticle" data-lovdata-URL="LTI/forskrift/1987-03-09-223/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Førskolelærar</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">For å bli godkjend som førskolelærar i Noreg må førskolelærar med utdanning frå utlandet ha utdanning som i omfang og nivå svarar til norsk 3-årig førskolelærarutdanning. Utdanninga må byggje på om lag same opptaksgrunnlag som norsk førskolelærarutdanning og vere offentleg godkjend førskolelærarutdanning i vedkomande land.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Førskolelærar som har 2-årig førskolelærarutdanning teken før 1. januar 1983 som i omfang og nivå svarar til tidlegare 2-årig norsk førskolelærarutdanning og elles fyller krava i denne paragraf, kan godkjennast som førskolelærar med 2-årig utdanning.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Førskolelærar med utdanning frå andre nordiske land må kunne nytte norsk mål.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Førskolelærar med utdanning frå land utanfor Norden må ta ei tilleggsprøve som femner om skriftleg prøve i norsk, bokmål eller nynorsk, og munnleg prøve i norsk språk og litteratur, Noregs geografi og historie, samfunnskunnskap og norske barnehagetilhøve.</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5">Førskolelærar som har norsk examen artium, eller eksamen frå vidaregåande skole som femner om geografi, historie og samfunnskunnskap, blir friteken for heile tilleggsprøva.</article></article><article class="legalArticle" data-lovdata-URL="LTI/forskrift/1987-03-09-223/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Yrkeslærar</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Faglærar med yrkesfag må ha fagleg utdanning som svarar til gjeldande kompetansekrav for vedkomande fagområde og fylle dei krav til praksis og teoretisk utdanning som gjeld for yrkeslærarar her i landet.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Faglærar i yrkesfag frå andre nordiske land må kunne nytte norsk mål skriftleg og munnleg.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Faglærar i yrkesfag frå land utanfor Norden må ta ei tilleggsprøve som femner om skriftleg prøve i norsk, bokmål eller nynorsk, og munnleg prøve i norsk språk og litteratur, Noregs geografi og historie, samfunnskunnskap og norske skoletilhøve.</article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">Faglærar som har norsk examen artium, eller eksamen frå vidaregåande skole som femner om geografi, historie og samfunnskunnskap, blir friteken for heile tilleggsprøva.</article><article class="legalP" data-absoluteaddress="/kapittel/3/paragraf/2/ledd/5/" id="kapittel-3-paragraf-2-ledd-5">I fag der utdanninga tek sikte på fagbrev, sertifikat, offentleg godkjenning eller liknande, må læraren sjølv ha tilsvarande godkjenning.</article><article class="legalP" data-absoluteaddress="/kapittel/3/paragraf/2/ledd/6/" id="kapittel-3-paragraf-2-ledd-6">Det må avleggjast prøve i fag der rettsføresegner og liknande går inn.</article></article><article class="legalArticle" data-lovdata-URL="LTI/forskrift/1987-03-09-223/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Lærarar med utdanning frå utanlandske universitet eller høgskolar</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Søkjarar med utanlandske universitets- eller høgskoleeksamenar, som ikkje kjem inn under føresegnene for førskolelærar, allmennlærar eller faglærar, kan få undervisningskompetanse dersom deira utdanning i omfang, nivå og fagkrins, og deira pedagogiske utdanning, svarar til dei krav som gjeld for søkjarar med norsk universitets- eller høgskoleutdanning.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Dei som har utdanning frå andre nordiske land må kunne nytte norsk skriftleg og munnleg.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Dei som har utdanning frå land utanfor Norden må ta ei tilleggsprøve som femner om skriftleg prøve i norsk, bokmål eller nynorsk, og munnleg prøve i norsk språk og litteratur, Noregs geografi og historie, samfunnskunnskap og norske skoletilhøve.</article><article class="legalP" data-absoluteaddress="/kapittel/3/paragraf/3/ledd/4/" id="kapittel-3-paragraf-3-ledd-4">Faglærarar som har norsk examen artium, eller eksamen frå vidaregåande skole som femner om geografi, historie og samfunnskunnskap, blir fritekne for heile tilleggsprøva.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1987-03-09-223/KAPITTEL_4" data-partID="k4"><h2>Kapittel IV Dispensasjon Iverksetjing med vidare</h2><article class="legalArticle" data-lovdata-URL="LTI/forskrift/1987-03-09-223/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Departementet kan gjere unntak frå denne forskrift i særskilde høve.</article></article><article class="legalArticle" data-lovdata-URL="LTI/forskrift/1987-03-09-223/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Iverksetjing</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Forskrifta gjeld frå 1. august 1987. Frå same tid fell forskrift om tilleggsprøver for lærarar med utdanning frå utlandet, dagsett 8. desember 1982 nr. 1778, bort.</article></article></section></main></body></html>