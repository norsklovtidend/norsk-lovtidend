<!DOCTYPE html><html lang="no"><head><title>Forskrift om personlig verneutstyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:31</dd><dt class="legacyID">Datokode</dt><dd class="legacyID">FOR-1987-09-24-766</dd><dt class="dokid">DokumentID</dt><dd class="dokid">LTI/forskrift/1987-09-24-766</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 20</dd><dt class="dateInForce">I kraft fra</dt><dd class="dateInForce">1987-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§12</li><li>forskrift/1982-06-04-959</li></ul></dd><dt class="dateOfPublication">Kunngjort</dt><dd class="dateOfPublication">1987-10-16</dd><dt class="title">Tittel</dt><dd class="title">Forskrift om personlig verneutstyr.</dd><dt class="refid">RefID</dt><dd class="refid">forskrift/1987-09-24-766</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om personlig verneutstyr.<ul class="tocSubUl"><li>Kapittel I – Virkeområde<ul class="tocSubUl"><li>§ 1. Virkeområde</li></ul></li><li>Kapittel II – Generelle krav<ul class="tocSubUl"><li>§ 2. Generelt</li></ul></li><li>Kapittel III – Typegodkjenning<ul class="tocSubUl"><li>§ 3. Typegodkjenning</li><li>§ 4. Prøveinstitusjon</li><li>§ 5. Typeprøving</li><li>§ 6. Kontroll av typeprøving</li></ul></li><li>Kapittel IV – Godkjenningsmerking<ul class="tocSubUl"><li>§ 7. Godkjenningsmerking</li></ul></li><li>Kapittel V – Generell merking. Bruksanvisning<ul class="tocSubUl"><li>§ 8. Generell merking</li><li>§ 9. Bruksanvisning</li></ul></li><li>Kapittel VI – Plikter for arbeidsgiver<ul class="tocSubUl"><li>§ 10. Valg av verneutstyr</li><li>§ 11. Oppbevaring, vedlikehold og kontroll</li><li>§ 12. Opplæring</li></ul></li><li>Kapittel VII – Dispensasjoner m.v. Ikrafttreden<ul class="tocSubUl"><li>§ 13.</li><li>§ 14.</li><li>§ 15.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1987-09-24-766" id="dokument"><h1>Forskrift om personlig verneutstyr.</h1><article class="legalP" data-absoluteaddress="/ledd/1/" id="ledd-1">Fastsatt av Direktoratet for arbeidstilsynet 24. september 1987 i medhold av lov av 4. februar 1977 nr. 4 om arbeidervern og arbeidsmiljø § 12 nr. 5, jf. kgl.res. av 4. juni 1982 nr. 959.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-09-24-766/KAPITTEL_1" data-partID="k1"><h2>Kapittel I – Virkeområde</h2><article class="legalArticle" data-lovdata-URL="LTI/forskrift/1987-09-24-766/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Disse forskrifter omfatter følgende hovedgrupper av personlig verneutstyr:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/paragraf/1/ledd/1/punkt/1/" id="kapittel-1-paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/paragraf/1/ledd/1/punkt/1/ledd/1/" id="kapittel-1-paragraf-1-ledd-1-punkt-1-ledd-1">Hørselvern</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/paragraf/1/ledd/1/punkt/2/" id="kapittel-1-paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/paragraf/1/ledd/1/punkt/2/ledd/1/" id="kapittel-1-paragraf-1-ledd-1-punkt-2-ledd-1">Åndedrettsvern</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/paragraf/1/ledd/1/punkt/3/" id="kapittel-1-paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/paragraf/1/ledd/1/punkt/3/ledd/1/" id="kapittel-1-paragraf-1-ledd-1-punkt-3-ledd-1">Hodevern</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/paragraf/1/ledd/1/punkt/4/" id="kapittel-1-paragraf-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/paragraf/1/ledd/1/punkt/4/ledd/1/" id="kapittel-1-paragraf-1-ledd-1-punkt-4-ledd-1">Øyevern</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/paragraf/1/ledd/1/punkt/5/" id="kapittel-1-paragraf-1-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/paragraf/1/ledd/1/punkt/5/ledd/1/" id="kapittel-1-paragraf-1-ledd-1-punkt-5-ledd-1">Verneutstyr for føtter og bein</article></article></li><li data-li-identifier="f)" data-name="f)"><article class="listArticle" data-absoluteaddress="/kapittel/1/paragraf/1/ledd/1/punkt/6/" id="kapittel-1-paragraf-1-ledd-1-punkt-6"><span class="data-originalId">f)</span><article class="legalP" data-absoluteaddress="/kapittel/1/paragraf/1/ledd/1/punkt/6/ledd/1/" id="kapittel-1-paragraf-1-ledd-1-punkt-6-ledd-1">Verneutstyr for hender og armer</article></article></li><li data-li-identifier="g)" data-name="g)"><article class="listArticle" data-absoluteaddress="/kapittel/1/paragraf/1/ledd/1/punkt/7/" id="kapittel-1-paragraf-1-ledd-1-punkt-7"><span class="data-originalId">g)</span><article class="legalP" data-absoluteaddress="/kapittel/1/paragraf/1/ledd/1/punkt/7/ledd/1/" id="kapittel-1-paragraf-1-ledd-1-punkt-7-ledd-1">Sikkerhetsbelte med tau</article></article></li></ul></article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Direktoratet for arbeidstilsynet avgjør hvilke typer av personlig verneutstyr som hører inn under hovedgruppene a – g.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-09-24-766/KAPITTEL_2" data-partID="k2"><h2>Kapittel II – Generelle krav</h2><article class="legalArticle" data-lovdata-URL="LTI/forskrift/1987-09-24-766/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Generelt</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Personlig verneutstyr skal være slik utformet at det gir tilfredsstillende vern mot de skadevirkninger det er ment å forebygge.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Personlig verneutstyr skal kunne tilpasses brukeren og så vidt mulig være bekvemt å bruke.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-09-24-766/KAPITTEL_3" data-partID="k3"><h2>Kapittel III – Typegodkjenning</h2><article class="legalArticle" data-lovdata-URL="LTI/forskrift/1987-09-24-766/§3" data-name="§3" data-partID="§3" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Typegodkjenning</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Personlig verneutstyr skal være typegodkjent av Direktoratet for arbeidstilsynet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Ved typegodkjenningen kan det settes særskilte vilkår om merking, bruksanvisning m.v.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Direktoratet for arbeidstilsynet kan tidsbegrense og trekke tilbake typegodkjenningen.</article></article><article class="legalArticle" data-lovdata-URL="LTI/forskrift/1987-09-24-766/§4" data-name="§4" data-partID="§4" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Prøveinstitusjon</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">For at typegodkjenning kan gis, skal personlig verneutstyr være typeprøvd ved prøveinstitusjon som er godtatt av Direktoratet for arbeidstilsynet.</article></article><article class="legalArticle" data-lovdata-URL="LTI/forskrift/1987-09-24-766/§5" data-name="§5" data-partID="§5" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Typeprøving</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Typeprøvingen skal utføres etter spesifikasjoner godtatt av Direktoratet for arbeidstilsynet.</article></article><article class="legalArticle" data-lovdata-URL="LTI/forskrift/1987-09-24-766/§6" data-name="§6" data-partID="§6" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll av typeprøving</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Når det anses påkrevd å få godtgjort om personlig verneutstyr er i samsvar med typegodkjenningen, kan det kreves ny typeprøving.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1987-09-24-766/KAPITTEL_4" data-partID="k4"><h2>Kapittel IV – Godkjenningsmerking</h2><article class="legalArticle" data-lovdata-URL="LTI/forskrift/1987-09-24-766/§7" data-name="§7" data-partID="§7" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Godkjenningsmerking</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Personlig verneutstyr som er typegodkjent av Direktoratet for arbeidstilsynet skal være merket med godkjenningsmerke.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Godkjenningsmerket skal ha hvit femkantet stjerne på grønn bunn og være påskrevet – Godkjent av Direktoratet for arbeidstilsynet.</article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Godkjenningsmerket skal om nødvendig være påført undertekst om hva utstyret er prøvet for.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">Hvis det ikke er plass til godkjenningsmerket på det personlige verneutstyret, skal emballasjen merkes.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1987-09-24-766/KAPITTEL_5" data-partID="k5"><h2>Kapittel V – Generell merking. Bruksanvisning</h2><article class="legalArticle" data-lovdata-URL="LTI/forskrift/1987-09-24-766/§8" data-name="§8" data-partID="§8" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Generell merking</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Personlig verneutstyr skal være tydelig og varig merket med produsentens eller importørens navn og entydig modellidentifikasjon. Der hvor plassen er for liten på selve utstyret, skal disse opplysningene finnes på emballasjen.</article></article><article class="legalArticle" data-lovdata-URL="LTI/forskrift/1987-09-24-766/§9" data-name="§9" data-partID="§9" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bruksanvisning</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Med hvert enkelt eksemplar av et personlig verneutstyr skal det følge med bruksanvisning på norsk som også angir hvilke typer miljøpåvirkninger produktet beskytter mot.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1987-09-24-766/KAPITTEL_6" data-partID="k6"><h2>Kapittel VI – Plikter for arbeidsgiver</h2><article class="legalArticle" data-lovdata-URL="LTI/forskrift/1987-09-24-766/§10" data-name="§10" data-partID="§10" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Valg av verneutstyr</span></h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Arbeidsgiver skal i de tilfelle typegodkjenningskrav foreligger, påse at personlig verneutstyr som stilles til arbeidstakernes rådighet, er typegodkjent, og at det gir fullt forsvarlig vern.</article></article><article class="legalArticle" data-lovdata-URL="LTI/forskrift/1987-09-24-766/§11" data-name="§11" data-partID="§11" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Oppbevaring, vedlikehold og kontroll</span></h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">Personlig verneutstyr skal oppbevares på forsvarlig måte og regelmessig vedlikeholdes og kontrolleres.</article></article><article class="legalArticle" data-lovdata-URL="LTI/forskrift/1987-09-24-766/§12" data-name="§12" data-partID="§12" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Opplæring</span></h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Arbeidsgiver skal påse at arbeidstakerne får opplæring i bruk av personlig verneutstyr og tilhørende utstyr.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1987-09-24-766/KAPITTEL_7" data-partID="k7"><h2>Kapittel VII – Dispensasjoner m.v. Ikrafttreden</h2><article class="legalArticle" data-lovdata-URL="LTI/forskrift/1987-09-24-766/§13" data-name="§13" data-partID="§13" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Direktoratet for arbeidstilsynet kan gi dispensasjon fra disse forskrifter når det er vernemessig forsvarlig.</article></article><article class="legalArticle" data-lovdata-URL="LTI/forskrift/1987-09-24-766/§14" data-name="§14" data-partID="§14" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Brudd på forskriftene er straffbart, jf. arbeidsmiljølovens kapittel XIV.</article></article><article class="legalArticle" data-lovdata-URL="LTI/forskrift/1987-09-24-766/§15" data-name="§15" data-partID="§15" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Forskriftene trer i kraft 1. desember 1987. Dette gjelder ikke for kapittel III om typegodkjenning og kapittel IV om godkjenningsmerking som trer i kraft slik:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/7/paragraf/3/ledd/1/punkt/1/" id="kapittel-7-paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/7/paragraf/3/ledd/1/punkt/1/ledd/1/" id="kapittel-7-paragraf-3-ledd-1-punkt-1-ledd-1">for hørselvern § 1, bokstav a, fra 1. januar 1988.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/7/paragraf/3/ledd/1/punkt/2/" id="kapittel-7-paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/7/paragraf/3/ledd/1/punkt/2/ledd/1/" id="kapittel-7-paragraf-3-ledd-1-punkt-2-ledd-1">for åndedrettsvern § 1, bokstav b, fra 1. januar 1988.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/7/paragraf/3/ledd/1/punkt/3/" id="kapittel-7-paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/7/paragraf/3/ledd/1/punkt/3/ledd/1/" id="kapittel-7-paragraf-3-ledd-1-punkt-3-ledd-1">for øyevern § 1, bokstav d, fra 1. januar 1988.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/7/paragraf/3/ledd/1/punkt/4/" id="kapittel-7-paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/7/paragraf/3/ledd/1/punkt/4/ledd/1/" id="kapittel-7-paragraf-3-ledd-1-punkt-4-ledd-1">for vernehjelmer som personlig verneutstyr under hovedgruppe hodevern § 1, bokstav c, fra 1. januar 1988.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/7/paragraf/3/ledd/1/punkt/5/" id="kapittel-7-paragraf-3-ledd-1-punkt-5"><span class="data-originalId">-</span><article class="legalP" data-absoluteaddress="/kapittel/7/paragraf/3/ledd/1/punkt/5/ledd/1/" id="kapittel-7-paragraf-3-ledd-1-punkt-5-ledd-1">for vernefottøy som personlig verneutstyr under hovedgruppe verneutstyr for føtter og bein § 1, bokstav e, fra 1. januar 1988.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/7/paragraf/3/ledd/1/punkt/6/" id="kapittel-7-paragraf-3-ledd-1-punkt-6"><span class="data-originalId">-</span><article class="legalP" data-absoluteaddress="/kapittel/7/paragraf/3/ledd/1/punkt/6/ledd/1/" id="kapittel-7-paragraf-3-ledd-1-punkt-6-ledd-1">for beinvern for motorkjedesager som personlig verneutstyr under hovedgruppe verneutstyr for føtter og bein § 1, bokstav e, fra 1. januar 1988.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/7/paragraf/3/ledd/1/punkt/7/" id="kapittel-7-paragraf-3-ledd-1-punkt-7"><span class="data-originalId">-</span><article class="legalP" data-absoluteaddress="/kapittel/7/paragraf/3/ledd/1/punkt/7/ledd/1/" id="kapittel-7-paragraf-3-ledd-1-punkt-7-ledd-1">for støttebelte, fangbelte og løftebelte som personlig verneutstyr under hovedgruppe sikkerhetsbelte med tau § 1, bokstav g, fra 1. juni 1988.</article></article></li></ul></article></article></section></main></body></html>