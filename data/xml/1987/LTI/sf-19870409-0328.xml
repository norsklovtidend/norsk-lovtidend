<!DOCTYPE html><html lang="no"><head><title>Forskrift om endring i forskrift om filmkontrollgebyrene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:17</dd><dt class="legacyID">Datokode</dt><dd class="legacyID">FOR-1987-04-09-328</dd><dt class="dokid">DokumentID</dt><dd class="dokid">LTI/forskrift/1987-04-09-328</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 8</dd><dt class="dateInForce">I kraft fra</dt><dd class="dateInForce">1987-06-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-05-11</dd><dt class="title">Tittel</dt><dd class="title">Forskrift om endring i forskrift om filmkontrollgebyrene.</dd><dt class="refid">RefID</dt><dd class="refid">forskrift/1987-04-09-328</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om filmkontrollgebyrene.</li></ul></dd></dl></header><main class="documentBody" data-lovdata-URL="LTI/forskrift/1987-04-09-328" id="dokument"><h1>Forskrift om endring i forskrift om filmkontrollgebyrene.</h1><article class="legalP" data-absoluteaddress="/ledd/1/" id="ledd-1">I medhold av § 7 i lov av 25. juli 1913 nr. 4 om offentlig forevisning av kinomatografbilder bestemmer Justisdepartementet 9. april 1987 at det skal betales avgift for bedømmelse av kinomatografbilder (film) etter følgende regler:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">a)</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">for film som åpenbart er tatt etter virkeligheten og ikke innspilt (dokumentarfilm), kr. 20,00 for hver påbegynte 100 meter,</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">b)</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">for enhver annen film (spillefilm, tegnefilm, reklamefilm, trailere m.m.) kr. 90,00 for hver påbegynte 100 meter.</article></article></li></ul></article><article class="legalP" data-absoluteaddress="/ledd/2/" id="ledd-2">Bestemmelsene i punktene a) og b) gjelder også for prøvebedømmelse av film. Ved en ny og endelig bedømmelse av filmen betales det i tillegg 50 % av de satser som er fastsatt i punktene a) og b).</article><article class="legalP" data-absoluteaddress="/ledd/3/" id="ledd-3">Ved bedømmelse av flere eksemplarer av samme film betales det full avgift for det første eksemplar og halv avgift for de øvrige kopier.</article><article class="legalP" data-absoluteaddress="/ledd/4/" id="ledd-4">Avgiften betales uten hensyn til om filmen godkjennes til offentlig forevisning eller ikke.</article><article class="legalP" data-absoluteaddress="/ledd/5/" id="ledd-5">Avgiften kan kreves betalt før bedømmelsen finner sted.</article><article class="legalP" data-absoluteaddress="/ledd/6/" id="ledd-6">For anbringelse av nytt stempel på film og for utstedelse av ny skriftlig bevitnelse betales en avgift på kr. 10,00.</article><article class="legalP" data-absoluteaddress="/ledd/7/" id="ledd-7">Film som filmklubber eller andre kulturelt interesserte institusjoner og organisasjoner ønsker å vise for medlemmer eller i opplysnings- eller undervisningsøyemed, kan etter søknad fritas for betaling av filmkontrollgebyr. Skriftlig søknad om avgiftsfritakelse sendes Justisdepartementet.</article><article class="legalP" data-absoluteaddress="/ledd/8/" id="ledd-8">Forskriften gjelder med virkning fra 1. juni 1987.</article></main></body></html>