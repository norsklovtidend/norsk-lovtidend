<!DOCTYPE html><html lang="no"><head><title>Forskrift om endring av forskrift om gebyr for overlasting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-10-16 14:23:22</dd><dt class="legacyID">Datokode</dt><dd class="legacyID">FOR-1987-09-25-768</dd><dt class="dokid">DokumentID</dt><dd class="dokid">LTI/forskrift/1987-09-25-768</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 20</dd><dt class="dateInForce">I kraft fra</dt><dd class="dateInForce">1988-03-01</dd><dt class="changesToDocuments">Endrer</dt><dd class="changesToDocuments"><ul><li>null</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§36</li><li>lov/1969-06-19-54/§28</li></ul></dd><dt class="dateOfPublication">Kunngjort</dt><dd class="dateOfPublication">1987-10-16</dd><dt class="title">Tittel</dt><dd class="title">Forskrift om endring av forskrift om gebyr for overlasting.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 25. september 1987. Fremmet av Samferdselsdepartementet.</dd><dt class="refid">RefID</dt><dd class="refid">forskrift/1987-09-25-768</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om gebyr for overlasting.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1987-09-25-768" id="dokument"><h1>Forskrift om endring av forskrift om gebyr for overlasting.</h1><article class="legalP" data-absoluteaddress="/ledd/1/" id="ledd-1">I forskrift om gebyr for overlasting, gitt ved kgl.res. av 17. desember 1971, endret 11. mars 1983 nr. 635 og 8. desember 1983, gjøres med hjemmel i vegtrafikklov av 18. juni 1965 nr. 4 § 36 a og forvaltningslovens § 28 tredje ledd, følgende endringer:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-09-25-768/KAPITTEL_1" data-partID="k1"><h2 data-text-align="center">I</h2><article class="defaultP">§ 1 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">For kjøretøy med tillatt totalvekt 3.500 kg eller mer som på offentlig veg har vært brukt til overtredelse av bestemmelser om aksel-/boggi-/trippelboggilast eller totalvekt, skal kjøretøyets eier betale overlastgebyr til statskassen etter reglene i § 2.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tillatt belastning for aksel-/boggi-/trippelboggilast eller totalvekt etter denne forskrift er<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">det som kjøretøyet er registrert for</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">det som vegen er tillatt for etter gjeldende vegliste</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/2/punkt/3/" id="kapittel-1-ledd-2-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/2/punkt/3/ledd/1/" id="kapittel-1-ledd-2-punkt-3-ledd-1">det som vegen er tillatt for etter spesiell kunngjøring eller ved oppsatt forbudsskilt</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/1/ledd/2/punkt/4/" id="kapittel-1-ledd-2-punkt-4"><span class="data-originalId">4)</span><article class="legalP" data-absoluteaddress="/kapittel/1/ledd/2/punkt/4/ledd/1/" id="kapittel-1-ledd-2-punkt-4-ledd-1">det som er angitt i brukstillatelsen, i totalvekttabellen, eller i dispensasjonen. For kjøretøy som skal ha generell brukstillatelse, men som det ikke er utstedt slik brukstillatelse for, gjelder de samme begrensninger som det en generell brukstillatelse ville ha inneholdt.</article></article></li></ul></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Gebyrplikt etter forskriften her er ikke til hinder for strafferettslige reaksjoner.</article> <article class="defaultP" margin-top="true">§ 2 skal lyde:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/1/ledd/3/punkt/1/" id="kapittel-1-ledd-3-punkt-1"><span class="data-originalId">1)</span><article class="legalP" data-absoluteaddress="/kapittel/1/ledd/3/punkt/1/ledd/1/" id="kapittel-1-ledd-3-punkt-1-ledd-1">For hver enkelt aksel-/boggi-/trippelboggi avrundes den konstaterte overlast ned til nærmeste hele 100 kg.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/1/ledd/3/punkt/2/" id="kapittel-1-ledd-3-punkt-2"><span class="data-originalId">2)</span><article class="legalP" data-absoluteaddress="/kapittel/1/ledd/3/punkt/2/ledd/1/" id="kapittel-1-ledd-3-punkt-2-ledd-1">Deretter fratrekkes</article><article class="legalP" data-absoluteaddress="/kapittel/1/ledd/3/punkt/2/ledd/2/" id="kapittel-1-ledd-3-punkt-2-ledd-2">for motorvogns foraksellast<span class="data-pronounced-line">500 kg</span></article><article class="legalP" data-absoluteaddress="/kapittel/1/ledd/3/punkt/2/ledd/3/" id="kapittel-1-ledd-3-punkt-2-ledd-3">for andre enkeltaksellast<span class="data-pronounced-line">1.000 kg</span></article><article class="legalP" data-absoluteaddress="/kapittel/1/ledd/3/punkt/2/ledd/4/" id="kapittel-1-ledd-3-punkt-2-ledd-4">for boggilast<span class="data-pronounced-line">1.500 kg</span></article><article class="legalP" data-absoluteaddress="/kapittel/1/ledd/3/punkt/2/ledd/5/" id="kapittel-1-ledd-3-punkt-2-ledd-5">for trippelboggilast<span class="data-pronounced-line">1.800 kg</span></article><article class="legalP" data-absoluteaddress="/kapittel/1/ledd/3/punkt/2/ledd/6/" id="kapittel-1-ledd-3-punkt-2-ledd-6">For last av andre akselkombinasjoner med flere enn tre aksler hvor avstanden mellom de enkelte aksler er mindre enn 2 m, fratrekkes 600 kg. pr. aksel.</article><article class="legalP" data-absoluteaddress="/kapittel/1/ledd/3/punkt/2/ledd/7/" id="kapittel-1-ledd-3-punkt-2-ledd-7">Av den gjenstående overlast beregnes gebyr særskilt for hver aksellast, boggilast, trippelboggilast etter gebyrsatser fastsatt av Samferdselsdepartementet.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/1/ledd/3/punkt/3/" id="kapittel-1-ledd-3-punkt-3"><span class="data-originalId">3)</span><article class="legalP" data-absoluteaddress="/kapittel/1/ledd/3/punkt/3/ledd/1/" id="kapittel-1-ledd-3-punkt-3-ledd-1">For vogntog og enkeltkjøretøy der vekten overskrider den tillatte totalvekt fastsatt av Vegdirektoratet i totalvekttabellen eller i dispensasjon, summeres de avrundede veie-resultater for hver enkelt aksel/akselkombinasjon, jfr. punkt 1. Deretter fratrekkes 2.000 kg. Av den gjenstående overlast beregnes gebyr etter satser fastsatt av Samferdselsdepartementet.</article><article class="legalP" data-absoluteaddress="/kapittel/1/ledd/3/punkt/3/ledd/2/" id="kapittel-1-ledd-3-punkt-3-ledd-2">Det høyeste gebyr som fremkommer av beregningsmåtene i nr. 2 eller nr. 3 ilegges.</article></article></li></ul></article> <article class="defaultP" margin-top="true">§ 6 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Myndighet som nevnt i § 5 første ledd, kan gi pålegg om at kjøretøy skal kjøres til anvist veiested.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Gebyrberegningen skal så vidt mulig skje på grunnlag av veiing av de enkelte aksel-/boggi-/trippelboggilaster på vekt som er justert for bruk i handel og vandel.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Når det finnes uforsvarlig eller urimelig å beordre kjøretøyet kjørt til slik vekt som nevnt i annet ledd, kan gebyr beregnes på grunnlag av veiing med vekt som er justert for bestemmelse av kjøretøyers hjullast. Veiingen må da foretas i samsvar med de regler som Justerdirektoratet har fastsatt eller godkjent for vedkommende vekttype.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Beregning av gebyr kan også skje på grunnlag av veiing som allerede er foretatt for annet formål.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Har vedkommende myndighet fått kjennskap til kjøring med gebyrpliktig overlast og lasten er lesset av eller veiing av annen årsak vil være vanskelig å gjennomføre, beregnes gebyr på grunnlag av kjøretøyets egenvekt og lastens vekt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-09-25-768/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Denne forskrift trer i kraft 1. mars 1988.</article></section></main></body></html>