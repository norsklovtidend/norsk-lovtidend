<!DOCTYPE html><html lang="no"><head><title>Forskrift om adgang for innehaver av utenlandske sertifikater til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:23</dd><dt class="legacyID">Datokode</dt><dd class="legacyID">FOR-1987-07-01-581</dd><dt class="dokid">DokumentID</dt><dd class="dokid">LTI/forskrift/1987-07-01-581</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 16</dd><dt class="dateInForce">I kraft fra</dt><dd class="dateInForce">1987-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-05-42/§4</li><li>forskrift/1981-12-11-1</li><li>forskrift/1981-12-18-4282</li></ul></dd><dt class="dateOfPublication">Kunngjort</dt><dd class="dateOfPublication">1987-07-24</dd><dt class="title">Tittel</dt><dd class="title">Forskrift om adgang for innehaver av utenlandske sertifikater til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</dd><dt class="refid">RefID</dt><dd class="refid">forskrift/1987-07-01-581</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang for innehaver av utenlandske sertifikater til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</li></ul></dd></dl></header><main class="documentBody" data-lovdata-URL="LTI/forskrift/1987-07-01-581" id="dokument"><h1>Forskrift om adgang for innehaver av utenlandske sertifikater til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 1. juli 1987, med hjemmel i lov av 5. juni 1981 nr. 42 om sertifikatpliktige stillinger på norske skip, borefartøy og andre flyttbare innretninger i sjøen § 4, jfr. kgl.res. av 11. desember 1981, jfr. Handelsdepartementets delegeringsvedtak av 18. desember 1981 og 8. juni 1983, fastsatt forskrift om adgang for innehaver av utenlandske sertifikater til å gjøre tjeneste i sertifikatpliktig stilling på norske skip, borefartøyer eller andre flyttbare innretninger i sjøen.</article><article class="legalP" data-absoluteaddress="/ledd/2/" id="ledd-2">Bakgrunnen for denne nye reviderte forskrift om utenlandske sertifikater er regjeringens ønske om fjerning av norske særkrav når det ikke er begrunnet i sjøfolkenes sikkerhet.</article><article class="legalP" data-absoluteaddress="/ledd/3/" id="ledd-3">Revisjonen er også gjort med henblikk på etableringen av norsk internasjonalt skipsregister. Utvidet adgang til å godta utenlandske sertifikater for tjeneste på norske skip antas å føre til en økning av antall søknader.</article><article class="legalP" data-absoluteaddress="/ledd/4/" id="ledd-4">Det vil også bli adgang til å godta sertifikater fra land som ikke har ratifisert STCW-konvensjonen. Denne adgang vil bli håndhevet restriktivt av Sjøfartsdirektoratet. Det vil kun bli snakk om sertifikater fra velrenommerte sjøfartsland hvor det foreligger tilfredsstillende erklæring om status i relasjon til internasjonal standard fra vedkommende lands myndighet.</article><article class="legalP" data-absoluteaddress="/ledd/5/" id="ledd-5">Forsettlig eller uaktsom overtredelse av denne forskrift straffes med bøter eller fengsel inntil 3 måneder i henhold til Almindelig borgerlig Straffelov av 22. mai 1902 nr. 10 § 424, dersom ikke strengere straff kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/6/" id="ledd-6">Forskriften trer i kraft straks.</article><article class="legalP" data-absoluteaddress="/ledd/7/" id="ledd-7">Fra samme tid oppheves:</article><article class="legalP" data-absoluteaddress="/ledd/8/" id="ledd-8">Forskrift av 7. august 1984 nr. 1551 om adgang for innehaver av utenlandsk sertifikat til å gjøre tjeneste i sertifikatpliktige stillinger på norske skip, borefartøy og andre flyttbare innretninger i sjøen.</article><article class="legalP" data-absoluteaddress="/ledd/9/" id="ledd-9">Forskriften vil bli inntatt i Den norske skipskontrollens regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, Postboks 8123 Dep., 0032 Oslo 1.</article></main></body></html>