<!DOCTYPE html><html lang="no"><head><title>Forskrift om regulering av eksporten av klippfisk og saltfisk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1987-11-20-919</dd><dt class="dokid">DokumentID</dt><dd class="dokid">LTI/forskrift/1987-11-20-919</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-06-30-10</li></ul></dd><dt class="dateOfPublication">Kunngjort</dt><dd class="dateOfPublication">1987-12-16</dd><dt class="title">Tittel</dt><dd class="title">Forskrift om regulering av eksporten av klippfisk og saltfisk.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. av 20. november 1987 i medhold av lov 30. juni 1955 nr. 10 om regulering av og kontroll med produksjon omsetning og utførsel av fisk og fiskevarer. Fremmet av Fiskeridepartementet.</dd><dt class="refid">RefID</dt><dd class="refid">forskrift/1987-11-20-919</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av eksporten av klippfisk og saltfisk.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-11-20-919" id="dokument"><h1>Forskrift om regulering av eksporten av klippfisk og saltfisk.</h1><article class="legalArticle" data-lovdata-URL="LTI/forskrift/1987-11-20-919/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forhandlinger om og slutning av salg til utlandet av alle typer klippfisk og saltfisk, unntatt saltet sild, brisling og makrell, kan bare foretas av eller på vegne av eksportører som er medlemmer av UNIDOS – Norsk Klippfisk- og Saltfisknærings Fellesorganisasjon A/L.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Vedtektene for organisasjonen skal til enhver tid være godkjent av Fiskeridepartementet.</article></article><article class="legalArticle" data-lovdata-URL="LTI/forskrift/1987-11-20-919/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Forhandlinger om og slutning av salg til Sovjet-Unionen, Polen, Den Tyske Demokratiske Republikk, Tsjekkoslovakia, Ungarn, Romania, Bulgaria, Kina, Cuba, Portugal og Jamaica av varer som nevnt i § 1, kan bare foretas av Eksportutvalget for klippfisk og saltfisk, som oppnevnes av Fiskeridepartementet.</article></article><article class="legalArticle" data-lovdata-URL="LTI/forskrift/1987-11-20-919/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Salg til utlandet av klippfisk og saltfisk som nevnt i § 1 i denne forskriften kan bare finne sted til slike priser og på slike salgsvilkår som Fiskeridepartementet til enhver tid fastsetter.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Før departementet gjør vedtak etter første ledd i paragrafen her, skal Eksportutvalget for klippfisk og saltfisk ha hatt høve til å uttale seg.</article></article><article class="legalArticle" data-lovdata-URL="LTI/forskrift/1987-11-20-919/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridepartementet får fullmakt til å gjøre nærmere vedtak om gjennomføring av slike reguleringer som nevnes i § 1, § 2 og § 3 i forskriften her, og om leveringsplikt og kvotedeling for eksport av slike varer som er nevnt i forskriftens § 1.</article></article><article class="legalArticle" data-lovdata-URL="LTI/forskrift/1987-11-20-919/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fiskeridepartementet kan i særlige tilfelle dispensere fra bestemmelsene i § 1, § 2 eller § 3 i forskriften her.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Før dispensasjon gis, skal Eksportutvalget for klippfisk og saltfisk ha hatt høve til å uttale seg.</article></article><article class="legalArticle" data-lovdata-URL="LTI/forskrift/1987-11-20-919/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Denne forskrift trer i kraft fra det tidspunktet Fiskeridepartementet bestemmer.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Fra samme tid oppheves Kronprinsregentens resolusjon 20. januar 1956 med seinere endringer som regulering av eksporten av klippfisk, og Kronprinsregentens resolusjon 17. februar 1956 med seinere endringer om regulering av eksporten av saltfisk.</article></article></main></body></html>