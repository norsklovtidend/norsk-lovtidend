<!DOCTYPE html><html lang="no"><head><title>Forskrift om endring i reglement for begrensning av adgangen til studier og eksamen ved Det juridiske fakultet ved Universitet i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:17</dd><dt class="legacyID">Datokode</dt><dd class="legacyID">FOR-1987-05-11-395</dd><dt class="dokid">DokumentID</dt><dd class="dokid">LTI/forskrift/1987-05-11-395</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 10</dd><dt class="dateInForce">I kraft fra</dt><dd class="dateInForce">1987-07-12</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-13-3052/§1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1955-12-09-3/§38</li></ul></dd><dt class="dateOfPublication">Kunngjort</dt><dd class="dateOfPublication">1987-06-12</dd><dt class="title">Tittel</dt><dd class="title">Forskrift om endring i reglement for begrensning av adgangen til studier og eksamen ved Det juridiske fakultet ved Universitet i Oslo.</dd><dt class="refid">RefID</dt><dd class="refid">forskrift/1987-05-11-395</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i reglement for begrensning av adgangen til studier og eksamen ved Det juridiske fakultet ved Universitet i Oslo.<ul class="tocSubUl"><li>§ 1. Opptakets størrelse m.m.</li><li>§ 2. Opptakskomité</li><li>§ 3. Opptakskriterier og -rettigheter</li><li>§ 4. Hovedopptaket</li><li>§ 5. Tilleggsopptaket</li><li>§ 6. Studium av enkeltfag</li><li>§ 7. Adgang til eksamen uten å være opptatt til studium</li><li>§ 8. Klage over avgjørelse til opptak</li><li>§ 9. Utfyllende regler</li></ul></li></ul></dd></dl></header><main class="documentBody" data-lovdata-URL="LTI/forskrift/1987-05-11-395" id="dokument"><h1>Forskrift om endring i reglement for begrensning av adgangen til studier og eksamen ved Det juridiske fakultet ved Universitet i Oslo.</h1><article class="legalP" data-absoluteaddress="/ledd/1/" id="ledd-1">Kultur- og vitenskapsdepartementet har 11. mai 1987, med hjemmel i § 38 i lov 9. desember 1955 nr. 3 om Universitetet i Oslo og kgl.res. 21. mai 1971, jf. stortingsvedtak 23. mai 1985, endret § 1 i forskrift 13. juni 1985 om reglement for begrensning av adgangen til studier og eksamen ved Det juridiske fakultet ved Universitetet i Oslo.</article><article class="legalP" data-absoluteaddress="/ledd/2/" id="ledd-2">Forskriften er ikke tidligere kunngjort i Norsk Lovtidend, og gjengis derfor i sin helhet etter endringen:</article><article class="legalArticle" data-lovdata-URL="LTI/forskrift/1987-05-11-395/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opptakets størrelse m.m.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Adgangen til studier ved Det juridiske fakultet ved Universitetet i Oslo begrenses til det antall studenter som fastsettes av Kultur- og vitenskapsdepartementet etter forslag fra Det akademiske kollegium. Det fastsettes egne studenttall for kriminologi og offentlig rett grunn- og mellomfag.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Hovedopptaket holdes om sommeren. Ved slutten av høstsemesteret holdes et tilleggsopptak for spesielle kategorier søkere, jfr. § 5.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Kollegiet kan bestemme at adgangsbegrensningen ikke skal omfatte de som vårsemesteret 1985 forbereder seg til juridisk embetseksamen gjennom organisert undervisning, f.eks. ved en eksamensforberedende studiesirkel.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Den som har bestått eksamen tilsvarende første avdeling juridisk embetseksamen ved Universitetet i Oslo, har rett til uten hensyn til adgangsbegrensningen å registrere seg som juridisk student og fortsette sine studier ved fakultetet.</article></article><article class="legalArticle" data-lovdata-URL="LTI/forskrift/1987-05-11-395/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptakskomité</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En opptakskomité vurderer søknadene og treffer avgjørelse om opptak. Komitéen oppnevnes av Det juridiske fakultet. Den skal ha minst ett medlem som representerer studentene. Kollegiet gir regler om antall medlemmer, funksjonstid, arbeidsmåte m.m.</article></article><article class="legalArticle" data-lovdata-URL="LTI/forskrift/1987-05-11-395/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptakskriterier og -rettigheter</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Opptaket skjer på grunnlag av reglene i §§ 4 og 5.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Opptaket er betinget av at søkeren er eller i løpet av ett år blir immatrikulert ved norsk universitet eller høgskole, påbegynner studiet i løpet av samme tid og gir slik melding som fakultetet krever for kontrollens skyld.</article></article><article class="legalArticle" data-lovdata-URL="LTI/forskrift/1987-05-11-395/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hovedopptaket</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Ved hovedopptaket deles søkerne inn i følgende grupper:<ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/4/punkt/1/ledd/1/punkt/1/" id="paragraf-4-punkt-1-ledd-1-punkt-1"><span class="data-originalId">A.</span><article class="legalP" data-absoluteaddress="/paragraf/4/punkt/1/ledd/1/punkt/1/ledd/1/" id="paragraf-4-punkt-1-ledd-1-punkt-1-ledd-1">Søkere som bare har tallkarakterer ved examen artium eller ved eksamen fra økonomisk gymnas.</article></article></li><li data-li-identifier="B." data-name="B."><article class="listArticle" data-absoluteaddress="/paragraf/4/punkt/1/ledd/1/punkt/2/" id="paragraf-4-punkt-1-ledd-1-punkt-2"><span class="data-originalId">B.</span><article class="legalP" data-absoluteaddress="/paragraf/4/punkt/1/ledd/1/punkt/2/ledd/1/" id="paragraf-4-punkt-1-ledd-1-punkt-2-ledd-1">Søkere som bare har bokstavkarakterer ved examen artium eller ved eksamen fra økonomisk gymnas.</article></article></li><li data-li-identifier="C." data-name="C."><article class="listArticle" data-absoluteaddress="/paragraf/4/punkt/1/ledd/1/punkt/3/" id="paragraf-4-punkt-1-ledd-1-punkt-3"><span class="data-originalId">C.</span><article class="legalP" data-absoluteaddress="/paragraf/4/punkt/1/ledd/1/punkt/3/ledd/1/" id="paragraf-4-punkt-1-ledd-1-punkt-3-ledd-1">Søkere med eksamen fra videregående skole som gir rett til immatrikulering.</article></article></li><li data-li-identifier="D." data-name="D."><article class="listArticle" data-absoluteaddress="/paragraf/4/punkt/1/ledd/1/punkt/4/" id="paragraf-4-punkt-1-ledd-1-punkt-4"><span class="data-originalId">D.</span><article class="legalP" data-absoluteaddress="/paragraf/4/punkt/1/ledd/1/punkt/4/ledd/1/" id="paragraf-4-punkt-1-ledd-1-punkt-4-ledd-1">Søkere med annet immatrikuleringsgrunnlag enn gruppene A, B og C.</article></article></li></ul></article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Kollegiet fastsetter størrelsen på gruppene. I hver av gruppene opptas halvparten bare på grunnlag av skolepoeng og den andre halvparten på grunnlag av skolepoeng og tilleggspoeng, herunder kan et mindre antall søkere opptas bare på grunnlag av tilleggspoeng. Kollegiet kan fastsette nærmere regler.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Søkere fra gruppene A – C opptas på grunnlag av skolepoeng og eventuelle tilleggspoeng, jf. nr. 3 og 4.</article><article class="legalP" data-absoluteaddress="/paragraf/4/punkt/2/ledd/2/" id="paragraf-4-punkt-2-ledd-2">For gruppene A og C beregnes skolepoeng på følgende måte: Det regnes ut med en desimal en gjennomsnittskarakter for de skriftlige og de muntlige fag samlet. Standpunktkarakterene medregnes. Gjennomsnittskarakteren multipliseres med 20.</article><article class="legalP" data-absoluteaddress="/paragraf/4/punkt/2/ledd/3/" id="paragraf-4-punkt-2-ledd-3">For gruppe B trekkes poeng for faget kristendomskunnskap fra hovedkarakterens poengsum.</article><article class="legalP" data-absoluteaddress="/paragraf/4/punkt/2/ledd/4/" id="paragraf-4-punkt-2-ledd-4">Søkere som har blandede karakterer ved examen artium eller ved eksamen fra økonomisk gymnas, får omregnet karakterene til den karakterskala som forekommer hyppigst på vitnemålet, og blir fordelt på gruppe A og B.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Det gis tilleggspoeng etter følgende regler:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/3/ledd/1/punkt/1/" id="paragraf-4-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/3/ledd/1/punkt/1/ledd/1/" id="paragraf-4-punkt-3-ledd-1-punkt-1-ledd-1">examen philosophicum <span class="data-pronounced-line">2 poeng</span></article></article></li><li><article class="listArticle" data-absoluteaddress="/paragraf/4/punkt/3/ledd/1/punkt/2/" id="paragraf-4-punkt-3-ledd-1-punkt-2"><article class="legalP" data-absoluteaddress="/paragraf/4/punkt/3/ledd/1/punkt/2/ledd/1/" id="paragraf-4-punkt-3-ledd-1-punkt-2-ledd-1">grunnfagseksamen <span class="data-pronounced-line">4 poeng</span></article></article></li><li><article class="listArticle" data-absoluteaddress="/paragraf/4/punkt/3/ledd/1/punkt/3/" id="paragraf-4-punkt-3-ledd-1-punkt-3"><article class="legalP" data-absoluteaddress="/paragraf/4/punkt/3/ledd/1/punkt/3/ledd/1/" id="paragraf-4-punkt-3-ledd-1-punkt-3-ledd-1">mellomfagseksamen <span class="data-pronounced-line">6 poeng</span></article></article></li><li><article class="listArticle" data-absoluteaddress="/paragraf/4/punkt/3/ledd/1/punkt/4/" id="paragraf-4-punkt-3-ledd-1-punkt-4"><article class="legalP" data-absoluteaddress="/paragraf/4/punkt/3/ledd/1/punkt/4/ledd/1/" id="paragraf-4-punkt-3-ledd-1-punkt-4-ledd-1">storfagseksamen <span class="data-pronounced-line">8 poeng</span></article></article></li><li><article class="listArticle" data-absoluteaddress="/paragraf/4/punkt/3/ledd/1/punkt/5/" id="paragraf-4-punkt-3-ledd-1-punkt-5"><article class="legalP" data-absoluteaddress="/paragraf/4/punkt/3/ledd/1/punkt/5/ledd/1/" id="paragraf-4-punkt-3-ledd-1-punkt-5-ledd-1">hovedfagseksamen <span class="data-pronounced-line">12 poeng</span></article><article class="legalP" data-absoluteaddress="/paragraf/4/punkt/3/ledd/1/punkt/5/ledd/2/" id="paragraf-4-punkt-3-ledd-1-punkt-5-ledd-2">Grunnfags-, mellomfags- og storfagseksamen omfatter her også eksamener som er godkjent som grunnlag for fritak for disse eksamener.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/3/ledd/1/punkt/6/" id="paragraf-4-punkt-3-ledd-1-punkt-6"><span class="data-originalId">b)</span><article class="legalP" data-absoluteaddress="/paragraf/4/punkt/3/ledd/1/punkt/6/ledd/1/" id="paragraf-4-punkt-3-ledd-1-punkt-6-ledd-1">Avsluttet utdanning av minst 1 skoleårs varighet gir 2 poeng for hvert hele år.</article></article></li></ul></article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">Ingen søker kan oppnå mer enn 20 tilleggspoeng for eksamener/utdanning.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/4/punkt/4/" id="paragraf-4-punkt-4"><span class="data-originalId">4.</span><article class="legalP" data-absoluteaddress="/paragraf/4/punkt/4/ledd/1/" id="paragraf-4-punkt-4-ledd-1">Det gis videre tilleggspoeng etter følgende regler:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/4/ledd/1/punkt/1/" id="paragraf-4-punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/4/ledd/1/punkt/1/ledd/1/" id="paragraf-4-punkt-4-ledd-1-punkt-1-ledd-1">Arbeidserfaring gir 2 poeng for hvert år i heltidsstilling. Deltidsarbeid kan omregnes til heltid etter regler fastsatt av Kollegiet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/4/ledd/1/punkt/2/" id="paragraf-4-punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/4/ledd/1/punkt/2/ledd/1/" id="paragraf-4-punkt-4-ledd-1-punkt-2-ledd-1">Omsorgsarbeid gir 2 poeng for hvert hele år.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/punkt/4/ledd/1/punkt/3/" id="paragraf-4-punkt-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/punkt/4/ledd/1/punkt/3/ledd/1/" id="paragraf-4-punkt-4-ledd-1-punkt-3-ledd-1">Avtjent verneplikt eller siviltjeneste gir 4 poeng.</article></article></li></ul></article><article class="legalP" data-absoluteaddress="/paragraf/4/punkt/4/ledd/2/" id="paragraf-4-punkt-4-ledd-2">Ingen søker kan oppnå mer enn 10 tilleggspoeng for arbeidserfaring, omsorgsarbeid eller verneplikt. Det må fremlegges dokumentasjon.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/4/punkt/5/" id="paragraf-4-punkt-5"><span class="data-originalId">5.</span><article class="legalP" data-absoluteaddress="/paragraf/4/punkt/5/ledd/1/" id="paragraf-4-punkt-5-ledd-1">Opptaket av søkere i gruppen D skjer på grunnlag av individuell vurdering etter retningslinjer som fastsettes av Kollegiet.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/4/punkt/6/" id="paragraf-4-punkt-6"><span class="data-originalId">6.</span><article class="legalP" data-absoluteaddress="/paragraf/4/punkt/6/ledd/1/" id="paragraf-4-punkt-6-ledd-1">Opptakskomitéen kan oppta et mindre antall søkere i alle gruppene på grunnlag av spesielle faglige, sosiale eller personlige forhold og uten hensyn til poengsum.</article><article class="legalP" data-absoluteaddress="/paragraf/4/punkt/6/ledd/2/" id="paragraf-4-punkt-6-ledd-2">Opptakskomitéen kan gi søkere som har samisk bakgrunn fortrinn ved opptak.</article></article></li></ul></article><article class="legalArticle" data-lovdata-URL="LTI/forskrift/1987-05-11-395/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilleggsopptaket</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Til tilleggsopptaket kan melde seg:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Søkere som har vært oppe til utsatt prøve ved eksamen i videregående skole, allmennfaglig studieretning.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Søkere i søkergruppe D som har fått samtykke til immatrikulering på annet grunnlag etter utløpet av søknadsfristen for hovedopptaket.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><span class="data-originalId">c.</span><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Søkere som ble avvist ved hovedopptaket og som i påfølgende høstsemester har oppnådd nye poeng/tilleggspoeng.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Søkerne bedømmes etter de samme kriterier som ved hovedopptaket og blir opptatt dersom de tilfredsstiller de krav som gjaldt ved dette opptaket.</article></article><article class="legalArticle" data-lovdata-URL="LTI/forskrift/1987-05-11-395/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Studium av enkeltfag</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kollegiet eller den det bestemmer, kan gi søkere som ikke er opptatt etter reglene foran, adgang til å studere enkelte fag. Nærmere retningslinjer fastsettes av Kollegiet.</article></article><article class="legalArticle" data-lovdata-URL="LTI/forskrift/1987-05-11-395/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Adgang til eksamen uten å være opptatt til studium</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Departementet avgjør etter forslag fra kollegiet i hvilken utstrekning adgangen til å framstille seg til eksamen, uten å være opptatt til studium, kan begrenses.</article></article><article class="legalArticle" data-lovdata-URL="LTI/forskrift/1987-05-11-395/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage over avgjørelse til opptak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved klage over avgjørelse om opptak gjelder forvaltningslovens bestemmelser om klagefrist, jf. forvaltningslovens § 29. Klagen rettes til opptakskomitéen. Dersom klagen ikke blir imøtekommet av komitéen, videresendes klagen til universitetets sentrale klagenemnd for avgjørelse.</article></article><article class="legalArticle" data-lovdata-URL="LTI/forskrift/1987-05-11-395/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende regler</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">De forskrifter som er gitt med hjemmel i dette reglement skal tas inn i studieplanen og kan ikke fravikes uten at forskriften gir hjemmel for det.</article></article></main></body></html>