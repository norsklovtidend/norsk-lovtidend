<!DOCTYPE html><html lang="no"><head><title>Forskrift om frakttilskudd for tomater.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1987-02-11-122</dd><dt class="dokid">DokumentID</dt><dd class="dokid">LTI/forskrift/1987-02-11-122</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 4</dd><dt class="dateInForce">I kraft fra</dt><dd class="dateInForce">1987-03-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1987-03-19</dd><dt class="title">Tittel</dt><dd class="title">Forskrift om frakttilskudd for tomater.</dd><dt class="refid">RefID</dt><dd class="refid">forskrift/1987-02-11-122</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om frakttilskudd for tomater.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-02-11-122" id="dokument"><h1>Forskrift om frakttilskudd for tomater.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 11. februar 1987 med hjemmel i Jordbruksavtalen (§ 4.6.11) og etter samråd med Norges Bondelag og Norsk Bonde- og Småbrukarlag.</article><article class="legalArticle" data-lovdata-URL="LTI/forskrift/1987-02-11-122/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tilskuddsordningen har som formål å redusere forskjeller i oppgjørspris til produsenter distriktene i mellom.</article></article><article class="legalArticle" data-lovdata-URL="LTI/forskrift/1987-02-11-122/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Frakttilskudd kan gis for sending av norskavlede tomater av kl. I eller bedre sortering fra overskuddsområder til underskuddsområder når avstanden er over 200 km.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Tilskuddssatser og hvilke områder som er overskuddsområder fastsettes av Landbruksdepartementet etter samråd med Norges Bondelag og Norsk Bonde- og Småbrukarlag.</article></article><article class="legalArticle" data-lovdata-URL="LTI/forskrift/1987-02-11-122/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tilskuddsberettiget er engrosledd som er godkjent av Omsetningsrådet etter generelle forskrifter for tilskudd i grøntsektoren, pkt. 5. Engrosleddet må dessuten være plassert i et overskuddsområde og sende minst 200 tonn tomater av kl. I ut av området i løpet av vedkommende avlingsår.</article></article><article class="legalArticle" data-lovdata-URL="LTI/forskrift/1987-02-11-122/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om tilskudd sendes på fastsatt skjema til Omsetningsrådet som også fastsetter hvilken dokumentasjon som skal forlanges.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Søknadsfristen er 20. november.</article></article><article class="legalArticle" data-lovdata-URL="LTI/forskrift/1987-02-11-122/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tilskuddsbeløpene skal utbetales fra Omsetningsrådet til søkerne, men søkerne plikter å sørge for at tilskuddet i sin helhet kommer dyrkerne til gode.</article></article><article class="legalArticle" data-lovdata-URL="LTI/forskrift/1987-02-11-122/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Forskriften gjelder fra og med sesongen 1987. Samtidig oppheves pkt. VII. Frakttilskudd for tomater i regler for tilskudd i grøntsektoren av 11. oktober 1984.</article></article></main></body></html>