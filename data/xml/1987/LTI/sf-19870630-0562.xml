<!DOCTYPE html><html lang="no"><head><title>Forskrift om radiotelegrafi og radiotelefoni.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1987-06-30-562</dd><dt class="dokid">DokumentID</dt><dd class="dokid">LTI/forskrift/1987-06-30-562</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 15</dd><dt class="dateInForce">I kraft fra</dt><dd class="dateInForce">1987-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§100</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1987-07-14</dd><dt class="title">Tittel</dt><dd class="title">Forskrift om radiotelegrafi og radiotelefoni.</dd><dt class="refid">RefID</dt><dd class="refid">forskrift/1987-06-30-562</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om radiotelegrafi og radiotelefoni.</li></ul></dd></dl></header><main class="documentBody" data-lovdata-URL="LTI/forskrift/1987-06-30-562" id="dokument"><h1>Forskrift om radiotelegrafi og radiotelefoni.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 30. juni 1987 med hjemmel i lov av 9. juni 1903 om Statskontrol med Skibes Sjødygtighed § 1, § 41a, § 42 og § 100 jfr. kgl.res. 5. april 1963 og kgl.res. 1. desember 1978 fastsatt forskrift om radiotelegrafi og radiotelefoni.</article><article class="legalP" data-absoluteaddress="/ledd/2/" id="ledd-2">I forhold til tidligere gjeldende forskrifter på samme område, representerer forskriften av 30. juni 1987 en redaksjonell omlegging, idet ingen konvensjonsbestemmelser er gjengitt i forskriftsteksten. SOLAS-74, kapittel IV er istedet beholdt inkorporert i norsk rett ved henvisninger i de respektive bestemmelser i forskriften; det er således ikke foretatt noen materiell endring på dette punkt.</article><article class="legalP" data-absoluteaddress="/ledd/3/" id="ledd-3">Hva angår norske nasjonale særkrav i tillegg til konvensjonens krav, er det gjennomført en betydelig nedskjæring i forhold til tidligere gjeldende forskrifter. Dette beror dels på at særkrav er blitt «foreldet» på grunn av den tekniske utvikling, dels på at de seneste revisjoner av SOLAS-74 har ført til at det sikkerhetsmessige behov for supplering av bestemmelsene i kapittel IV er blitt mindre.</article><article class="legalP" data-absoluteaddress="/ledd/4/" id="ledd-4">Forskrift av 30. juni 1987 trer i kraft 1. juli 1987. Fra samme dato trer forskrift av 22. august 1984 nr. 1568 om radiotelegrafi og radiotelefoni ut av kraft for nye skip, dvs. skip hvis kjøl strekkes, eller som befinner seg på et tilsvarende byggetrinn, pr. 1. juli 1987 eller senere.</article><article class="legalP" data-absoluteaddress="/ledd/5/" id="ledd-5">For eksisterende skip gjelder de bestemmelser, både hva angår SOLAS-74, kapittel IV samt med hensyn til norske nasjonale særkrav, som var gjeldende da skipet pr. ovennevnte definisjon var å betrakte som nytt, så langt disse bestemmelser ikke inneholder strengere krav enn hva som følger av forskrift av 30. juni 1987.</article><article class="legalP" data-absoluteaddress="/ledd/6/" id="ledd-6">Forskrift av 30. juni 1987 om radiotelegrafi og radiotelefoni vil bli inntatt i Skipskontrollens Regler samt omtalt i Meddelelser fra Sjøfartsdirektoratet.</article></main></body></html>