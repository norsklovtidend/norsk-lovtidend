<!DOCTYPE html><html lang="no"><head><title>Forskrift om vakthold for dekksavdelingen og maskinavdelingen på norske skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:21</dd><dt class="legacyID">Datokode</dt><dd class="legacyID">FOR-1987-06-30-580</dd><dt class="dokid">DokumentID</dt><dd class="dokid">LTI/forskrift/1987-06-30-580</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 16</dd><dt class="dateInForce">I kraft fra</dt><dd class="dateInForce">1987-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-02-17-147</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1893-07-20-1/§370</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1987-07-24</dd><dt class="title">Tittel</dt><dd class="title">Forskrift om vakthold for dekksavdelingen og maskinavdelingen på norske skip.</dd><dt class="refid">RefID</dt><dd class="refid">forskrift/1987-06-30-580</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vakthold for dekksavdelingen og maskinavdelingen på norske skip.</li></ul></dd></dl></header><main class="documentBody" data-lovdata-URL="LTI/forskrift/1987-06-30-580" id="dokument"><h1>Forskrift om vakthold for dekksavdelingen og maskinavdelingen på norske skip.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 30 juni 1987 fastsatt forskrift om vakthold for dekksavdelingen og maskinavdelingen på norske skip.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov av 20 juli 1893 nr. 1 om Sjøfarten § 370, jfr. kronprinsreg. res. av 5 mai 1967 og kgl.res. av 1 desember 1978 om delegering til Sjøfartsdirektoratet.</article><article class="legalP" data-absoluteaddress="/ledd/3/" id="ledd-3">Forskriften er fastsatt som et ledd i Sjøfartsdirektoratets arbeid med regelforenkling og tilpasning til den teknologiske utvikling.</article><article class="legalP" data-absoluteaddress="/ledd/4/" id="ledd-4">Forskriften med tilhørende vedlegg kommer til anvendelse for alle norske skip på 50 brt. og derover, med mindre annet framgår av de enkelte bestemmelser. Forskriften gjelder ikke for Sjøforsvarets skip og for lystfartøyer.</article><article class="legalP" data-absoluteaddress="/ledd/5/" id="ledd-5">§ 4 i forskriften gjelder brovakthold for dekksavdelingen og er utfyllende bestemmelser til vedlegg A, Kap. I (Regel II/1 i vedlegg til STCW-konvensjonen). De forskjellige brovaktfunksjoner er beskrevet hver for seg hvor det er fastsatt minstekrav for hvordan funksjonene kan ivaretas. Dette for å unngå forskjellige fortolkninger av STCW-konvensjonen.</article><article class="legalP" data-absoluteaddress="/ledd/6/" id="ledd-6">§ 5 i forskriften omhandler vakthold i maskinrommet og dette skal utføres i samsvar med vedlegg B, som er identisk med regel III/1 i vedlegg til STCW-konvensjonen med tilhørende rekommandasjoner.</article><article class="legalP" data-absoluteaddress="/ledd/7/" id="ledd-7">Forsettlig eller uaktsom overtredelse av forskriften kan straffes med bøter i henhold til Almindelig borgerlig Straffelov av 22 mai 1902 nr. 10 § 339 nr. 2, dersom strengere straff ikke kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/8/" id="ledd-8">Forskriften trer i kraft 1 juli 1987.</article><article class="legalP" data-absoluteaddress="/ledd/9/" id="ledd-9">Fra samme tid oppheves forskrift av 17 februar 1983 nr. 147 om vakthold for dekksavdelingen og maskinavdelingen på norske skip.</article><article class="legalP" data-absoluteaddress="/ledd/10/" id="ledd-10">Forskriften vil bli inntatt i Skipskontrollens Regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, postboks 8123 Dep, 0032 Oslo 1.</article></main></body></html>