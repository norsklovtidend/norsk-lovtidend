<!DOCTYPE html><html lang="no"><head><title>Forskrift om gjennomføring, kontroll og fangstutstyr for vågekvalfangsten i 1987.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1987-04-07-324</dd><dt class="dokid">DokumentID</dt><dd class="dokid">LTI/forskrift/1987-04-07-324</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 8</dd><dt class="dateInForce">I kraft fra</dt><dd class="dateInForce">1987-06-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1987-04-03-233/§6</li></ul></dd><dt class="dateOfPublication">Kunngjort</dt><dd class="dateOfPublication">1987-05-11</dd><dt class="title">Tittel</dt><dd class="title">Forskrift om gjennomføring, kontroll og fangstutstyr for vågekvalfangsten i 1987.</dd><dt class="refid">RefID</dt><dd class="refid">forskrift/1987-04-07-324</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring, kontroll og fangstutstyr for vågekvalfangsten i 1987.<ul class="tocSubUl"><li>§ 1.</li><li>§ 2. Fangstutstyr.</li><li>§ 3. Mannskap og ledelse.</li><li>§ 4. Jag på kval.</li><li>§ 5. Harpunering og avliving.</li><li>§ 6. Kontroll av halefinnene.</li><li>§ 7.</li><li>§ 8. Fangsrapportering.</li><li>§ 9. Dokumenter.</li><li>§ 10.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-04-07-324" id="dokument"><h1>Forskrift om gjennomføring, kontroll og fangstutstyr for vågekvalfangsten i 1987.</h1><article class="legalP" data-absoluteaddress="/ledd/1/" id="ledd-1">Fiskeridirektøren har 7. april 1987 i medhold av § 6 i Fiskeridepartementets forskrift av 3. april 1987 nr. 233 om regulering av fangst av vågekval i 1987, fastsatt følgende forskrift:</article><article class="legalArticle" data-lovdata-URL="LTI/forskrift/1987-04-07-324/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det skal brukes sprenggranat under fangst i 1987. Det er ikke tillatt å ha om bord eller nytte andre harpuner enn granatharpuner.</article></article><article class="legalArticle" data-lovdata-URL="LTI/forskrift/1987-04-07-324/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fangstutstyr.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det fangstfartøy som tillatelsen gjelder, skal ha følgende utstyr:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Kanon av kaliber ikke under 2″ (50 mm) anbrakt i jernpuller. Fartøyets baug skal være tilstrekkelig avstivet, slik at pulleren ved skuddavløsning ikke gir større svikt i overkanten enn 1/4″ (6 mm).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Minst 3 forløpere, hver ikke under 45 favner. De skal tåle et strekk på minst 1.500 kg.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Fjæringsanordning som tåler et strekk på minst 1.500 kg og som har en vandring på minst 1.5 m.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Maskindrevet spill til inn- og opphiving av kvalen. Spillet skal ha en trekkraft på minst 1.500 kg.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Skytevåpen rifle med riflet løp, kaliber 9 mm eller større, og tilhørende ammunisjon med helmantlet kule som gir en anslagsenergi på minst 350 kgm (kilogrammeter) på 100 meters hold. (Ammunisjon med betegnelse «9,3x62. kal 9.27» tilfredsstiller disse krav).</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Fartøyet skal videre ha en tønne fastgjort til masten. Tønnen skal være hvitmalt, men med et svart rundtgående belte av 30 cm bredde midt på.</article></article></li></ul></article></article><article class="legalArticle" data-lovdata-URL="LTI/forskrift/1987-04-07-324/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Mannskap og ledelse.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fartøyet skal ha minst 3 manns besetning. Konsesjonshaveren skal ha ledelsen om bord. For tilfelle av sykdom eller annet gyldig forfall kan Fiskeridirektøren godkjenne en stedfortreder av mannskapet som selv fyller betingelsen for å få konsesjon. Gjelder det annet forfall enn sykdom, er denne adgang begrenset til 14 dager i løpet av sesongen.</article></article><article class="legalArticle" data-lovdata-URL="LTI/forskrift/1987-04-07-324/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Jag på kval.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fartøy som har opptatt jag på kval har førsterett til jaget, slik at andre fartøyer ikke kan delta i dette uten samtykke.</article></article><article class="legalArticle" data-lovdata-URL="LTI/forskrift/1987-04-07-324/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Harpunering og avliving.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Avlivingen skal gjøres på en slik måte at dyret ikke kommer til å lide i utrengsmål. Det er forbudt å løsne skudd før forløper og line er festet sammen og linens andre ende fastgjort om bord på fartøyet. Det er ikke tillatt å slippe linen fri før kvalen er avlivet.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Anskutt kval som ikke er drept ved harpunskudd skal hurtigst mulig avlives med rifleskudd i hoderegionen.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Jag på ny kval skal ikke opptas før anskutt kval er avlivet og blodtappet.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Bruk av blåser forbudt.</article></article><article class="legalArticle" data-lovdata-URL="LTI/forskrift/1987-04-07-324/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll av halefinnene.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For hver kval skal halefinnen kappes slik at det kan foretas måling av bredde mellom ytterspissen og kløften i halefinnen. Breddemålet skal innføres i fangstdagboka under rubrikken «Fangst (oppgi kvalart)». Halefinnene skal også påføres merker fortløpende.</article></article><article class="legalArticle" data-lovdata-URL="LTI/forskrift/1987-04-07-324/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Dumping av kvalrester skal ikke skje slik at det kan hemme eller føre til ulempe for utøvelse av fiske eller er til allmenn genanse.</article></article><article class="legalArticle" data-lovdata-URL="LTI/forskrift/1987-04-07-324/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fangsrapportering.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Konsesjonshaveren skal kontinuerlig gi vedkommende salgslag meldinger om fangstene og dessuten fortløpende føre fangstdagbok på foreskrevet skjema over fangsten. Han skal sette seg nøye inn i de retningslinjer som blir gitt om føringen av dagboken og følge disse nøyaktig. Konsesjonshaveren skal fortløpende fylle ut spørreskjema om harpunering av avliving av kval.</article></article><article class="legalArticle" data-lovdata-URL="LTI/forskrift/1987-04-07-324/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dokumenter.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Konsesjonsdokumentet og aktuelle forskrifter om regulering av kvalfangst skal oppbevares om bord. Forskriftene skal være tilgjengelige for mannskapet.</article></article><article class="legalArticle" data-lovdata-URL="LTI/forskrift/1987-04-07-324/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Forsettlig eller uaktsom overtredelse av disse forskrifter eller medvirkning hertil straffes i henhold til lov av 3. juni 1983 nr. 40 om saltvannsfiske m.v. § 53. Forsøk straffes på samme måte.</article></article></main></body></html>