<!DOCTYPE html><html lang="no"><head><title>Forskrift om utmålsforretning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:11</dd><dt class="legacyID">Datokode</dt><dd class="legacyID">FOR-1987-08-18-693</dd><dt class="dokid">DokumentID</dt><dd class="dokid">LTI/forskrift/1987-08-18-693</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 18</dd><dt class="dateInForce">I kraft fra</dt><dd class="dateInForce">1987-08-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-30-70/§30</li></ul></dd><dt class="dateOfPublication">Kunngjort</dt><dd class="dateOfPublication">1987-09-14</dd><dt class="title">Tittel</dt><dd class="title">Forskrift om utmålsforretning.</dd><dt class="refid">RefID</dt><dd class="refid">forskrift/1987-08-18-693</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utmålsforretning.</li></ul></dd></dl></header><main class="documentBody" data-lovdata-URL="LTI/forskrift/1987-08-18-693" id="dokument"><h1>Forskrift om utmålsforretning.</h1><article class="legalP" data-absoluteaddress="/ledd/1/" id="ledd-1">Industridepartementet har 18. august 1987 i medhold av lov av 30. juni 1972 om bergverk § 30 fjerde ledd og § 32 fjerde ledd bestemt.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Når bergmeseteren finner saken ferdig forberedt, fastsetter han i samråd med utmålssøkeren tidspunkt og sted for utmålsforretningen.</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Tidspunktet fastsettes slik at skriftlig innkalling kan nå søkeren minst fire uker før forretningens avholdelse, og at andre berørte om mulig kan varsles med samme frist.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Søkeren innkalles til forretningen ved rekommandert brev. I innkallingen gjøres søkeren kjent med bestemmelsen i bergverkslovens § 31 om følgene av å utebli fra forretningen.</article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">Innkallelsen vedlegges en berammelse av forretningen og en fortegnelse over bergrettigheter som kan bli berørt av utmålingene med opplysningen om hvem som eier disse rettigheter.</article><article class="legalP" data-absoluteaddress="/ledd/1/punkt/2/ledd/3/" id="ledd-1-punkt-2-ledd-3">Eier eller bruker av grunn og eier av bergrettigheter som kan bli berørt av utmålingen varsles av søkeren om berammelsen ved rekommandert brev.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Berammelsen skal ha følgende innhold:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/1/punkt/3/ledd/1/punkt/1/" id="ledd-1-punkt-3-ledd-1-punkt-1"><span class="data-originalId">a)</span><article class="legalP" data-absoluteaddress="/ledd/1/punkt/3/ledd/1/punkt/1/ledd/1/" id="ledd-1-punkt-3-ledd-1-punkt-1-ledd-1">Søkerens navn.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/3/ledd/1/punkt/2/" id="ledd-1-punkt-3-ledd-1-punkt-2"><span class="data-originalId">b)</span><article class="legalP" data-absoluteaddress="/ledd/1/punkt/3/ledd/1/punkt/2/ledd/1/" id="ledd-1-punkt-3-ledd-1-punkt-2-ledd-1">Tidspunkt og sted for forretningen.</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/1/punkt/3/ledd/1/punkt/3/" id="ledd-1-punkt-3-ledd-1-punkt-3"><span class="data-originalId">c)</span><article class="legalP" data-absoluteaddress="/ledd/1/punkt/3/ledd/1/punkt/3/ledd/1/" id="ledd-1-punkt-3-ledd-1-punkt-3-ledd-1">Spesifikasjon vedrørende de rettigheter som er begjært utmålt.</article></article></li><li data-li-identifier="d)" data-name="d)"><article class="listArticle" data-absoluteaddress="/ledd/1/punkt/3/ledd/1/punkt/4/" id="ledd-1-punkt-3-ledd-1-punkt-4"><span class="data-originalId">d)</span><article class="legalP" data-absoluteaddress="/ledd/1/punkt/3/ledd/1/punkt/4/ledd/1/" id="ledd-1-punkt-3-ledd-1-punkt-4-ledd-1">Pålegg til søkeren om ved rekommandert brev å varsle eier eller bruker av grunn og bergrettigheter om berammelsen når disse kan bli berørt av utmålingen.</article></article></li><li data-li-identifier="e)" data-name="e)"><article class="listArticle" data-absoluteaddress="/ledd/1/punkt/3/ledd/1/punkt/5/" id="ledd-1-punkt-3-ledd-1-punkt-5"><span class="data-originalId">e)</span><article class="legalP" data-absoluteaddress="/ledd/1/punkt/3/ledd/1/punkt/5/ledd/1/" id="ledd-1-punkt-3-ledd-1-punkt-5-ledd-1">Pålegg til søkeren om å medta til forretningen de nødvendige adkomstdokumenter til de i punkt 3 c) spesifiserte rettigheter.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">a) Utmålsforretningen administreres av bergmester eller fullmektig godkjent av Industridepartementet.<ul class="defaultList"><li data-li-identifier="b)" data-name="b)"><article class="listArticle" data-absoluteaddress="/ledd/1/punkt/4/ledd/1/punkt/1/" id="ledd-1-punkt-4-ledd-1-punkt-1"><span class="data-originalId">b)</span><article class="legalP" data-absoluteaddress="/ledd/1/punkt/4/ledd/1/punkt/1/ledd/1/" id="ledd-1-punkt-4-ledd-1-punkt-1-ledd-1">Under utmålsforretning føres utmålsprotokoll innrettet og utstyrt som nedenfor angitt i pkt. 5 og med slikt innhold som nevnt i bergverksloven § 32 annet og tredje ledd.</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/1/punkt/4/ledd/1/punkt/2/" id="ledd-1-punkt-4-ledd-1-punkt-2"><span class="data-originalId">c)</span><article class="legalP" data-absoluteaddress="/ledd/1/punkt/4/ledd/1/punkt/2/ledd/1/" id="ledd-1-punkt-4-ledd-1-punkt-2-ledd-1">Administrator oppnevner to vitner som om mulig bør representere forskjellige interesser i saken. Vitnene skal bekrefte utmålsprotokollen ved sin underskrift, og skal i tilfelle senere påvise merker som måtte bli satt i marken under forretningen.</article></article></li><li data-li-identifier="d)" data-name="d)"><article class="listArticle" data-absoluteaddress="/ledd/1/punkt/4/ledd/1/punkt/3/" id="ledd-1-punkt-4-ledd-1-punkt-3"><span class="data-originalId">d)</span><article class="legalP" data-absoluteaddress="/ledd/1/punkt/4/ledd/1/punkt/3/ledd/1/" id="ledd-1-punkt-4-ledd-1-punkt-3-ledd-1">Administrator har under forretningens gang anledning til å utsette den til et senere berammet tidspunkt, dersom det fremkommer innvendinger, fremlegges opplysninger eller inntreffer uforutsette omstendigheter som etter administrators skjønn gjør en utsettelse nødvendig.</article></article></li><li data-li-identifier="e)" data-name="e)"><article class="listArticle" data-absoluteaddress="/ledd/1/punkt/4/ledd/1/punkt/4/" id="ledd-1-punkt-4-ledd-1-punkt-4"><span class="data-originalId">e)</span><article class="legalP" data-absoluteaddress="/ledd/1/punkt/4/ledd/1/punkt/4/ledd/1/" id="ledd-1-punkt-4-ledd-1-punkt-4-ledd-1">Etter at kjennelse er gitt, gjør administrator oppmerksom på at utmålsforretningen kan påklages til Industridepartementet, jf. lov av 10. februar 1967 om behandlingsmåten i forvaltningssaker.</article></article></li><li data-li-identifier="f)" data-name="f)"><article class="listArticle" data-absoluteaddress="/ledd/1/punkt/4/ledd/1/punkt/5/" id="ledd-1-punkt-4-ledd-1-punkt-5"><span class="data-originalId">f)</span><article class="legalP" data-absoluteaddress="/ledd/1/punkt/4/ledd/1/punkt/5/ledd/1/" id="ledd-1-punkt-4-ledd-1-punkt-5-ledd-1">Administrator tar på vegne av grunneierne forbehold om deres rettigheter etter bergverkslovens bestemmelser.</article></article></li><li data-li-identifier="g)" data-name="g)"><article class="listArticle" data-absoluteaddress="/ledd/1/punkt/4/ledd/1/punkt/6/" id="ledd-1-punkt-4-ledd-1-punkt-6"><span class="data-originalId">g)</span><article class="legalP" data-absoluteaddress="/ledd/1/punkt/4/ledd/1/punkt/6/ledd/1/" id="ledd-1-punkt-4-ledd-1-punkt-6-ledd-1">Protokollen oppleses og vedtas ved underskrift av vitner, administrator og protokollfører.</article></article></li></ul></article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Protokollen føres på løse blad i format A 4 som ved forretningens avslutning eller avbrudd settes inn i solid perm og pagineres fortløpende. Papiret skal være av kvalitet Alvøen 4071 eller av tilsvarende kvalitet. Ved håndskrevet protokoll brukes linjert papir. Eventuelle skisser tegnes på papir med 5 mm ruter og vedlegges protokollen. Når permen er full, innbindes utmålsprotokollene.</article></article></li></ul></article><article class="legalP" data-absoluteaddress="/ledd/2/" id="ledd-2">Denne forskrift, som avløser forskrifter av 8. februar 1974, trer i kraft straks.</article></main></body></html>