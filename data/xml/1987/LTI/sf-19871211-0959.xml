<!DOCTYPE html><html lang="no"><head><title>Forskrift om gebyrer og øvrige vederlag for forvaltningstjenester og tillatelser etter telegrafloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:24</dd><dt class="legacyID">Datokode</dt><dd class="legacyID">FOR-1987-12-11-959</dd><dt class="dokid">DokumentID</dt><dd class="dokid">LTI/forskrift/1987-12-11-959</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29</li></ul></dd><dt class="dateOfPublication">Kunngjort</dt><dd class="dateOfPublication">1987-12-29</dd><dt class="title">Tittel</dt><dd class="title">Forskrift om gebyrer og øvrige vederlag for forvaltningstjenester og tillatelser etter telegrafloven.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 11. desember 1987 med hjemmel i lov av 29. april 1899 (telegrafloven) med senere tilleggslover. Fremmet av Samferdselsdepartementet.</dd><dt class="refid">RefID</dt><dd class="refid">forskrift/1987-12-11-959</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyrer og øvrige vederlag for forvaltningstjenester og tillatelser etter telegrafloven.<ul class="tocSubUl"><li>§ 1. Forskriftenes virkeområde</li><li>§ 2. Generelt om gebyrer og andre vederlag</li><li>§ 3. Klage over enkeltvedtak</li><li>§ 4. Utfyllende bestemmelser og dispensasjon fra forskriften</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1987-12-11-959" id="dokument"><h1>Forskrift om gebyrer og øvrige vederlag for forvaltningstjenester og tillatelser etter telegrafloven.</h1><article class="legalArticle" data-lovdata-URL="LTI/forskrift/1987-12-11-959/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder gebyrer og andre vederlag for Statens teleforvaltnings forvaltnings- og kontroll/tilsynsvirksomhet som faller inn under telegraflovgivningen, herunder<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">typegodkjenning</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">autorisasjon</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">konsesjon</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/4/" id="paragraf-1-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/4/ledd/1/" id="paragraf-1-ledd-1-punkt-4-ledd-1">kontroll/besiktigelse</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/1/punkt/5/" id="paragraf-1-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/1/ledd/1/punkt/5/ledd/1/" id="paragraf-1-ledd-1-punkt-5-ledd-1">behandling av egenmeldinger.</article></article></li></ul></article></article><article class="legalArticle" data-lovdata-URL="LTI/forskrift/1987-12-11-959/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt om gebyrer og andre vederlag</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For forvaltningsfunksjoner som faller inn under § 1, skal det betales et gebyr til Statens teleforvaltning. Det kan fastsettes et periodisk gebyr for å inneha autorisasjon, konsesjon, typegodkjenning etc. etter § 1 ovenfor. Hvor arbeidsbelasting og/eller andre kostnader erfaringsmessig varierer sterkt fra sak til sak, kan gebyret fastsettes for den enkelte sak på grunnlag av arbeidsbelastningen, henholdsvis øvrige kostnader.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Gebyrer og øvrige vederlag framgår av egen gebyrliste, som fastsettes av Statens teleforvaltning etter retningslinjer gitt av Samferdselsdepartementet.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">For forvaltningstjenester som ikke framgår av gebyrlisten, avtales godtgjøring i hvert enkelt tilfelle.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Bare hvor det framgår uttrykkelig av gebyrlisten, eller hvor det er særlig avtalt, kan kostnader Statens teleforvaltning er påført ut over det som gebyret er forutsatt å dekke, kreves sæskilt godtgjort.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Hvis søknad om vedtak som nevnt i § 1 ikke tas til følge, kan det fastsettes at deler av innbetalt gebyr skal refunderes.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Statens teleforvaltning kan fastsette at passende forskudd til dekning av gebyrer og eventuelle godtgjørelser skal være betalt innen søknad behandles, eventuelt at det stilles garanti for slike utgifter.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Gebyrer og andre vederlag betales til Statens teleforvaltning, medmindre annet framgår av gebyrlisten eller er særskilt avtalt.</article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Innbetaling skal være foretatt innen det aktuelle vedtak meddeles fra Statens teleforvaltning.</article></article><article class="legalArticle" data-lovdata-URL="LTI/forskrift/1987-12-11-959/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Klage over enkeltvedtak</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Statens teleforvaltningsråd er klageinstans for enkeltvedtak truffet av Statens teleforvaltning.</article></article><article class="legalArticle" data-lovdata-URL="LTI/forskrift/1987-12-11-959/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utfyllende bestemmelser og dispensasjon fra forskriften</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens teleforvaltning kan gi utfyllende bestemmelser til denne forskrift og dispensere fra den hvor særlige grunner taler for det.</article></article><article class="legalArticle" data-lovdata-URL="LTI/forskrift/1987-12-11-959/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft etter nærmere bestemmelse fra Samferdselsdepartementet.</article></article></main></body></html>