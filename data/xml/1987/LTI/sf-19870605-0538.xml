<!DOCTYPE html><html lang="no"><head><title>Forskrift om militære forbudsområder innen Trøndelag sjøforsvarsdistrikt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1987-06-05-538</dd><dt class="dokid">DokumentID</dt><dd class="dokid">LTI/forskrift/1987-06-05-538</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 15</dd><dt class="dateInForce">I kraft fra</dt><dd class="dateInForce">1987-07-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1914-08-18-3</li><li>lov/1914-08-18-3/§1</li><li>lov/1914-08-18-3/§3</li><li>forskrift/1914-11-06-3576/§3</li></ul></dd><dt class="dateOfPublication">Kunngjort</dt><dd class="dateOfPublication">1987-07-14</dd><dt class="title">Tittel</dt><dd class="title">Forskrift om militære forbudsområder innen Trøndelag sjøforsvarsdistrikt.</dd><dt class="refid">RefID</dt><dd class="refid">forskrift/1987-06-05-538</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om militære forbudsområder innen Trøndelag sjøforsvarsdistrikt.<ul class="tocSubUl"><li>I. Kråkvågøy</li><li>II. Brettingen, Hysnes og Sørviknes</li><li>III. Fellesbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1987-06-05-538" id="dokument"><h1>Forskrift om militære forbudsområder innen Trøndelag sjøforsvarsdistrikt.</h1><article class="legalP" data-absoluteaddress="/ledd/1/" id="ledd-1">Forsvarssjefen har 5. juni 1987 med hjemmel i lov om forsvarshemmeligheter av 18. aug. 1914 §§ 1 og 3, jfr. kgl.res. av 6. nov. 1914 § 3, for å beskytte viktige og vitale områder, fastsatt spesielle forbud innen Trøndelag sjøforsvarsdistrikts ansvarsområde.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-06-05-538/KAPITTEL_1" data-partID="k1"><h2>I. Kråkvågøy</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">I forbindelse med de militære områder på Kråkvågøy i Ørland kommune, er det adgang forbudt for uvedkommende til alt land og sjøområde innenfor en grense trukket slik:</article><article class="legalP" data-absoluteaddress="/kapittel/1/punkt/1/ledd/2/" id="kapittel-1-punkt-1-ledd-2">100 meter ut fra en rett linje trukket V-over fra Lyngøyas N-pynt til NV-pynt – derfra en rett linje gjennom Kråkøyas V-pynt – Kommersøyas S-pynt langs Kommersøyas Ø-side til Hestnessundet – derfra langs en ny molo over til Hestneset – derfra NNV-over langs Forsvarets eiendomsgrense på V-siden av Kjerkvika til eksisterende vei – langs denne Ø-over til Gjelhaugens V-side – S-over langs Forsvarets eiendomsgrense til veien på Gjelshaugens S-pynt – derfra N-over langs Forsvarets Ø-eiendomsgrense ved Gjelhaugen (nesten identisk med veitraseen) til nytt veikryss ved Gjelhaugen Nord – V-over til hd 9,5 – derfra til Lyngøyas N-pynt.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Dykking, fortøyning, stopp, ankring, bruk av trål og fiske med bunnredskaper i enhver form er forbudt innenfor det samme område.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Utlendinger som ikke har tillatelse fra politiet eller militære myndigheter til å oppholde seg innenfor området, ansees alltid som uvedkommende til hele Kråkvågøy med omkringliggende øyer og skjær.</article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-06-05-538/KAPITTEL_2" data-partID="k2"><h2>II. Brettingen, Hysnes og Sørviknes</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">I tilknytning til de militære områder Brettingen, Hysnes og Sørviknes i Rissa kommune, er det adgang forbudt for uvedkommende i en 100 m sone ut fra strandlinjen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Utlendinger må ha politiets eller militære myndigheters tillatelse til å ta opphold i området mellom Sundsbukta og Fevåg. I denne sammenheng er Sundsbukta definert som veikrysset på N-siden av Skauga bru, og Fevåg som veikrysset i Fevåg sentrum der veien til Fevåg kai tar av. Området Sundsbukta-Fevåg er definert som alt området mellom RV 718 og sjøen, og 500 m på motsatt side av veien.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/punkt/3/" id="kapittel-2-punkt-3"><span class="data-originalId">3.</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">Gjennomfart med kjøretøy på RV 718 i det samme området, er imidlertid tillatt, men stopp eller opphold er forbudt, bortsett fra nødvendig former for aktivitet som småinnkjøp etc.</article></article></li></ul></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-06-05-538/KAPITTEL_3" data-partID="k3"><h2>III. Fellesbestemmelser</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">1.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">De foran angitte militære områder er forbudt for uvedkommende, og uten spesiell tillatelse er det forbudt å fotografere disse.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/punkt/2/" id="kapittel-3-punkt-2"><span class="data-originalId">2.</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Med strandlinje forstås i denne sammenheng kystkontur som avlagt på Norges geografiske oppmålings hovedkartserie. Denne kystkontur sammenfaller med norsk normalnull (middelvannstand).</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/punkt/3/" id="kapittel-3-punkt-3"><span class="data-originalId">3.</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">Lokalbefolkningens daglige og normale virksomhet vil ikke bli berørt av bestemmelsene.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/punkt/4/" id="kapittel-3-punkt-4"><span class="data-originalId">4.</span><article class="legalP" data-absoluteaddress="/kapittel/3/punkt/4/ledd/1/" id="kapittel-3-punkt-4-ledd-1">En henleder oppmerksomheten på veiledende skilter i områdene.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/punkt/5/" id="kapittel-3-punkt-5"><span class="data-originalId">5.</span><article class="legalP" data-absoluteaddress="/kapittel/3/punkt/5/ledd/1/" id="kapittel-3-punkt-5-ledd-1">Overtredelse av ovennevnte forbud er straffbart. Jfr. lov om forsvarshemmeligheter.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/punkt/6/" id="kapittel-3-punkt-6"><span class="data-originalId">6.</span><article class="legalP" data-absoluteaddress="/kapittel/3/punkt/6/ledd/1/" id="kapittel-3-punkt-6-ledd-1">Allmennheten bes om å være myndighetene behjelpelig med at forbudene blir overholdt. Melding om overtredelse bes gitt politiet eller nærmeste militære avdeling.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/3/punkt/7/" id="kapittel-3-punkt-7"><span class="data-originalId">7.</span><article class="legalP" data-absoluteaddress="/kapittel/3/punkt/7/ledd/1/" id="kapittel-3-punkt-7-ledd-1">Denne forskrift trer i kraft 12. juli 1987.</article></article></li></ul></section></main></body></html>