<!DOCTYPE html><html lang="no"><head><title>Lov om endringer i lover av 21. juni 1985 nr. 78 og 79 om registrering av foretak og om enerett til firma og andre forretningskjennetegn (firmaloven), m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:38</dd><dt class="legacyID">Datokode</dt><dd class="legacyID">LOV-1987-06-12-50</dd><dt class="dokid">DokumentID</dt><dd class="dokid">LTI/lov/1987-06-12-50</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 13</dd><dt class="dateInForce">I kraft fra</dt><dd class="dateInForce">1987-06-12</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-21-78</li><li>lov/1985-06-21-79</li><li>lov/1890-05-17-6</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-06-26</dd><dt class="titleShort">Korttittel</dt><dd class="titleShort">Lov nr. 50 om endr. i lover av 21. juni 1</dd><dt class="title">Tittel</dt><dd class="title">Lov om endringer i lover av 21. juni 1985 nr. 78 og 79 om registrering av foretak og om enerett til firma og andre forretningskjennetegn (firmaloven), m.m.</dd><dt class="miscInformation">Annet om dokumentet</dt><dd class="miscInformation">Ot.prp.nr.65 (1986–1987), Innst.O.nr.71 (1986–1987), Besl.O.nr.74 (1986–1987). Odels- og Lagtingsvedtak henholdsvis 29. mai og 3. juni 1987. Fremmet av Handels- og skipsfartsdepartementet.</dd><dt class="refid">RefID</dt><dd class="refid">lov/1987-06-12-50</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lover av 21. juni 1985 nr. 78 og 79 om registrering av foretak og om enerett til firma og andre forretningskjennetegn (firmaloven), m.m.<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/1987-06-12-50" id="dokument"><h1>Lov om endringer i lover av 21. juni 1985 nr. 78 og 79 om registrering av foretak og om enerett til firma og andre forretningskjennetegn (firmaloven), m.m.</h1><article class="defaultP" data-text-size="small">Endringer også i:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov av 17. mai 1890 nr. 6 om Handelsregistre, Firma og Prokura</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1987-06-12-50/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 21. juni 1985 nr. 78 om registrering av foretak gjøres følgende endringer:</article> <article class="defaultP" margin-top="true">§ 11-2 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kongen kan gi overgangsbestemmelser, herunder om betaling av et særskilt konverteringsgebyr for overføring fra de gamle handelsregistrene til Foretaksregisteret.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1987-06-12-50/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 21. juni 1985 nr. 79 om enerett til firma og andre forretningskjennetegn (firmaloven) gjøres følgende endringer:</article> <article class="defaultP" margin-top="true">§ 1-1 annet ledd skal lyde:</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Med firma menes det offisielle navn på en næringsdrivende juridisk person og kjennetegnet for et enkeltmannsforetak. En juridisk person skal i rettergang og overfor offentlig myndighet betegnes med sitt firma. For enkeltmannsforetak nyttes innehavers personnavn. Retten til firmaet oppnås ved at dette tas i bruk for foretaket eller registreres, jfr. § 3-1. Om registrering av firma gjelder bestemmelsene i lov om registrering av foretak.</article> <article class="defaultP" margin-top="true">§ 2-2 nytt siste ledd skal lyde:</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Et foretaks firma må ikke inneholde annen foretaksbetegnelse enn den som angir foretakets egen ansvarsform. Kongen kan gi nærmere regler om utforming av firma.</article> <article class="defaultP" margin-top="true">§ 2-4 første ledd skal lyde:</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">Firma for enkeltmannsforetak eller ansvarlig selskap må ikke inneholde annet personnavn enn innehavers eller deltakers navn.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1987-06-12-50/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 17. mai 1890 nr. 6 om Handelsregistre, Firma og Prokura gjøres følgende endringer:</article> <article class="defaultP" margin-top="true">§ 9 annet ledd skal lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Et ansvarlig selskaps firma skal inneholde ordene «ansvarlig selskap» eller forkortelsen «ANS». Et kommandittselskaps firma skal inneholde ordet «kommandittselskap» eller forkortelsen «KS». Har deltakerne i det ansvarlige selskap delt ansvar for selskapets forpliktelser, skal firmaet inneholde ordene «selskap med delt ansvar» eller forkortelsen «DA».</article> <article class="defaultP" margin-top="true">§ 9 nytt siste ledd skal lyde:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Et foretaks firma må ikke inneholde annen foretaksbetegnelse enn den som angir foretakets egen ansvarsform. Departementet kan gi nærmere regler om utforming av firma.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1987-06-12-50/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Loven her trer i kraft straks.</article></section></main></body></html>