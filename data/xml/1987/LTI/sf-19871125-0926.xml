<!DOCTYPE html><html lang="no"><head><title>Teknisk forskrift for bedriftsinterne og husstandsinterne teletekniske linjenett som skal tilknyttes de offentlige telenett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:36</dd><dt class="legacyID">Datokode</dt><dd class="legacyID">FOR-1987-11-25-926</dd><dt class="dokid">DokumentID</dt><dd class="dokid">LTI/forskrift/1987-11-25-926</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 24</dd><dt class="dateInForce">I kraft fra</dt><dd class="dateInForce">1988-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29/§1</li><li>forskrift/1987-06-05-461</li></ul></dd><dt class="dateOfPublication">Kunngjort</dt><dd class="dateOfPublication">1987-12-16</dd><dt class="title">Tittel</dt><dd class="title">Teknisk forskrift for bedriftsinterne og husstandsinterne teletekniske linjenett som skal tilknyttes de offentlige telenett.</dd><dt class="refid">RefID</dt><dd class="refid">forskrift/1987-11-25-926</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Teknisk forskrift for bedriftsinterne og husstandsinterne teletekniske linjenett som skal tilknyttes de offentlige telenett.<ul class="tocSubUl"><li>§ 1. Forskriftenes virkeområde</li><li>§ 2. Andre forskrifter</li><li>§ 3. Grensen for bedrifts- og husstandsinterne teletekniske linjenett</li><li>§ 4. Krav til bedrifts- og husstandsinterne teletekniske linjenett</li><li>§ 5. Krav til materiell</li><li>§ 6. Krav til dokumentasjon</li><li>§ 7. Kontroll av nett</li><li>§ 8. Klage over enkeltvedtak</li><li>§ 9. Utfyllende bestemmelser og dispensasjon fra forskriften</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1987-11-25-926" id="dokument"><h1>Teknisk forskrift for bedriftsinterne og husstandsinterne teletekniske linjenett som skal tilknyttes de offentlige telenett.</h1><article class="legalP" data-absoluteaddress="/ledd/1/" id="ledd-1">Fastsatt av Samferdselsdepartementet 25. november 1987 med hjemmel i lov av 29. april 1899 (telegrafloven) § 1, jfr. kgl.res. av 5. juni 1987 nr. 461.</article><article class="legalArticle" data-lovdata-URL="LTI/forskrift/1987-11-25-926/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftenes virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gir tekniske bestemmelser for bedrifts- og husstandsinterne teletekniske linjenett som faller inn under «Alminnelig forskrift» (jfr. §§ 2 og 3 nedenfor), med de unntak som følger av denne forskrift.</article></article><article class="legalArticle" data-lovdata-URL="LTI/forskrift/1987-11-25-926/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Andre forskrifter</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Denne forskrift gir utfyllende regler til «Alminnelig forskrift om husstands- og bedriftsinterne teletekniske linjenett, om typegodkjenning av teleteknisk brukerutstyr og om autorisasjon av leverandører, installatører etc.».</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Denne forskrift suppleres bl.a. av<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/1/" id="paragraf-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/1/ledd/1/" id="paragraf-2-ledd-2-punkt-1-ledd-1">«Generell forskrift om typegodkjenning av teleteknisk brukerutstyr som kan knyttes til de offentlige telenett» med underliggende forskrifter («typegodkjenningsforskriftene»)</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/2/punkt/2/" id="paragraf-2-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/2/punkt/2/ledd/1/" id="paragraf-2-ledd-2-punkt-2-ledd-1">«Forskrift om autorisasjon av innførsel, salg, utleie etc., installasjon og service av teleteknisk brukerutstyr og -nett egnet for tilknytning til de offentlige telenett» («autorisasjonsforskriften»)</article></article></li></ul></article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Videre gjelder «Forskrifter for elektriske anlegg» (FEA) gitt av Industridepartementet og Norges Vassdrags- og elektrisitetsvesen.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Materiell og apparater som er underlagt kontrollplikt av NEMKO, kan installeres eller brukes først når dette er kontrollert og godkjent av NEMKO.</article></article><article class="legalArticle" data-lovdata-URL="LTI/forskrift/1987-11-25-926/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grensen for bedrifts- og husstandsinterne teletekniske linjenett</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Grensesnittet for husstands- og bedriftsinterne linjenett framgår av «Alminnelige forskrifter» §§ 3 og 4.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For bedriftsinterne nett gjelder videre:</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Hvor brukerens lokaler ikke omfatter det sted hvor koplingsutstyret skal plasseres etter første ledd ovenfor, skal det bedriftsinterne nettet termineres på et sted brukeren har adgang til og som ligger nærmest mulig det sted Televerkets kabel kommer inn i bygningen.</article></article><article class="legalArticle" data-lovdata-URL="LTI/forskrift/1987-11-25-926/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til bedrifts- og husstandsinterne teletekniske linjenett</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Bedrifts- og husstandsinterne teletekniske linjenett skal anordnes, drives og vedlikeholdes slik at sjenerende forstyrrelser fra og på andre elektriske anleggs drift mest mulig unngås.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det skal ikke brukes direkte eller fastkopling mellom teleteknisk terminalutstyr (telefonapparater, faksimile, datautstyr etc.) og spredenett der hvor terminalutstyret er konstruert for bruk med støpsel/kontakt.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">I eksplosjonsfarlige rom skal den som utfører installasjons-, vedlikeholds- og servicearbeid på teletekniske linjenett, være elektromontør eller sertifisert svakstrømsmontør, jfr. «Forskrifter om faglig utdanning for elektrofagfolk» fastsatt av Norges vassdrag- og energiverk.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">I bedriftsinterne linjenett skal videre:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/4/punkt/1/" id="paragraf-4-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/4/punkt/1/ledd/1/" id="paragraf-4-ledd-4-punkt-1-ledd-1">alle kabler og ledninger termineres for seg, og slik at linjer lett kan finnes igjen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/4/punkt/2/" id="paragraf-4-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/4/punkt/2/ledd/1/" id="paragraf-4-ledd-4-punkt-2-ledd-1">kopling, nedkopling, omkopling, testing og eventuelt sikring lett kunne utføres</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/4/punkt/3/" id="paragraf-4-ledd-4-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/4/punkt/3/ledd/1/" id="paragraf-4-ledd-4-punkt-3-ledd-1">stamkabler, fordelinger, termineringer og telenettuttak være entydig merket i overensstemmelse med et anerkjent merkesystem</article></article></li></ul></article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Statens teleforvaltning kan gi nærmere bestemmelser om<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/4/ledd/5/punkt/1/" id="paragraf-4-ledd-5-punkt-1"><span class="data-originalId">-</span><article class="legalP" data-absoluteaddress="/paragraf/4/ledd/5/punkt/1/ledd/1/" id="paragraf-4-ledd-5-punkt-1-ledd-1">planlegging av interne linjenett og føringsveier</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/5/punkt/2/" id="paragraf-4-ledd-5-punkt-2"><span class="data-originalId">-</span><article class="legalP" data-absoluteaddress="/paragraf/4/ledd/5/punkt/2/ledd/1/" id="paragraf-4-ledd-5-punkt-2-ledd-1">transmisjonstekniske krav til husstands- og bedriftsinterne teleteknske linjenett</article></article></li><li data-li-identifier="-" data-name="-"><article class="listArticle" data-absoluteaddress="/paragraf/4/ledd/5/punkt/3/" id="paragraf-4-ledd-5-punkt-3"><span class="data-originalId">-</span><article class="legalP" data-absoluteaddress="/paragraf/4/ledd/5/punkt/3/ledd/1/" id="paragraf-4-ledd-5-punkt-3-ledd-1">andre krav til anleggets utførelse, herunder framføring av kabler, avstand til sterkstrømskabel, jording og vern mot overspenning og store strømmer, etc..</article></article></li></ul></article></article><article class="legalArticle" data-lovdata-URL="LTI/forskrift/1987-11-25-926/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til materiell</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Statens teleforvaltning kan gi nærmere bestemmelser om krav til kabler, ledninger og koplingsmateriell brukt i husstands- og bedriftsinterne teletekniske linjenett.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Kabler som benyttes i bedriftsinterne linjenett skal være produsert med et identifiseringssystem som gir sikker og varig identifikasjon av hvert kabelpar og hver leder i et par.</article></article><article class="legalArticle" data-lovdata-URL="LTI/forskrift/1987-11-25-926/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til dokumentasjon</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For bedriftsinterne linjenett skal det utarbeides en komplett ajourført anleggsdokumentasjon i minst 3 eksemplarer, hvorav ett eksemplar overleveres byggherre/bruker for betryggende oppbevaring, ett eksemplar finnes tilgjengelig ved koplingsfelt(ene), og ett eksemplar oppbevares av installatøren.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Statens teleforvaltning kan gi nærmere bestemmelser om identifisering av kabler og krav til dokumentasjon av identifiseringssystemet i anleggsdokumentasjonen.</article></article><article class="legalArticle" data-lovdata-URL="LTI/forskrift/1987-11-25-926/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll av nett</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Statens teleforvaltning kan foreta nødvendig kontroll for å klarlegge om reglene i denne forskrift er oppfylt.</article></article><article class="legalArticle" data-lovdata-URL="LTI/forskrift/1987-11-25-926/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage over enkeltvedtak</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Statens teleforvaltningsråd er klageinstans for enkeltvedtak truffet av statens teleforvaltning.</article></article><article class="legalArticle" data-lovdata-URL="LTI/forskrift/1987-11-25-926/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser og dispensasjon fra forskriften</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Statens teleforvaltning kan gi utfyllende bestemmelser til, og hvor særlige grunner taler for det, dispensasjon fra denne forskrift.</article></article><article class="legalArticle" data-lovdata-URL="LTI/forskrift/1987-11-25-926/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Denne forskrift trer i kraft 1. januar 1988.</article></article></main></body></html>