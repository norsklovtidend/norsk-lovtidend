<!DOCTYPE html><html lang="no"><head><title>Forskrift om sikring av skjerp, gruveåpninger m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:05</dd><dt class="legacyID">Datokode</dt><dd class="legacyID">FOR-1987-08-18-688</dd><dt class="dokid">DokumentID</dt><dd class="dokid">LTI/forskrift/1987-08-18-688</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 18</dd><dt class="dateInForce">I kraft fra</dt><dd class="dateInForce">1987-08-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-30-70/§7</li></ul></dd><dt class="dateOfPublication">Kunngjort</dt><dd class="dateOfPublication">1987-09-14</dd><dt class="title">Tittel</dt><dd class="title">Forskrift om sikring av skjerp, gruveåpninger m.v.</dd><dt class="refid">RefID</dt><dd class="refid">forskrift/1987-08-18-688</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikring av skjerp, gruveåpninger m.v.</li></ul></dd></dl></header><main class="documentBody" data-lovdata-URL="LTI/forskrift/1987-08-18-688" id="dokument"><h1>Forskrift om sikring av skjerp, gruveåpninger m.v.</h1><article class="legalP" data-absoluteaddress="/ledd/1/" id="ledd-1">Industridepartementet har 18. august 1987 i medhold av lov av 30. juni 1972 nr. 70 om bergverk, § 7 annet ledd, § 19 a annet ledd, § 39 a fjerde ledd og § 51 annet ledd, bestemt:</article><article class="legalP" data-absoluteaddress="/ledd/2/" id="ledd-2">De sikringstiltak som kan kommet på tale er:</article><article class="legalP" data-absoluteaddress="/ledd/3/" id="ledd-3">1. Gjenfylling eller gjensprengning</article><article class="legalP" data-absoluteaddress="/ledd/4/" id="ledd-4">2. Gjenmuring eller gjenstøping</article><article class="legalP" data-absoluteaddress="/ledd/5/" id="ledd-5">3. Støping av dekke</article><article class="legalP" data-absoluteaddress="/ledd/6/" id="ledd-6">4. Inngjerding</article><article class="legalP" data-absoluteaddress="/ledd/7/" id="ledd-7">5. Bearbeiding av skråninger og paller m.v.</article><article class="legalP" data-absoluteaddress="/ledd/8/" id="ledd-8">6. Varselskilt<ul class="defaultList"><li data-li-identifier="Ad" data-name="Ad"><article class="listArticle" data-absoluteaddress="/ledd/8/punkt/1/" id="ledd-8-punkt-1"><span class="data-originalId">Ad</span><article class="legalP" data-absoluteaddress="/ledd/8/punkt/1/ledd/1/" id="ledd-8-punkt-1-ledd-1">1. Gjenfylling eller gjensprengning.</article><article class="legalP" data-absoluteaddress="/ledd/8/punkt/1/ledd/2/" id="ledd-8-punkt-1-ledd-2">Inngrep i terrenget av mer beskjedent omfang bør som regel fylles eller sprenges igjen.</article></article></li><li data-li-identifier="Ad" data-name="Ad"><article class="listArticle" data-absoluteaddress="/ledd/8/punkt/2/" id="ledd-8-punkt-2"><span class="data-originalId">Ad</span><article class="legalP" data-absoluteaddress="/ledd/8/punkt/2/ledd/1/" id="ledd-8-punkt-2-ledd-1">2. Gjenmuring.</article><article class="legalP" data-absoluteaddress="/ledd/8/punkt/2/ledd/2/" id="ledd-8-punkt-2-ledd-2">Farlige stollåpninger mures eller støpes igjen. Solide trevegger trykkimpregnert med arsenikksalt eller annet likeverdig impregneringsmateriale kan benyttes.</article></article></li><li data-li-identifier="Ad" data-name="Ad"><article class="listArticle" data-absoluteaddress="/ledd/8/punkt/3/" id="ledd-8-punkt-3"><span class="data-originalId">Ad</span><article class="legalP" data-absoluteaddress="/ledd/8/punkt/3/ledd/1/" id="ledd-8-punkt-3-ledd-1">3. Støping av dekke.</article><article class="legalP" data-absoluteaddress="/ledd/8/punkt/3/ledd/2/" id="ledd-8-punkt-3-ledd-2">Over sjakt åpninger av mindre format og mindre dagåpninger legges armert betongdekke. Hvor det anses hensiktsmessig kan bergmesteren foreskrive mannhull med låsbar stålluke i dekket.</article></article></li><li data-li-identifier="Ad" data-name="Ad"><article class="listArticle" data-absoluteaddress="/ledd/8/punkt/4/" id="ledd-8-punkt-4"><span class="data-originalId">Ad</span><article class="legalP" data-absoluteaddress="/ledd/8/punkt/4/ledd/1/" id="ledd-8-punkt-4-ledd-1">4. Inngjerding.</article><article class="legalP" data-absoluteaddress="/ledd/8/punkt/4/ledd/2/" id="ledd-8-punkt-4-ledd-2">Farlige åpninger som ikke kan sikres på måter som nevnt foran skal inngjerdes.</article><article class="legalP" data-absoluteaddress="/ledd/8/punkt/4/ledd/3/" id="ledd-8-punkt-4-ledd-3">Gjerdet skal være solid og mest mulig vedlikeholdsfritt.</article><article class="legalP" data-absoluteaddress="/ledd/8/punkt/4/ledd/4/" id="ledd-8-punkt-4-ledd-4">Som minstekrav foreskrives følgende:<ul class="defaultList"><li data-li-identifier="A." data-name="A."><article class="listArticle" data-absoluteaddress="/ledd/8/punkt/4/ledd/4/punkt/1/" id="ledd-8-punkt-4-ledd-4-punkt-1"><span class="data-originalId">A.</span><article class="legalP" data-absoluteaddress="/ledd/8/punkt/4/ledd/4/punkt/1/ledd/1/" id="ledd-8-punkt-4-ledd-4-punkt-1-ledd-1">Materialspesifikasjon:</article><article class="legalP" data-absoluteaddress="/ledd/8/punkt/4/ledd/4/punkt/1/ledd/2/" id="ledd-8-punkt-4-ledd-4-punkt-1-ledd-2">– Stolper og skråstrevere av rustbeskyttet 50 mm T-jern eller annet likeverdig materiale.</article><article class="legalP" data-absoluteaddress="/ledd/8/punkt/4/ledd/4/punkt/1/ledd/3/" id="ledd-8-punkt-4-ledd-4-punkt-1-ledd-3">– Galvanisert bølgetråd nr. 8.</article><article class="legalP" data-absoluteaddress="/ledd/8/punkt/4/ledd/4/punkt/1/ledd/4/" id="ledd-8-punkt-4-ledd-4-punkt-1-ledd-4">– Galvaniserte bolter og kramper.</article><article class="legalP" data-absoluteaddress="/ledd/8/punkt/4/ledd/4/punkt/1/ledd/5/" id="ledd-8-punkt-4-ledd-4-punkt-1-ledd-5">– 2′x2′ impregnerte trelekter</article></article></li><li data-li-identifier="B." data-name="B."><article class="listArticle" data-absoluteaddress="/ledd/8/punkt/4/ledd/4/punkt/2/" id="ledd-8-punkt-4-ledd-4-punkt-2"><span class="data-originalId">B.</span><article class="legalP" data-absoluteaddress="/ledd/8/punkt/4/ledd/4/punkt/2/ledd/1/" id="ledd-8-punkt-4-ledd-4-punkt-2-ledd-1">Utførelse.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/2/" id="ledd-8-punkt-4-ledd-4-punkt-2-ledd-2">Stolpehøyde 120-200 cm avhengig av sne- og terrengforhold. Ca. 3 m mellomrom mellom stolpene.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/3/" id="ledd-8-punkt-4-ledd-4-punkt-2-ledd-3">Stolpene støpes eller kiles fast i borhull i fast fjell, i tilstrekkelig store steinblokker, eller i tilstrekkelig lange neddrevne rør.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/4/" id="ledd-8-punkt-4-ledd-4-punkt-2-ledd-4">Det settes i gjennomsnitt en skråstrever/bardun for hver femte stolpe ved stolpehøyde 120 cm og for hver tredje stolpe ved stolpehøyde 200 cm. Bardunene gjøres av dobbel bølgetråd og strammes ved å tvinnes.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/5/" id="ledd-8-punkt-4-ledd-4-punkt-2-ledd-5">Skråstrever/bardun settes på den side av gjerdet hvor de, alt etter terrengforholdene, best motvirker trykk på gjerdet. Hjørnestolper sikres ved bardunering i forlengelse av gjerdet og i tillegg en skråstrever.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/6/" id="ledd-8-punkt-4-ledd-4-punkt-2-ledd-6">Ved stolpehøyde 120 cm brukes 6 gjerdetråder, ved 200 cm 10 tråder med innbyrdes avstand 20 cm. Bølgetråden tres igjennom hull i stolpene eller den bendsles. Bendslingen skal være solid og utføres slik at glidning unngås.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/7/" id="ledd-8-punkt-4-ledd-4-punkt-2-ledd-7">Mellom stolpene festes gjerdetrådene til vertikale trelektere med 1 m mellomrom.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/8/" id="ledd-8-punkt-4-ledd-4-punkt-2-ledd-8">Ved gjerding i løsmasse kan trykkimpregnerte trestolper brukes.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/9/" id="ledd-8-punkt-4-ledd-4-punkt-2-ledd-9">Stolpehøyde 120 eller 200 cm og stolpeavstand 2-3 m, avhengig av de lokale forhold. Minste toppmål er Ø 10 cm. Det skal brukes galvaniserte bolter, spiker og kramper.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/10/" id="ledd-8-punkt-4-ledd-4-punkt-2-ledd-10">Der gjerdet utsettes for sidetrykk, settes skråstrever/bardun. Hjørne-avslutning av gjerde avstives med skråstrever og/eller bardun.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/11/" id="ledd-8-punkt-4-ledd-4-punkt-2-ledd-11">Alle skråstrevere skal felles inn i vertikalstolpe (2/3 av h). Bardunene merkes med signallekt.</article><article class="legalP" data-absoluteaddress="/ledd/8/punkt/4/ledd/4/punkt/2/ledd/12/" id="ledd-8-punkt-4-ledd-4-punkt-2-ledd-12">Mellom stolpene festes gjerdetrådene til vertikale impregnerte trelekter, 2′x2′ med 1 m mellomrom.</article></article></li></ul></article></article></li><li data-li-identifier="Ad" data-name="Ad"><article class="listArticle" data-absoluteaddress="/ledd/8/punkt/5/" id="ledd-8-punkt-5"><span class="data-originalId">Ad</span><article class="legalP" data-absoluteaddress="/ledd/8/punkt/5/ledd/1/" id="ledd-8-punkt-5-ledd-1">5. Bearbeiding av skråninger og paller m.v.</article><article class="legalP" data-absoluteaddress="/ledd/8/punkt/5/ledd/2/" id="ledd-8-punkt-5-ledd-2">Skråninger i løsmasser skal eterlates så slake at rasfare i størst mulig grad unngås. Dette vil si at skråningsvinkelen må være mindre enn den naturlig rasvinkel.</article><article class="legalP" data-absoluteaddress="/ledd/8/punkt/5/ledd/3/" id="ledd-8-punkt-5-ledd-3">Hvis fyllingen består av masser som ikke er fritt drenerende, må stabiliteten i selve fyllingen vurderes spesielt.</article><article class="legalP" data-absoluteaddress="/ledd/8/punkt/5/ledd/4/" id="ledd-8-punkt-5-ledd-4">I gjenstående sidevegger forlanges det sikre stabilitetsforhold slik at fare for stensprang og utglidning av partier ikke er til stede.</article><article class="legalP" data-absoluteaddress="/ledd/8/punkt/5/ledd/5/" id="ledd-8-punkt-5-ledd-5">Paller skal dimensjoneres og utformes slik at tilfeldige stenfall fanges opp.</article><article class="legalP" data-absoluteaddress="/ledd/8/punkt/5/ledd/6/" id="ledd-8-punkt-5-ledd-6">Der hvor det ikke lar seg gjøre å sikre veggene i et dagbrudd, som nevnt foran, skal inngangen til bruddet sperres, jf. pkt. 4.</article></article></li><li data-li-identifier="Ad" data-name="Ad"><article class="listArticle" data-absoluteaddress="/ledd/8/punkt/6/" id="ledd-8-punkt-6"><span class="data-originalId">Ad</span><article class="legalP" data-absoluteaddress="/ledd/8/punkt/6/ledd/1/" id="ledd-8-punkt-6-ledd-1">6. Varselskilt.</article><article class="legalP" data-absoluteaddress="/ledd/8/punkt/6/ledd/2/" id="ledd-8-punkt-6-ledd-2">I tillegg til ovenfor nevnte sikringstiltak skal det også oppsettes varselskilt der dette anses nødvendig og hensiktsmessig.</article></article></li></ul></article><article class="legalP" data-absoluteaddress="/ledd/9/" id="ledd-9">Denne forskrift, som avløser forskrifter av 8. februar 1974, trer i kraft straks.</article></main></body></html>