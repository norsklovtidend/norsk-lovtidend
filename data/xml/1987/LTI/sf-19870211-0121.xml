<!DOCTYPE html><html lang="no"><head><title>Forskrift om produksjonstillegg for tomater og agurker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1987-02-11-121</dd><dt class="dokid">DokumentID</dt><dd class="dokid">LTI/forskrift/1987-02-11-121</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 4</dd><dt class="dateInForce">I kraft fra</dt><dd class="dateInForce">1987-03-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1987-03-19</dd><dt class="title">Tittel</dt><dd class="title">Forskrift om produksjonstillegg for tomater og agurker.</dd><dt class="refid">RefID</dt><dd class="refid">forskrift/1987-02-11-121</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om produksjonstillegg for tomater og agurker.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-02-11-121" id="dokument"><h1>Forskrift om produksjonstillegg for tomater og agurker.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 11. februar 1987 med hjemmel i Jordbruksavtalen (§ 4.6.10) etter samråd med Norges Bondelag og Norsk Bonde- og Småbrukarlag.</article><article class="legalArticle" data-lovdata-URL="LTI/forskrift/1987-02-11-121/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Formålet med tillegget er å dempe virkningen av høye kostnader tidlig i produksjonssesongen og stimulere til markedsdekning for tomater og agurker. Tillegget skal styrke økonomien til produsenter i næringssvake områder spesielt.</article></article><article class="legalArticle" data-lovdata-URL="LTI/forskrift/1987-02-11-121/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Produksjonstillegget gis som et tilskudd til produktprisen for vare av kvalitet Kl. 1 til alle produsenter som er godkjent etter de generelle regler for tilskudd i grøntsektoren. Varen må leveres til grossist som er godkjent etter de generelle regler for tilskudd i grøntsektoren.</article></article><article class="legalArticle" data-lovdata-URL="LTI/forskrift/1987-02-11-121/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tillegget gis for maksimalt en samlet produksjon av tomater og agurker som tilsvarer 2 årsverk pr. bruk beregnet for hele vekstsesongen.</article></article><article class="legalArticle" data-lovdata-URL="LTI/forskrift/1987-02-11-121/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tillegget gis for leveranser fra sesongstart og fram til 1. juli etter følgende satser:</article><article class="defaultP">Tomater:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">For inntil 25 tonn kr. 1,60 pr. kg i områder uten investeringstilskudd etter reglene for Distriktenes Utbyggingsfond (DU-sone 1).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">For inntil 25 tonn kr. 3,20 pr. kg i områder med inntil 25% tilskudd etter reglene for Distriktenes Utbyggingsfond (DU-sone 2, 3 og 4).</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">For inntil 25 tonn kr. 4,80 pr. kg i områder med 25-40% tilskudd etter reglene for Distriktenes Utbyggingsfond (DU-sone 5 og 6).</article></article></li></ul></article><article class="defaultP">Agurker:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">For inntil 55 tonn kr. 0,40 pr. kg i områder uten investeringstilskudd etter reglene for Distriktenes Utbyggingsfond (DU-sone 1).</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">For inntil 55 tonn kr. 0,80 pr. kg i områder med inntil 25% tilskudd etter reglene for Distriktenes Utbyggingsfond (DU-sone 2, 3 og 4).</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/6/" id="paragraf-4-ledd-1-punkt-6"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/6/ledd/1/" id="paragraf-4-ledd-1-punkt-6-ledd-1">For inntil 55 tonn kr. 1,20 pr. kg i områder med 25-40% tilskudd etter reglene for Distriktenes Utbyggingsfond (DU-sone 5 og 6).</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Soneinndelingen følger de til enhver tid gjeldende DU-soner. 2 årsverk tilsvarer, for den fastsatte perioden, 25 tonn for tomater og 55 tonn agurker. For produsenter med både agurk- og tomatproduksjon beregnes tillegget først for tomat. Dersom leveransen ikke når opp i 25 tonn (2 årsverk), gis det også tillegg til agurk inntil grensen på 2 årsverk er nådd. Tomatleveransen beregnes da i prosent av 25 tonn. Den resterende del for å oppfylle 2 årsverk går da til agurker der kvantumet beregnes ut fra 55 tonn.</article></article><article class="legalArticle" data-lovdata-URL="LTI/forskrift/1987-02-11-121/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Produksjonstilleggene utbetales av Omsetningsrådet etter oppgave fra de godkjente omsetningsledd. Oppgavene skal være attestert av statsautorisert eller registrert revisor.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Frist for innsending av oppgaver er 1. august.</article></article><article class="legalArticle" data-lovdata-URL="LTI/forskrift/1987-02-11-121/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Produksjonstilleggene utbetales til den enkelte produsent, men Omsetningsrådet kan likevel gjøre avtale med omsetningsledd om utbetaling gjennom disse i de tilfeller dette er mest tjenlig.</article></article><article class="legalArticle" data-lovdata-URL="LTI/forskrift/1987-02-11-121/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften gjelder for 1987 års avling. Samtidig oppheves forskrift om produksjonstillegg for tomater og agurker av 13. mars 1986 nr. 854.</article></article></main></body></html>