<!DOCTYPE html><html lang="no"><head><title>Forskrift om Landsbystiftelsens institusjoner som omfattes av sykehusloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:19</dd><dt class="legacyID">Datokode</dt><dd class="legacyID">FOR-1987-04-04-323</dd><dt class="dokid">DokumentID</dt><dd class="dokid">LTI/forskrift/1987-04-04-323</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 8</dd><dt class="dateInForce">I kraft fra</dt><dd class="dateInForce">1987-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-57/§3</li><li>lov/1966-06-17-12/§15-5</li><li>forskrift/1969-09-26-9802/§18-13</li></ul></dd><dt class="dateOfPublication">Kunngjort</dt><dd class="dateOfPublication">1987-05-11</dd><dt class="title">Tittel</dt><dd class="title">Forskrift om Landsbystiftelsens institusjoner som omfattes av sykehusloven.</dd><dt class="refid">RefID</dt><dd class="refid">forskrift/1987-04-04-323</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Landsbystiftelsens institusjoner som omfattes av sykehusloven.<ul class="tocSubUl"><li>Kap I – Omfang<ul class="tocSubUl"><li>§ 1-1.</li></ul></li><li>Kap II – Godkjenning<ul class="tocSubUl"><li>§ 2-1.</li><li>§ 2-2.</li></ul></li><li>Kap III – Opptak og utskrivning<ul class="tocSubUl"><li>§ 3-1.</li><li>§ 3-2.</li><li>§ 3-3.</li><li>§ 3-4.</li><li>§ 3-5.</li></ul></li><li>Kap IV – Landsbyens ansvarlige ledelse<ul class="tocSubUl"><li>§ 4-1.</li><li>§ 4-2.</li></ul></li><li>Kap V – Landsbyens medisinske oppgave<ul class="tocSubUl"><li>§ 5-1.</li><li>§ 5-2.</li></ul></li><li>Kap VI – Trygdeytelser<ul class="tocSubUl"><li>§ 6-1.</li><li>§ 6-2.</li><li>§ 6-3.</li><li>§ 6-4.</li></ul></li><li>Kap VII – Tilsyn<ul class="tocSubUl"><li>§ 7-1.</li><li>§ 7-2.</li><li>§ 7-3.</li></ul></li><li>Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1987-04-04-323" id="dokument"><h1>Forskrift om Landsbystiftelsens institusjoner som omfattes av sykehusloven.</h1><article class="legalP" data-absoluteaddress="/ledd/1/" id="ledd-1">Fastsatt av Sosialdepartementet 4. april 1987 med hjemmel i sykehuslovens § 3 tredje ledd og folketrygdloven § 15-5 nr. 4 og § 18-13, jfr. kgl.res. av 26. september 1969.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-04-04-323/KAPITTEL_1" data-partID="k1"><h2>Kap I – Omfang</h2><article class="legalArticle" data-lovdata-URL="LTI/forskrift/1987-04-04-323/§1-1" data-name="§1-1" data-partID="§1-1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften gjelder for Landsbystiftelsens institusjoner som går inn under sykehusloven i henhold til Sosialdepartementets bestemmelse i medhold av lovens § 1 annet ledd.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-04-04-323/KAPITTEL_2" data-partID="k2"><h2>Kap II – Godkjenning</h2><article class="legalArticle" data-lovdata-URL="LTI/forskrift/1987-04-04-323/§2-1" data-name="§2-1" data-partID="§2-1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Endringer i Landsbystiftelsens institusjoner som forutsetter utgiftsdekning av staten og etablering av nye landsbyer skal vedtas av Sosialdepartementet før fylkeslegen gir sin godkjenning.</article></article><article class="legalArticle" data-lovdata-URL="LTI/forskrift/1987-04-04-323/§2-2" data-name="§2-2" data-partID="§2-2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Fylkeslegen godkjenner at nye landsbyer og endringer i eksisterende landsbyer er hensiktsmessig for beboerne og at faglige og hygieniske forhold er tilfredsstillende.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-04-04-323/KAPITTEL_3" data-partID="k3"><h2>Kap III – Opptak og utskrivning</h2><article class="legalArticle" data-lovdata-URL="LTI/forskrift/1987-04-04-323/§3-1" data-name="§3-1" data-partID="§3-1" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Avgjørelse om opptak og utskrivning skjer etter regler fastsatt av Landsbystiftelsens representantskap.</article></article><article class="legalArticle" data-lovdata-URL="LTI/forskrift/1987-04-04-323/§3-2" data-name="§3-2" data-partID="§3-2" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Søknad om opptak skal sendes den enkelte landsby. Med søknaden må følge en vurdering vedrørende søkerens medisinske, pleiemessige og sosialmedisinske opplysninger fra lege eller søkerinstans som f.eks. fylkesteam for HVPU, sosialstyre m.v.</article></article><article class="legalArticle" data-lovdata-URL="LTI/forskrift/1987-04-04-323/§3-3" data-name="§3-3" data-partID="§3-3" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Utskrivning kan skje når landsbyen og/eller landsbyboeren mener at beboeren ikke lenger kan nyttiggjøre seg det tilbud som landsbyen kan gi.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Landsbyens ledelse må før utskrivning sørge for at landsbyboeren kan få forsvarlig forpleining privat eller i en annen institusjon.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Om mulig bør det allerede ved inntak foreligge avtale med innsøkende instans om at denne overtar ansvar for omsorg osv. dersom utskrivning på et senere tidspunkt blir nødvendig.</article></article><article class="legalArticle" data-lovdata-URL="LTI/forskrift/1987-04-04-323/§3-4" data-name="§3-4" data-partID="§3-4" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Landsbyboeren selv eller hans pårørende kan forelegge avgjørelsen om utskrivning for fylkeslegen.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Fylkeslegens uttalelse er rådgivende.</article></article><article class="legalArticle" data-lovdata-URL="LTI/forskrift/1987-04-04-323/§3-5" data-name="§3-5" data-partID="§3-5" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Landsbyens ledelse skal påse at det finner sted et godt samarbeid med landsbyboerens pårørende og med de innsøkende instanser.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1987-04-04-323/KAPITTEL_4" data-partID="k4"><h2>Kap IV – Landsbyens ansvarlige ledelse</h2><article class="legalArticle" data-lovdata-URL="LTI/forskrift/1987-04-04-323/§4-1" data-name="§4-1" data-partID="§4-1" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Landsbystiftelsens representantskap og de lokale styrer er ansvarlige for at landsbyene blir drevet i samsvar med gjeldende lov og forskrifter og med Landsbystiftelsens gjeldende vedtekter.</article></article><article class="legalArticle" data-lovdata-URL="LTI/forskrift/1987-04-04-323/§4-2" data-name="§4-2" data-partID="§4-2" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Den daglige administrasjon og faglige ledelse utøves av et lederteam eller bestyrer i den enkelte landsby.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1987-04-04-323/KAPITTEL_5" data-partID="k5"><h2>Kap V – Landsbyens medisinske oppgave</h2><article class="legalArticle" data-lovdata-URL="LTI/forskrift/1987-04-04-323/§5-1" data-name="§5-1" data-partID="§5-1" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Hver landsby skal ha tilknyttet lege som er ansvarlig for den medisinske behandling av landsbyboerne. Forholdene legges til rette slik at beboerne får nødvendig medisinsk tilsyn.</article></article><article class="legalArticle" data-lovdata-URL="LTI/forskrift/1987-04-04-323/§5-2" data-name="§5-2" data-partID="§5-2" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Medisinske opplysninger skal føres i journal i henhold til legelovens bestemmelser og i samsvar med gjeldende bestemmelser i forskrift om leges og helseinstitusjons journal for pasient.</article></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1987-04-04-323/KAPITTEL_6" data-partID="k6"><h2>Kap VI – Trygdeytelser</h2><article class="legalArticle" data-lovdata-URL="LTI/forskrift/1987-04-04-323/§6-1" data-name="§6-1" data-partID="§6-1" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Beboere som oppebærer trygdeytelser får ved opptak endret disse i samsvar med de til enhver tid gjeldende regler i folketrygdloven.</article></article><article class="legalArticle" data-lovdata-URL="LTI/forskrift/1987-04-04-323/§6-2" data-name="§6-2" data-partID="§6-2" data-absoluteaddress="/kapittel/6/paragraf/2/" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" data-absoluteaddress="/kapittel/6/paragraf/2/ledd/1/" id="kapittel-6-paragraf-2-ledd-1">For de ytelser fra trygden som beboerne har krav på å få utbetalt, gjelder de til enhver tid gjeldende forskrifter om disponering av kontantytelser fra folketrygden til trygdede i helseinstitusjoner for langtidspasienter.</article></article><article class="legalArticle" data-lovdata-URL="LTI/forskrift/1987-04-04-323/§6-3" data-name="§6-3" data-partID="§6-3" data-absoluteaddress="/kapittel/6/paragraf/3/" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>.</h3><article class="legalP" data-absoluteaddress="/kapittel/6/paragraf/3/ledd/1/" id="kapittel-6-paragraf-3-ledd-1">Landsbyens ledelse har fullmakt til å disponere kontantytelser fra folketrygden for beboer som ikke er i stand til å disponere midlene selv.</article></article><article class="legalArticle" data-lovdata-URL="LTI/forskrift/1987-04-04-323/§6-4" data-name="§6-4" data-partID="§6-4" data-absoluteaddress="/kapittel/6/paragraf/4/" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>.</h3><article class="legalP" data-absoluteaddress="/kapittel/6/paragraf/4/ledd/1/" id="kapittel-6-paragraf-4-ledd-1">Landsbyens lege avgjør hvilke beboere dette skal gjelde.</article></article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTI/forskrift/1987-04-04-323/KAPITTEL_7" data-partID="k7"><h2>Kap VII – Tilsyn</h2><article class="legalArticle" data-lovdata-URL="LTI/forskrift/1987-04-04-323/§7-1" data-name="§7-1" data-partID="§7-1" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Fylkeslegen skal utøve et særlig tilsyn med Landsbystiftelsens institusjoner gjennom regelmessige besøk.</article></article><article class="legalArticle" data-lovdata-URL="LTI/forskrift/1987-04-04-323/§7-2" data-name="§7-2" data-partID="§7-2" data-absoluteaddress="/kapittel/7/paragraf/2/" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>.</h3><article class="legalP" data-absoluteaddress="/kapittel/7/paragraf/2/ledd/1/" id="kapittel-7-paragraf-2-ledd-1">Fylkeslegen skal holde god kontakt med landsbyboerne og påse at driften er faglig forsvarlig.</article></article><article class="legalArticle" data-lovdata-URL="LTI/forskrift/1987-04-04-323/§7-3" data-name="§7-3" data-partID="§7-3" data-absoluteaddress="/kapittel/7/paragraf/3/" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>.</h3><article class="legalP" data-absoluteaddress="/kapittel/7/paragraf/3/ledd/1/" id="kapittel-7-paragraf-3-ledd-1">Landsbyboerne eller deres pårørende kan muntlig eller skriftlig ta opp forhold ved institusjonen med fylkeslegen som kan gi råd til landsbyens ledelse og styre.</article></article></section><section class="section" data-section-type="default" data-absoluteaddress="/kapittel/8/" id="kapittel-8" data-lovdata-URL="LTI/forskrift/1987-04-04-323/KAPITTEL_8" data-partID="k8"><h2>Ikrafttreden</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Denne forskrift trer i kraft 1. mai 1987.</article></section></main></body></html>