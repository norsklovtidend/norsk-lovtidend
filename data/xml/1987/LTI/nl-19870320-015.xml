<!DOCTYPE html><html lang="no"><head><title>Lov om økonomisk boikott av Sør-Afrika og Namibia for å bekjempe apartheid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:04</dd><dt class="legacyID">Datokode</dt><dd class="legacyID">LOV-1987-03-20-15</dd><dt class="dokid">DokumentID</dt><dd class="dokid">LTI/lov/1987-03-20-15</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 5</dd><dt class="dateInForce">I kraft fra</dt><dd class="dateInForce">1987-03-20</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-04-03</dd><dt class="titleShort">Korttittel</dt><dd class="titleShort">Lov om boikott av Sør-Afrika og Namibia</dd><dt class="title">Tittel</dt><dd class="title">Lov om økonomisk boikott av Sør-Afrika og Namibia for å bekjempe apartheid.</dd><dt class="miscInformation">Annet om dokumentet</dt><dd class="miscInformation">Ot.prp.nr.14 (1986–1987), Innst.O.nr.29 (1986–1987) og Besl.O.nr.39 (1986–1987). Odels- og Lagtingsvedtak hhv. 16. og 19. februar 1987. Fremmet av Utenriksdepartementet.</dd><dt class="refid">RefID</dt><dd class="refid">lov/1987-03-20-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om økonomisk boikott av Sør-Afrika og Namibia for å bekjempe apartheid.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/lov/1987-03-20-15" id="dokument"><h1>Lov om økonomisk boikott av Sør-Afrika og Namibia for å bekjempe apartheid.</h1><article class="legalArticle" data-lovdata-URL="LTI/lov/1987-03-20-15/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å innføre til Norge varer med opprinnelse i Sør-Afrika eller Namibia.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det er forbudt å utføre varer fra Norge til Sør-Afrika eller Namibia, eller inngå avtale om utførsel av varer fra Norge dersom Sør-Afrika eller Namibia ved avtaleinngåelsen er forutsatt eller påregnelig som varens bestemmelsessted.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Med varer menes i denne paragraf varer og gjenstander av ethvert slag, herunder levende dyr.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Første og annet ledd gjelder ikke legemidler og utstyr til medisinsk formål, nyhetsstoff, trykt skrift og elektronisk registrering av lyd og bilde.</article></article><article class="legalArticle" data-lovdata-URL="LTI/lov/1987-03-20-15/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det er forbudt å befordre råolje til eller fra Sør-Afrika eller Namibia med norsk skip. Slik befordring er også forbudt for innlending som ved innbefraktning, eierandel eller på annen måte disponerer eller bestyrer utenlandsk skip.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Forbudet i første ledd gjelder befordring som var forutsatt eller påregnelig ved inngåelsen av transportavtalen. Ett år etter at loven er trådt i kraft skal Kongen vurdere virkningen av forbudet, og kan fastsette andre begrensninger for befordring som nevnt i første ledd.</article></article><article class="legalArticle" data-lovdata-URL="LTI/lov/1987-03-20-15/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det er forbudt å befordre passasjerer eller gods til eller fra Sør-Afrika eller Namibia med norsk luftfartøy og å befordre passasjerer eller gods til eller fra Norge med sør-afrikansk eller namibisk luftfartøy.</article></article><article class="legalArticle" data-lovdata-URL="LTI/lov/1987-03-20-15/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Det er forbudt for enhver som har bopel eller oppholdssted i Norge og norske selskaper, stiftelser og sammenslutninger:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/ledd/1/punkt/1/" id="paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/4/ledd/1/punkt/1/ledd/1/" id="paragraf-4-ledd-1-punkt-1-ledd-1">å utføre tjenester i Sør-Afrika eller Namibia, eller å utføre tjenester etter oppdrag fra personer hjemmehørende i Sør-Afrika eller Namibia når oppdraget er gitt av offentlig myndighet eller er ledd i ervervsvirksomhet,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/ledd/1/punkt/2/" id="paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/4/ledd/1/punkt/2/ledd/1/" id="paragraf-4-ledd-1-punkt-2-ledd-1">å yte lån, kreditter eller garantier til, eller inngå forsikringsavtaler med personer hjemmehørende i Sør-Afrika eller Namibia,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/ledd/1/punkt/3/" id="paragraf-4-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/4/ledd/1/punkt/3/ledd/1/" id="paragraf-4-ledd-1-punkt-3-ledd-1">å foreta investeringer i, leie ut kapitalutstyr til personer hjemmehørende i, eller investere i aksjer eller andre verdipapirer utstedt i Sør-Afrika eller Namibia,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/4/ledd/1/punkt/4/" id="paragraf-4-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/4/ledd/1/punkt/4/ledd/1/" id="paragraf-4-ledd-1-punkt-4-ledd-1">å overføre patent- eller produksjonsrettigheter til personer hjemmehørende i Sør-Afrika eller Namibia, og</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/4/ledd/1/punkt/5/" id="paragraf-4-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/4/ledd/1/punkt/5/ledd/1/" id="paragraf-4-ledd-1-punkt-5-ledd-1">å utarbeide turopplegg som utbys til almenheten for turistreiser til Sør-Afrika eller Namibia, og å formidle slike turopplegg utarbeidet av andre.</article></article></li></ul></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Med personer menes både fysiske og juridiske personer.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Første ledd, bokstav a, gjelder ikke befordring av passasjerer eller gods med skip.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Første ledd, bokstav a og b, gjelder ikke betalingsformidling og handlinger tilknyttet betalingsformidling for virksomhet som ikke er forbudt etter denne lov.</article></article><article class="legalArticle" data-lovdata-URL="LTI/lov/1987-03-20-15/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Paragrafene 1-4 gjelder bare handlinger som er ledd i ervervsvirksomhet.</article></article><article class="legalArticle" data-lovdata-URL="LTI/lov/1987-03-20-15/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kongen kan for tidsrom av inntil to år gjøre unntak fra forbudene i §§ 1-4 dersom forbudet vil skade vesentlige samfunnsinteresser, eller det ikke er et rimelig forhold mellom den interesse forbudet skal fremme og den skade forbudet vil føre med seg. Kongen kan også gi tillatelse til at avtaler, inngått før lovens ikrafttreden, oppfylles uten hinder av bestemmelsene i denne lov. Det kan settes vilkår for unntak og tillatelser etter denne pargraf.</article></article><article class="legalArticle" data-lovdata-URL="LTI/lov/1987-03-20-15/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den som forsettlig overtrer eller forsettlig medvirker til overtredelse av denne lov eller bestemmelser gitt i medhold av denne lov, straffes med bøter eller fengsel inntil tre år eller begge deler.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Den som uaktsomt overtrer eller uaktsomt medvirker til overtredelse av denne lov eller bestemmelser gitt i medhold av denne lov, straffes med bøter eller fengsel inntil seks måneder eller begge deler.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Straff etter § 2 kommer ikke til anvendelse på skipsfører, offiserer eller mannskap med mindre de har tatt eller medvirket til beslutning om befordring som nevnt i paragrafen. Tilsvarende gjelder etter § 3 for fartøysjef eller besetning.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Er den straffbare handling foretatt av noen som har handlet på vegne av et selskap, en stiftelse eller en sammenslutning, kan bøtestraff også idømmes selskapet, stiftelsen eller sammenslutningen.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Straffeloven § 12 a kommer ikke til anvendelse.</article></article><article class="legalArticle" data-lovdata-URL="LTI/lov/1987-03-20-15/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Gjenstander som er innført eller søkt innført, utført eller søkt utført i strid med denne lov eller bestemmelser gitt i medhold av denne lov, samt betalingsmidler og verdipapirer anvendt i strid med disse bestemmelser, kan inndras ved dom uten hensyn til hvem eieren er og uten at straffesak er reist eller kan reises mot noen. Dersom inndragning ikke kan gjennomføres, kan verdien helt eller delvis inndras ved dom hos gjerningsmannen eller hos den han har handlet på vegne av, uten at straffesak behøver være reist eller kunne reises mot noen.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Inndragning etter denne bestemmelse er ikke å anse som straff.</article></article><article class="legalArticle" data-lovdata-URL="LTI/lov/1987-03-20-15/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Loven gjelder med de begrensninger som er anerkjent i folkeretten eller følger av overenskomst med fremmed stat.</article></article><article class="legalArticle" data-lovdata-URL="LTI/lov/1987-03-20-15/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Kongen kan gi forskrifter til utfylling og gjennomføring av loven, herunder bl.a. bestemmelser om opplysningsplikt om erversmessig kontakt med Sør-Afrika eller Namibia.</article></article><article class="legalArticle" data-lovdata-URL="LTI/lov/1987-03-20-15/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Loven trer i kraft straks.</article><article class="legalP" data-absoluteaddress="/paragraf/11/ledd/2/" id="paragraf-11-ledd-2">Paragrafene 1-4 kommer ikke til anvendelse på handlinger som finner sted innen fire måneder etter lovens ikrafttreden.</article></article></main></body></html>