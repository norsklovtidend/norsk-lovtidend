<!DOCTYPE html><html lang="no"><head><title>Forskrift om regulering av fisket etter sild vest av 4° v.l. i 1987.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1987-06-19-513</dd><dt class="dokid">DokumentID</dt><dd class="dokid">LTI/forskrift/1987-06-19-513</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 14</dd><dt class="dateInForce">I kraft fra</dt><dd class="dateInForce">1987-06-19</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-07-03</dd><dt class="title">Tittel</dt><dd class="title">Forskrift om regulering av fisket etter sild vest av 4° v.l. i 1987.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 19. juni 1987. Fremmet av Fiskeridepartementet.</dd><dt class="refid">RefID</dt><dd class="refid">forskrift/1987-06-19-513</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter sild vest av 4° v.l. i 1987.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-06-19-513" id="dokument"><h1>Forskrift om regulering av fisket etter sild vest av 4° v.l. i 1987.</h1><article class="legalP" data-absoluteaddress="/ledd/1/" id="ledd-1">I medhold av §§ 4 og 5 i lov av 3. juni 1983 nr. 40 om saltvannsfiske m.v. og § 6 i lov av 16. juni 1972 nr. 57 om regulering av deltakelsen i fisket fastsettes forskrift for regulering av fisket etter sild vest av 4° v.l. i 1987.</article><article class="legalArticle" data-lovdata-URL="LTI/forskrift/1987-06-19-513/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å fiske sild i EF-sonen vest av 4° v.l.</article></article><article class="legalArticle" data-lovdata-URL="LTI/forskrift/1987-06-19-513/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Konsesjonspliktige ringnotfartøy som er påmeldt og ved loddtrekning gitt adgang til å delta, kan uten hinder av forbudet i § 1 fiske inntil 4.500 tonn sild til konsum i EF-sonen vest av 4° v.l. og nord for 56°30″ n.b.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kvoten for de deltagende fartøy er 1.500 hl.</article></article><article class="legalArticle" data-lovdata-URL="LTI/forskrift/1987-06-19-513/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fiskeridirektøren kan stoppe fisket når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/1987-06-19-513/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Fiskeridirektøren kan etter søknad i særlige tilfeller gi tillatelse til oppmaling av hele eller deler av fangster fisket i området nevnt i § 1 når de av kvalitetsmessige grunner ikke kan leveres til konsum.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Søknad om tillatelse til oppmaling sendes gjennom vedkommende salgslag.</article></article><article class="legalArticle" data-lovdata-URL="LTI/forskrift/1987-06-19-513/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Fartøy som vil delta må ha meldt seg til Fiskeridirektøren. Har mer enn 32 fartøy meldt seg, kan Fiskeridirektøren foreta utvelgelse ved loddtrekning.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fartøy som skal delta må ha meldt utseiling til feltet til Noregs Sildesalslag i Haugesund innen 14 dager etter at fisketillatelse er meddelt fartøyet for at tillatelsen ikke skal gå tapt.</article></article><article class="legalArticle" data-lovdata-URL="LTI/forskrift/1987-06-19-513/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fiskeridirektøren kan fastsette regler for gjennomføringen av fisket.</article></article><article class="legalArticle" data-lovdata-URL="LTI/forskrift/1987-06-19-513/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Fisket åpnes 1. juli 1987 kl. 0000.</article></article><article class="legalArticle" data-lovdata-URL="LTI/forskrift/1987-06-19-513/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Uaktsom eller forsettlig overtredelse av denne forskrift straffes i henhold til § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1987-06-19-513/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft straks og gjelder t.o.m. 31. desember 1987. Samtidig oppheves forskrift av 21. desember 1986 nr. 2241 om regulering av fisket etter sild vest av 4° v.l. i 1987.</article></article></main></body></html>