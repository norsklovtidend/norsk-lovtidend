<!DOCTYPE html><html lang="no"><head><title>Forskrift om endring i forskrift for Norsk kulturråd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">FOR-1987-11-20-1160</dd><dt class="dokid">DokumentID</dt><dd class="dokid">LTI/forskrift/1987-11-20-1160</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1995 Nr. 21</dd><dt class="dateInForce">I kraft fra</dt><dd class="dateInForce">1988-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1965-08-27-3554</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">1995-11-17</dd><dt class="title">Tittel</dt><dd class="title">Forskrift om endring i forskrift for Norsk kulturråd.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 20. november 1987 med hjemmel i lov av 17. mai 1814 § 75 og Stortingsvedtak av 11. desember 1964. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">forskrift/1987-11-20-1160</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Norsk kulturråd.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1987-11-20-1160" id="dokument"><h1>Forskrift om endring i forskrift for Norsk kulturråd.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-11-20-1160/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Forskrift av 27. august 1965 nr. 3554 for Norsk Kulturråd er endret. Etter endringene lyder forskriften som følger:</article><article class="legalArticle" data-lovdata-URL="LTI/forskrift/1987-11-20-1160/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Norsk kulturråd er opprettet i samsvar med stortingsvedtak av 11. desember 1964.</article></article><article class="legalArticle" data-lovdata-URL="LTI/forskrift/1987-11-20-1160/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Rådet skal ha tretten medlemmer med personlige varamedlemmer hvorav fire medlemmer med varamedlemmer oppnevnes av Stortinget og ni medlemmer med varamedlemmer oppnevnes av Kongen etter tilråding fra Kultur- og vitenskapsdepartementet. To av de ni medlemmene med varamedlemmer oppnevnes etter forslag fra Norske Kommuners Sentralforbund. Kongen oppnevner Rådets leder og nestleder. Alle oppnevninger gjelder for fire år.</article></article><article class="legalArticle" data-lovdata-URL="LTI/forskrift/1987-11-20-1160/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Rådet kan oppnevne et arbeidsutvalg på inntil fem medlemmer der leder og nestleder er med.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Rådet kan også nedsette utvalg til å arbeide med særskilte saker eller saksområder.</article></article><article class="legalArticle" data-lovdata-URL="LTI/forskrift/1987-11-20-1160/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Rådet har til oppgave å arbeide for kunst og kulturvern i samsvar med de vedtekter for Norsk kulturfond og de retningslinjer som Stortinget fastsetter. Det er Kultur- og vitenskapsdepartementets rådgivende organ i saker som gjelder Norsk kulturfond, og skal gi uttalelser i andre spørsmål som departementet legger fram for det, eller som Rådet selv ønsker å ta opp.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Rådet skal hvert år gi tilråding til Kultur- og vitenskapsdepartementet om fordeling av midler som bevilges til Kulturfondet. Det har ansvaret for bruken av de midler som ved fordelingen blir stilt til Rådets disposisjon.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Rådet skal innen 15. februar gi melding til Kultur- og vitenskapsdepartementet om fondets virksomhet i det foregående år.</article></article><article class="legalArticle" data-lovdata-URL="LTI/forskrift/1987-11-20-1160/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Rådet holder møte minst to ganger om året. Ellers kan Rådet innkalles til møte når lederen, to medlemmer eller departementet mener det er ønskelig.</article><article class="legalP" data-absoluteaddress="/kapittel/1/paragraf/5/ledd/2/" id="kapittel-1-paragraf-5-ledd-2">Arbeidsutvalget har møte så ofte det er nødvendig eller når lederen eller to medlemmer ber om det.</article><article class="legalP" data-absoluteaddress="/kapittel/1/paragraf/5/ledd/3/" id="kapittel-1-paragraf-5-ledd-3">Rådet og arbeidsutvalget er vedtaksføre når minst halvparten av medlemmene er til stede. Ved avstemning blir sakene avgjort ved vanlig flertall. Står stemmene likt, avgjør lederens stemme utfallet. Rådet og arbeidsutvalget skal føre møtebok. Utskrift av møtebøkene skal sendes Rådets medlemmer og varamedlemmer etter hvert møte.</article></article><article class="legalArticle" data-lovdata-URL="LTI/forskrift/1987-11-20-1160/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Rådet drøfter og avgjør alle viktige saker, eventuelt etter at de er forberedt av arbeidsutvalget, og bestemmer hva slags saker som kan overlates arbeidsutvalget til avgjørelse eller uttalelse.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Alle tilrådinger skal være grunngitt. Vedtak i arbeidsutvalget skal legges fram for Rådet i nest møte.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Rådet kan innenfor fastlagte retningslinjer og med departementets godkjenning vedta å delegere avgjørelse til Rådets leder og/eller til direktøren samt til faglige utvalg oppnevnt av Rådet. Vedtak fattet i kraft av slik delegasjon forelegges Rådet til orientering. Rådet kan vedta at mindretall i utvalg kan kreve avgjørelser brakt inn for Rådet før de iverksettes.</article><article class="legalP" data-absoluteaddress="/kapittel/1/paragraf/6/ledd/4/" id="kapittel-1-paragraf-6-ledd-4">Vedtak fattet av Rådet kan ikke påklages til departementet for så vidt angår det faglige kunstneriske skjønn.</article></article><article class="legalArticle" data-lovdata-URL="LTI/forskrift/1987-11-20-1160/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Utgifter til Rådets møter, administrasjon og sekretariat dekkes av fondet.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-11-20-1160/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene trer i kraft 1. januar 1988.</article></section></main></body></html>