<!DOCTYPE html><html lang="no"><head><title>Forskrift om endring av forskrift om valg av medlemmer og medlemmer til Svalbardrådet, rådets funksjonstid m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:18</dd><dt class="legacyID">Datokode</dt><dd class="legacyID">FOR-1987-10-30-872</dd><dt class="dokid">DokumentID</dt><dd class="dokid">LTI/forskrift/1987-10-30-872</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 23</dd><dt class="dateInForce">I kraft fra</dt><dd class="dateInForce">1987-10-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-08-12-3359</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1981-08-12-3360</li></ul></dd><dt class="dateOfPublication">Kunngjort</dt><dd class="dateOfPublication">1987-12-04</dd><dt class="title">Tittel</dt><dd class="title">Forskrift om endring av forskrift om valg av medlemmer og medlemmer til Svalbardrådet, rådets funksjonstid m.v.</dd><dt class="refid">RefID</dt><dd class="refid">forskrift/1987-10-30-872</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift om valg av medlemmer og medlemmer til Svalbardrådet, rådets funksjonstid m.v.</li></ul></dd></dl></header><main class="documentBody" data-lovdata-URL="LTI/forskrift/1987-10-30-872" id="dokument"><h1>Forskrift om endring av forskrift om valg av medlemmer og medlemmer til Svalbardrådet, rådets funksjonstid m.v.</h1><article class="legalP" data-absoluteaddress="/ledd/1/" id="ledd-1">Fastsatt av Justisdepartementet 30. oktober 1987 med hjemmel i kgl.res. 6. august 1971 III og forskrift 12. august 1981 nr. 3360 om Instruks for Svalbardrådet.</article><article class="legalP" data-absoluteaddress="/ledd/2/" id="ledd-2">I forskrift 12. august 1981 nr. 3359 om valg av medlemmer og medlemmer til Svalbardrådet, rådets funksjonstid m.v. gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" data-absoluteaddress="/ledd/3/" id="ledd-3">Svalbardrådet har 17 medlemmer og 19 varamedlemmer. 15 av rådsmedlemmene med varamedlemmer velges ved flertallsvalg i Longyearbyen. Personer som bor i Sveagruva eller på Isfjord deltar i valget i Longyearbyen.</article><article class="legalP" data-absoluteaddress="/ledd/4/" id="ledd-4">1 medlem med varamedlem velges av og blant dem som oppholder seg i Ny-Ålesund. For dette valg gjelder disse regler tilsvarende med de endringer Svalbardrådet fastsetter.</article><article class="legalP" data-absoluteaddress="/ledd/5/" id="ledd-5">1 medlem med varamedlem utpekes av Store Norske Spitsbergen Kulkompani A/S.</article> <article class="defaultP" margin-top="true">§ 2 skal lyde:</article><article class="legalP" data-absoluteaddress="/ledd/6/" id="ledd-6">I Longyearbyen fordeles kandidatene på 3 valgkretser: Krets A består av kandidater som er ansatt i Store Norske Spitsbergen Kulkompani A/S, krets B av kandidater som er ansatt i offentlig tjeneste og krets C av andre kandidater fra Longyearbyen.</article><article class="legalP" data-absoluteaddress="/ledd/7/" id="ledd-7">Ved fordeling av kandidatene på kretsene legger en til grunn arbeidsforhold som er på 50 % eller mer og som har en minstevarighet på 1 måned.</article><article class="legalP" data-absoluteaddress="/ledd/8/" id="ledd-8">Fra krets A skal velges 8 rådsmedlemmer og 8 varamedlemmer, fra krets B 4 rådsmedlemmer og 5 varamedlemmer og fra krets C 3 rådsmedlemmer og 5 varamedlemmer.</article> <article class="defaultP" margin-top="true">§ 3 skal lyde:</article><article class="legalP" data-absoluteaddress="/ledd/9/" id="ledd-9">Valget skal være hemmelig og skriftlig.</article> <article class="defaultP" margin-top="true">§ 4 skal lyde:</article><article class="legalP" data-absoluteaddress="/ledd/10/" id="ledd-10">Stemmerett har enhver som<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/10/punkt/1/" id="ledd-10-punkt-1"><span class="data-originalId">-</span><article class="legalP" data-absoluteaddress="/ledd/10/punkt/1/ledd/1/" id="ledd-10-punkt-1-ledd-1">bor i Longyearbyen, Sveagruva, Ny-Ålesund eller på Isfjord når listen over stemmeberettigete settes opp og fortsatt bor der på valgdagen, se § 7 tredje ledd,</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/2/" id="ledd-10-punkt-2"><span class="data-originalId">-</span><article class="legalP" data-absoluteaddress="/ledd/10/punkt/2/ledd/1/" id="ledd-10-punkt-2-ledd-1">har fylt 18 år i valgåret og</article></article></li><li data-li-identifier="-" data-name="-"><article class="listArticle" data-absoluteaddress="/ledd/10/punkt/3/" id="ledd-10-punkt-3"><span class="data-originalId">-</span><article class="legalP" data-absoluteaddress="/ledd/10/punkt/3/ledd/1/" id="ledd-10-punkt-3-ledd-1">fyller vilkårene for å avgi stemme ved kommunestyre og fylkestingsvalg på fastlandet.</article></article></li></ul></article> <article class="defaultP" margin-top="true">§ 8 siste ledd skal lyde:</article><article class="legalP" data-absoluteaddress="/ledd/11/" id="ledd-11">Valgstyret skal utarbeide en stemmeseddel. På stemmeseddelen skal valgstyret føre opp de foreslåtte kandidaters navn fordelt på valgkrets i alfabetisk rekkefølge. Valgstyret skal informere velgerne om hvordan de skal gå frem for å markere på stemmeseddelen hvem de stemmer på. Stemmeseddelen skal inneholde opplysninger om hva som kan føre til at en stemmeseddel blir forkastet som ugyldig.</article> <article class="defaultP" margin-top="true">§ 9 første ledd skal lyde:</article><article class="legalP" data-absoluteaddress="/ledd/12/" id="ledd-12">Det skal avgis stemme på 8 kandidater. Stemme kan avgis på kandidater fra alle valgkretser.</article> <article class="defaultP" margin-top="true">§ 9 tredje ledd skal lyde:</article><article class="legalP" data-absoluteaddress="/ledd/13/" id="ledd-13">Dersom det er avgitt stemme på flere eller færre enn 8 kandidater, skal stemmeseddelen forkastes som ugyldig.</article><article class="legalP" data-absoluteaddress="/ledd/14/" id="ledd-14">Endringene trer i kraft straks.</article></main></body></html>