<!DOCTYPE html><html lang="no"><head><title>Forskrift om tilleggsreservekrav for forretnings- og sparebanker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:25</dd><dt class="legacyID">Datokode</dt><dd class="legacyID">FOR-1987-07-24-628</dd><dt class="dokid">DokumentID</dt><dd class="dokid">LTI/forskrift/1987-07-24-628</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 17</dd><dt class="dateInForce">I kraft fra</dt><dd class="dateInForce">1987-07-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2</li><li>lov/1965-06-25-2/§8</li><li>lov/1965-06-25-2/§11</li><li>lov/1965-06-25-2/§16</li><li>lov/1965-06-25-2/§17</li></ul></dd><dt class="dateOfPublication">Kunngjort</dt><dd class="dateOfPublication">1987-08-25</dd><dt class="title">Tittel</dt><dd class="title">Forskrift om tilleggsreservekrav for forretnings- og sparebanker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 24. juli 1987 med hjemmel i lov av 25. juni 1965 nr. 2 om adgang til regulering av penge- og kredittforholdene §§ 8, 11, 16 og 17. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1987-07-24-628</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilleggsreservekrav for forretnings- og sparebanker.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-07-24-628" id="dokument"><h1>Forskrift om tilleggsreservekrav for forretnings- og sparebanker.</h1><article class="legalArticle" data-lovdata-URL="LTI/forskrift/1987-07-24-628/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter omfatter samtlige forretnings- og sparebanker.</article></article><article class="legalArticle" data-lovdata-URL="LTI/forskrift/1987-07-24-628/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Disse institusjoner skal holde en tilleggsreserve på separat foliokonto i Norges Bank hvis beregningsgrunnlaget på kontrolltidspunktet er høyere enn utgangspunktet for reguleringen. For vekst i beregningsgrunnlaget på inntil 13 pst. over utgangspunktet svares en tilleggsreserve på minst 15 pst., og for vekst utover 13 pst. svares en tilleggsreserve på minst 25 pst.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Som utgangspunkt for beregningen av veksten i beregningsgrunnlaget regnes gjennomsnittet av summen av den enkelte banks beregningsgrunnlag og utestående byggelån med attest eller konverteringstilsagn fra statens boligbanker pr. utgangen av juni, juli og august 1985 tillagt et beløp tilsvarende 42 pst. av nevnte gjennomsnitt, og fratrukket den enkelte banks utestående byggelån med attest eller konverteringstilsagn fra statens boligbanker pr. 31. desember 1986. For forretningsbanker som i gjennomsnitt pr. utgangen av juni, juli og august 1985 hadde lavere beregningsgrunnlag enn 150 mill. kroner, settes gjennomsnittlig beregningsgrunnlag pr. utgangen av de nevnte måneder til 150 mill. kroner.</article></article><article class="legalArticle" data-lovdata-URL="LTI/forskrift/1987-07-24-628/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med beregningsgrunnlag menes i disse forskrifter den enkelte banks beholdning av innenlandske obligasjoner og sertifikater utstedt av kommuner, kredittforetak eller andre private, samt utlån til kredittforetak, private og kommuner med unntak av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">byggelån med attest eller konverteringstilsagn fra statens boligbanker,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">langsiktige grunnlån under PSV-ordningen gitt etter tilvisning fra statens boligbanker,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">lån, obligasjonskreditter m.v. i norske kroner gitt etter 7. mai 1982 til finansiering av virksomhet i oljesektoren når Norges Bank har godkjent lånene som lån til oljevirksomhet,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">utlån, obligasjonskreditter, m.v. til innlendinger utbetalt i henhold til lisens gitt av norske valutamyndigheter.</article></article></li></ul></article></article><article class="legalArticle" data-lovdata-URL="LTI/forskrift/1987-07-24-628/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tilleggsreserven skal være innbetalt på separat foliokonto i Norges Bank senest innen utgangen av den andre måneden etter kontrolltidspunktet og holdes frem til neste månedsskifte.</article></article><article class="legalArticle" data-lovdata-URL="LTI/forskrift/1987-07-24-628/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Banker som ikke innbetaler pliktige tilleggsreserver innen de fastsatte frister, skal betale renter til statskassen av det beløp som ikke er innbetalt for en periode tilsvarende den perioden tilleggsreservene skulle ha vært holdt. Den årlige rentesats fastsettes lik den høyeste rente innenfor bankenes automatiske dagslåneadgang i Norges Bank på det tidspunkt innbetalingen skulle ha funnet sted, tillagt 20 prosentpoeng. Dersom Norges Banks dagslåneadgang er suspendert, settes renten for disse dager til utlånsrenten siste virkedag før låneadgangen ble suspendert, tillagt 20 prosentpoeng. Ved renteberegningen legger en til grunn 365 rentedager i året.</article></article><article class="legalArticle" data-lovdata-URL="LTI/forskrift/1987-07-24-628/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Norges Bank fører tilsyn med at forskriftene overholdes. Norges Bank beregner og krever inn renter til statskassen etter § 5. Bankene plikter å gi Norges Bank de opplysninger som er nødvendige for beregning av reservekravet og for gjennomføring av kontrollen.</article></article><article class="legalArticle" data-lovdata-URL="LTI/forskrift/1987-07-24-628/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Første kontrolltidspunkt settes til 31. juli 1987. Det er deretter kontrolltidspunkter ved utgangen av hver måned fram til og med utgangen av desember 1987.</article></article><article class="legalArticle" data-lovdata-URL="LTI/forskrift/1987-07-24-628/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskriften trer i kraft straks. Forskrift av 5. juni 1987 nr. 465 oppheves samtidig.</article></article></main></body></html>