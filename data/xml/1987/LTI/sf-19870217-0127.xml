<!DOCTYPE html><html lang="no"><head><title>Forskrift om opptak til Norges Musikkhøgskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:26</dd><dt class="legacyID">Datokode</dt><dd class="legacyID">FOR-1987-02-17-127</dd><dt class="dokid">DokumentID</dt><dd class="dokid">LTI/forskrift/1987-02-17-127</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 4</dd><dt class="dateInForce">I kraft fra</dt><dd class="dateInForce">1987-02-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1986-06-20-1286</li></ul></dd><dt class="dateOfPublication">Kunngjort</dt><dd class="dateOfPublication">1987-03-19</dd><dt class="title">Tittel</dt><dd class="title">Forskrift om opptak til Norges Musikkhøgskole.</dd><dt class="refid">RefID</dt><dd class="refid">forskrift/1987-02-17-127</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til Norges Musikkhøgskole.<ul class="tocSubUl"><li>§ 1. Opptakets størrelse m.m.</li><li>§ 2. Fordeling av studieplasser.</li><li>§ 3. Opptaksgrunnlag.</li><li>§ 4. Opptakskrav for de enkelte studier</li><li>§ 5. Opptaksprøver.</li><li>§ 6. Opptakskomité.</li><li>§ 7. Opptaksjuryer.</li><li>§ 8. Studium av enkeltfag – opptak av hospitanter.</li><li>§ 9. Særskilt adgang til eksamen.</li><li>§ 10. Klage over avgjørelse om opptak</li><li>§ 11. Utfyllende regler.</li><li>§ 12. Ikrafttreden.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-02-17-127" id="dokument"><h1>Forskrift om opptak til Norges Musikkhøgskole.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 17. februar 1987 med hjemmel i kgl.res. 20. juni 1986 nr. 1286.</article><article class="legalArticle" data-lovdata-URL="LTI/forskrift/1987-02-17-127/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opptakets størrelse m.m.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Kultur- og vitenskapsdepartementet fastsetter hvor mange studenter høgskolen skal ta opp årlig etter forslag fra styret.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Normalt tas det opp studenter en gang i året til høstsemesterets begynnelse. Søknadsfristen for opptak fastsettes av styret.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Utenlandske studenter kan normalt utgjøre inntil 10 % av hvert års samlede opptakskvote.</article></article><article class="legalArticle" data-lovdata-URL="LTI/forskrift/1987-02-17-127/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fordeling av studieplasser.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Styret fordeler studieplassene på høgskolens avdelinger. Styret kan dessuten fordele studieplasser på fag og studienivåer.</article></article><article class="legalArticle" data-lovdata-URL="LTI/forskrift/1987-02-17-127/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptaksgrunnlag.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For opptak ved Norges Musikkhøgskole kreves fullført tre års utdanning fra videregående skole, allmennfaglig linje, eller jevngod utdanning, og prøver i musikkfaglige kunnskaper og ferdigheter som er høvelig for høgre musikkstudium. Opptakskomitéen avgjør etter forskrifter gitt av styret om søkere som ikke har videregående skole, har jevngod utdanning.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Høgskolens fagavdelinger fastsetter hvilke musikkfaglige kvalifikasjoner som kreves for opptak til de enkelte studier. Kvalifikasjonskravene inntas i den årlige studieorienteringen.</article></article><article class="legalArticle" data-lovdata-URL="LTI/forskrift/1987-02-17-127/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opptakskrav for de enkelte studier</span><sup class="footnotereference" data-footnotereferencevalue="1" data-unique-footnote-counter="1">1</sup></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For opptak til kandidatstudiets annen avdeling kreves fullført første avdeling eller tilsvarende utdanning godkjent av opptakskomitéen.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">For opptak til hovedfagsstudiet kreves fullført cand.mag. grad fra Norges musikkhøgskole eller tilsvarende utdanning godkjent av opptakskomitéen. Opptakskomitéen kan i spesielle tilfeller dispenseres fra kravet om å ha oppnådd cand.mag.grad for å kunne ta hovedfag.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Opptak til diplomstudiet bygger på cand.mag. grad fra Norges musikkhøgskole eller tilsvarende utdanning godkjent av opptakskomitéen.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">For opptak til pedagogisk seminar kreves kandidateksamen fra Norges musikkhøgskole eller tilsvarende utdanning godkjent av opptakskomitéen.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Forskrifter om godkjenning av utdanning fra annen institusjon som faglig jevngod fastsettes av styret.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift om reglement for gradene candidata/candidatus magisterii (cand.mag.) og candidata/candidatus musicae (cand.mucicae) og for kandidateksamen og diplomeksamen ved Norges musikkhøgskole fastsatt av Kultur- og vitenskapsdepartementet 3. februar 1983 nr. 79 med endring 17. februar 1987 nr. 128.</article></footer></article><article class="legalArticle" data-lovdata-URL="LTI/forskrift/1987-02-17-127/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opptaksprøver.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Opptaksprøver avholdes normalt i nærmere fastsatte perioder i løpet av det semester som går forut for det studieår det søkes opptak fra. De fastsatte periodene for slike prøver gjøres kjent i den årlige studieorienteringen. Studiesjefen har fullmakt til å arrangere opptaksprøver utenom de faste prøveperiodene.</article></article><article class="legalArticle" data-lovdata-URL="LTI/forskrift/1987-02-17-127/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opptakskomité.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">En sentral opptakskomité avgjør hvem av søkerne som skal tas opp til høgskolens studier. Komitéen består av en representant for hver fagavdeling oppnevnt av avdelingen blant det vitenskapelige personale, men som ikke er medlem av styret, en studentrepresentant oppnevnt av studentutvalget og rektor som komitéens leder. Studiesjefen er komitéens sekretær. Styret gir utfyllende regler om funksjonstid, arbeidsmåte m.m.</article></article><article class="legalArticle" data-lovdata-URL="LTI/forskrift/1987-02-17-127/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opptaksjuryer.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Søkernes musikkfaglige kvalifikasjoner vurderes av fagjuryer oppnevnt av rektor etter forslag fra de enkelte fagavdelinger. Styret gir nærmere regler om antall medlemmer, funksjonstid, arbeidsmåte m.m. Juryene avgir skriftlige begrunnede innstillinger til opptakskomitéen.</article></article><article class="legalArticle" data-lovdata-URL="LTI/forskrift/1987-02-17-127/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Studium av enkeltfag – opptak av hospitanter.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fagavdelingen kan gi søkere adgang til å studere ett eller flere fag i en tidsbegrenset periode som hospitant uten å være opptatt som student ved høgskolen. Forskrifter om hospitantordningen fastsettes av styret.</article></article><article class="legalArticle" data-lovdata-URL="LTI/forskrift/1987-02-17-127/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Særskilt adgang til eksamen.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fagavdelingen avgjør i hvilken utstrekning det skal være adgang til å framstille seg til eksamen uten å være opptatt til studium. Forskrifter fastsettes av styret.</article></article><article class="legalArticle" data-lovdata-URL="LTI/forskrift/1987-02-17-127/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage over avgjørelse om opptak</span><sup class="footnotereference" data-footnotereferencevalue="1" data-unique-footnote-counter="1">1</sup></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ved klage over avgjørelse om opptak gjelder forvaltningslovens bestemmelser. For opptaksprøver fastsettes det med hjemmel i forvaltningsloven særskilt forskrift. Klagen rettes til opptakskomitéen. Dersom klagen ikke blir imøtekommet av komitéen og klagen opprettholdes, videresendes den til høgskolens styre for endelig avgjørelse.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. lov 10. februar 1967 om behandlingsmåten i forvaltningssaker (forvaltningsloven), kap. VI Om klage og omgjøring.</article></footer></article><article class="legalArticle" data-lovdata-URL="LTI/forskrift/1987-02-17-127/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utfyllende regler.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">De regler som styret gir med hjemmel i denne forskrift inntas i den årlige studieorienteringen og kan ikke fravikes uten at forskriften gir hjemmel for det.</article></article><article class="legalArticle" data-lovdata-URL="LTI/forskrift/1987-02-17-127/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttreden.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft 15. februar 1987.</article></article></main></body></html>