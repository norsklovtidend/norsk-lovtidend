<!DOCTYPE html><html lang="no"><head><title>Forskrift om samordning av tjenestepensjon med tilleggspensjon fra folketrygden.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:56</dd><dt class="legacyID">Datokode</dt><dd class="legacyID">FOR-1987-06-17-509</dd><dt class="dokid">DokumentID</dt><dd class="dokid">LTI/forskrift/1987-06-17-509</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 14</dd><dt class="dateInForce">I kraft fra</dt><dd class="dateInForce">1987-06-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1973-04-09-9549</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-07-03</dd><dt class="title">Tittel</dt><dd class="title">Forskrift om samordning av tjenestepensjon med tilleggspensjon fra folketrygden.</dd><dt class="refid">RefID</dt><dd class="refid">forskrift/1987-06-17-509</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om samordning av tjenestepensjon med tilleggspensjon fra folketrygden.</li></ul></dd></dl></header><main class="documentBody" data-lovdata-URL="LTI/forskrift/1987-06-17-509" id="dokument"><h1>Forskrift om samordning av tjenestepensjon med tilleggspensjon fra folketrygden.</h1><article class="legalP" data-absoluteaddress="/ledd/1/" id="ledd-1">I medhold av lov av 6. juli 1957 nr. 26 om samordning av pensjons- og trygdeytelser § 23 nr. 3 har Sosialdepartementet 17. juni 1987 gjort følgende endringer i forskriftene av 9. april 1973 med senere endringer:</article> <article class="defaultP" margin-top="true">I første ledd føyes til nytt annet punktum:</article><article class="legalP" data-absoluteaddress="/ledd/2/" id="ledd-2">Forskriftene skal gjelde også når tilleggspensjonen fra folketrygden og tjenestepensjonen helt eller delvis er opptjent av forskjellige personer.</article> <article class="defaultP" margin-top="true">Bokstav e skal lyde:</article><article class="legalP" data-absoluteaddress="/ledd/3/" id="ledd-3">e) Dersom folketrygdens tilleggspensjon (§§ 7-4 og 8-6) er beregnet som 55 % av summen av egen tilleggspensjon og avdødes tilleggspensjon, skal den samordningsfrie delen beregnes slik:</article><article class="legalP" data-absoluteaddress="/ledd/4/" id="ledd-4">Reglene under bokstavene a til d skal først anvendes til beregning av en eventuell samordningsfri del i henholdsvis egen og avdøde ektefelles tilleggspensjon. Eventuelt tidligere beregnet poengtall skal beholdes. Fullt fradrag fastsettes som differansen mellom den tilleggspensjon som utbetales og summen av eventuell samordningsfri del av egen opptjent tilleggspensjon og 55 % av samordningsfri del av avdødes opptjente tilleggspensjon. Fullt fradrag skal avkortes forholdsmessig når tjenestepensjonen er beregnet for mindre enn full tjenestetid og/eller full uførhet.</article><article class="legalP" data-absoluteaddress="/ledd/5/" id="ledd-5">Beregningsmåten i annet ledd skal også anvendes når folketrygdens tilleggspensjon utbetales som egen tilleggspensjon etter folketrygdlovens § 7-3 nr. 2 eller §§ 8-4 og 8-5.</article><article class="legalP" data-absoluteaddress="/ledd/6/" id="ledd-6">Dersom bestemmelsen under bokstav b bare blir effektiv i en av tilleggspensjonene, beregnes fridelen i den andre som differansen mellom opptjent tilleggspensjon og fradrag beregnet etter bestemmelsen under bokstav a og eventuell tjenestetidsavkorting. Sistnevnte fribeløp skal multipliseres med 0,55 dersom tilleggspensjonen er tjent opp av avdød ektefelle.</article><article class="legalP" data-absoluteaddress="/ledd/7/" id="ledd-7">Nåværende bokstav e blir bokstav f og med nytt tredje og fjerde ledd:</article><article class="legalP" data-absoluteaddress="/ledd/8/" id="ledd-8">Bestemmelsen under bokstav e trer i kraft straks. Bestemmelsen gis tilsvarende anvendelse for tidsrommet 1. januar 1977 og til ikrafttreden for personer som har løpende pensjon pr. 1 januar 1977 eller senere.</article><article class="legalP" data-absoluteaddress="/ledd/9/" id="ledd-9">Ved beregning av etterbetalingsbeløp for tidsrommet før 1. januar 1987 skal en legge til grunn den reduksjon av samordningsfradraget som disse regler medfører i januar 1987, men med reduksjon for tidsrom med lavere grunnbeløp i folketrygden. Etterbetalingsbeløp skal beregnes fra og med det kalenderår samordningsfradraget for folketrygd tidligere er beregnet fra.</article></main></body></html>