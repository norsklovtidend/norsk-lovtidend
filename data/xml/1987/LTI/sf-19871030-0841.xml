<!DOCTYPE html><html lang="no"><head><title>Ikrafttredelse av lov av 14. juni 1974 nr. 39 om eksplosive varer for Svalbard med endringsbestemmelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1987-10-30-841</dd><dt class="dokid">DokumentID</dt><dd class="dokid">LTI/forskrift/1987-10-30-841</dd><dt class="ministry">Departement</dt><dd class="ministry"><ul><li>Kommunal- og arbeidsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 22</dd><dt class="dateInForce">I kraft fra</dt><dd class="dateInForce">1988-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1974-06-14-39</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-11-20</dd><dt class="title">Tittel</dt><dd class="title">Ikrafttredelse av lov av 14. juni 1974 nr. 39 om eksplosive varer for Svalbard med endringsbestemmelser.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 30. oktober 1987. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1987-10-30-841</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Ikrafttredelse av lov av 14. juni 1974 nr. 39 om eksplosive varer for Svalbard med endringsbestemmelser.</li></ul></dd></dl></header><main class="documentBody" data-lovdata-URL="LTI/forskrift/1987-10-30-841" id="dokument"><h1>Ikrafttredelse av lov av 14. juni 1974 nr. 39 om eksplosive varer for Svalbard med endringsbestemmelser.</h1><article class="legalP" data-absoluteaddress="/ledd/1/" id="ledd-1">Lov av 14. juni 1974 nr. 39 om eksplosive varer med tilhørende forskrifter, retningslinjer m.v. som er gitt i medhold av loven, trer i kraft for Svalbard fra 1. januar 1988. I medhold av lovens § 1, siste ledd, fastsettes følgende endringer:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">For Svalbard skal de funksjoner og den tilsynsmyndighet som i henhold til ovennevnte lov og tilhørende forskrifter er lagt til det kommunale brannstyret eller brannsjefen, tilligge Direktoratet for brann- og eksplosjonsvern. Sysselmannen kan ivareta disse funksjoner og denne tilsynsmyndighet når Direktoratet for brann- og eksplosjonsvern ikke er tilstede på Svalbard. Søknad til Direktoratet for brann- og eksplosjonsvern sendes Sysselmannen, som kan avgi uttalelse i saken.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Enhver bedrift eller person som har befatning med eksplosive varer eller innretninger som er underlagt lov om eksplosive varer, er på forespørsel fra tilsynsmyndigheten forpliktet til å gi de opplysninger som tilsynsmyndigheten trenger for å vurdere om virksomheten eller innretningen er av en slik art at den må ha tillatelse eller godkjenning etter lov om eksplosive varer.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Merking av emballasje, transportkjøretøy og oppbevaringssted for eksplosiv vare skal skje på de språk og etter de merkesystemer som er påkrevet for å advare personer som kan få befatning med varen.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">§§ 26, 32 og 33 i lov om eksplosive varer, samt kapittel 9 i forskrifter om eksplosive varer av 22. mars 1977, skal ikke gjelde for Svalbard.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Kapittel 11 i lov om eksplosive varer gjelder så langt det passer.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Departementet kan pålegge den som har eller søker om godkjenning eller tillatelse etter lov om eksplosive varer, eller som har befatning med slike varer, å refundere tilsynsmyndighetens utgifter ved tilsyn m.v.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">De tillatelser som er gitt med hjemmel i forskrift angående ildsfarlige gjenstander på Svalbard, fastsatt ved kgl.res. av 1. mars 1929, skal fortsatt gjelde inntil det skjer utvidelser eller andre endringer i det forhold det er gitt tillatelse til.</article></article></li><li data-li-identifier="8." data-name="8."><article class="listArticle" data-absoluteaddress="/ledd/1/punkt/8/" id="ledd-1-punkt-8"><span class="data-originalId">8.</span><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">Kravet om godkjenning i § 12-1 i forskrift til lov om eksplosive varer av 22. mars 1977 gjelder ikke for utenlandske brukere av sprengstoff, krutt og tennmidler til sprengningsformål på Svalbard når brukerne har tilsvarende utenlandske godkjenning.</article></article></li></ul></article><article class="legalP" data-absoluteaddress="/ledd/2/" id="ledd-2">Fra det tidspunkt lov om eksplosive varer med tilhørende forskrifter, retningslinjer m.v. trer i kraft for Svalbard, oppheves:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">-</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Forskrifter angående ildsfarlige gjenstander på Svalbard, fastsatt ved kgl.res. 1. mars 1929.</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">-</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1">Kronprinsregentens res. av 13. november 1964 om tilsynsfunksjoner etter kgl.res. av 1. mars 1919.</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">-</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1">Kommunal- og arbeidsdepartementets delegeringsvedtak av 7. juni 1966 vedrørende godkjennelse av sprengstoff til bruk i kullgruver.</article></article></li><li data-li-identifier="-" data-name="-"><article class="listArticle" data-absoluteaddress="/ledd/2/punkt/4/" id="ledd-2-punkt-4"><span class="data-originalId">-</span><article class="legalP" data-absoluteaddress="/ledd/2/punkt/4/ledd/1/" id="ledd-2-punkt-4-ledd-1">Forskrift om bruk av sprengstoff på Svalbard, fastsatt av Kommunal- og arbeidsdepartementet 19. august 1971.</article></article></li></ul></article></main></body></html>