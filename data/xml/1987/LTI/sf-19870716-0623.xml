<!DOCTYPE html><html lang="no"><head><title>Forskrift om regulering av fisket etter makrell i Norges økonomiske sone sør for 62° n.br., i EF-sonen i Nordsjøen og Skagerrak i 1987.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:58</dd><dt class="legacyID">Datokode</dt><dd class="legacyID">FOR-1987-07-16-623</dd><dt class="dokid">DokumentID</dt><dd class="dokid">LTI/forskrift/1987-07-16-623</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 17</dd><dt class="dateInForce">I kraft fra</dt><dd class="dateInForce">1987-07-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1972-06-16-57</li><li>lov/1972-06-16-57/§6</li><li>lov/1972-06-16-57/§8</li><li>forskrift/1986-12-05-2165</li></ul></dd><dt class="dateOfPublication">Kunngjort</dt><dd class="dateOfPublication">1987-08-25</dd><dt class="title">Tittel</dt><dd class="title">Forskrift om regulering av fisket etter makrell i Norges økonomiske sone sør for 62° n.br., i EF-sonen i Nordsjøen og Skagerrak i 1987.</dd><dt class="refid">RefID</dt><dd class="refid">forskrift/1987-07-16-623</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell i Norges økonomiske sone sør for 62° n.br., i EF-sonen i Nordsjøen og Skagerrak i 1987.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-07-16-623" id="dokument"><h1>Forskrift om regulering av fisket etter makrell i Norges økonomiske sone sør for 62° n.br., i EF-sonen i Nordsjøen og Skagerrak i 1987.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 16. juli, med hjemmel i §§ 4, 5 og 9 i lov av 3. juni 1983 nr. 40 om saltvannsfiske m.v., og i §§ 6 og 8 i lov av 16. juni 1972 nr. 57 om regulering av deltagelsen i fisket, jfr. kgl.res. av 5. desember 1986 nr. 2165, fastsatt følgende forskrift:</article><article class="legalArticle" data-lovdata-URL="LTI/forskrift/1987-07-16-623/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt for ringnotfartøy på 70 fot største lengde (s.l.) eller mer og trålere å fiske makrell i Norges økonomiske sone sør for 62° n.br. i EF-sonen i Nordsjøen og Skagerrak avgrenset i sør av en rett linje mellom Skagen fyr og Tistlarna fyr.</article></article><article class="legalArticle" data-lovdata-URL="LTI/forskrift/1987-07-16-623/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Uten hinder av forbudet i § 1 kan det fiskes inntil 25.000 tonn makrell til konsum i området nevnt i § 1 av følgende fartøygrupper og med følgende åpningstidspunkt:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Konsesjonspliktige ringnotfartøy fra 28. august kl.0000.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Ringnotfartøy mellom 70 og 90 fot s.l. som har deltatt i havmakrellfisket i Nordsjøen eller nord for 62° n.br. i minst ett av årene 1984-86, fra 16 juli kl.0000.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Fiskeridirektøren kan fastsette en senere åpningsdato for konsesjonspliktige ringnotfartøy enn 28. august.</article></article><article class="legalArticle" data-lovdata-URL="LTI/forskrift/1987-07-16-623/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Uten hinder av forbudet i § 1 kan fartøy med industritråltillatelse, jfr. § 5-1 i forskrift av 12. desember 1986 om tildeling av tillatelse til å drive fiske med trål, fra 16. juli kl. 0000 fiske inntil 1.000 tonn makrell til konsum i området nevnt i § 1.</article></article><article class="legalArticle" data-lovdata-URL="LTI/forskrift/1987-07-16-623/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Gruppekvoten til ringnotfartøyene fastsatt i § 2 fordeles av Fiskeridirektøren på de deltakende fartøyer etter følgende fordelingsnøkkel:<table><tbody><tr><td data-text-align="left" data-vertical-align="top">1.000 hl</td><td data-text-align="left" data-vertical-align="top">+ 30% av konsesjonskapasitet fra</td><td data-text-align="left" data-vertical-align="top">    0 – 10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 15% av konsesjonskapasitet fra</td><td data-text-align="left" data-vertical-align="top"> 10.000 – 12.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 5% av konsesjonskapasitet  over</td><td data-text-align="left" data-vertical-align="top">12.000 hl</td></tr></tbody></table></article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Fartøyets kvote utregnes ved å multiplisere den kvote (basiskvoten) som fremkommer etter nevnte fordelingsnøkkel med den faktoren en får ved å dividere gruppekvoten i § 2 første ledd med summen av alle fartøyenes basiskvoter.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">For fartøy under konsesjonsgrensen nyttes faktisk lastekapasitet som grunnlag for utregning av fartøykvotene.</article></article><article class="legalArticle" data-lovdata-URL="LTI/forskrift/1987-07-16-623/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Ringnotfartøy mellom 70 og 90 fot s.l. som skal delta i fisket i medhold av § 2, må melde seg på til Fiskeridirektøren innen 10. juli.</article></article><article class="legalArticle" data-lovdata-URL="LTI/forskrift/1987-07-16-623/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fartøykvotene gitt i medhold av § 4 oppheves 13. november. Fiskeridirektøren kan fastsette en senere dato enn 13. november.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Etter denne dato kan det kvantum som beregnes å gjenstå av den norske totalkvote på 36.000 tonn fiskes av fartøy som har deltatt i makrellfisket i området nevnt i § 1 1987.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Ingen kan delta i dette fisket uten å ha meldt utseiling til Norges Makrellag eller Feitsildfiskernes Salgslag før avgang til feltet.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Fiskeridirektøren kan fastsette turkvoter.</article></article><article class="legalArticle" data-lovdata-URL="LTI/forskrift/1987-07-16-623/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det er forbudt for konsesjonspliktige ringnotfartøy å fiske makrell innenfor 40 n. mil av grunnlinjen sør for 59° n.br.</article></article><article class="legalArticle" data-lovdata-URL="LTI/forskrift/1987-07-16-623/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Fiskeridirektøren kan stoppe fisket når kvoten nevnt i § 2 eller § 3 er beregnet oppfisket.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Fiskeridirektøren kan fastsette utseilingsstopp.</article></article><article class="legalArticle" data-lovdata-URL="LTI/forskrift/1987-07-16-623/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Fiskeridirektøren kan bestemme at ringnotfartøy på 70 fot s.l. eller mer som tar del i makrellfisket i Nordsjøen sør for 62° n.br. skal gi posisjonsmelding til vedkommende salgslag.</article></article><article class="legalArticle" data-lovdata-URL="LTI/forskrift/1987-07-16-623/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Fiskeridirektøren kan gi tillatelse til oppmaling av hele eller deler av fangster fisket i medhold av §§ 2 eller 3 dersom fangsten av hensyn til avtaket eller av kvalitetsmessige grunner ikke kan leveres til konsum.</article></article><article class="legalArticle" data-lovdata-URL="LTI/forskrift/1987-07-16-623/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Turkvoten for ringnotfartøy under 70 fot s.l. er 40 tonn.</article></article><article class="legalArticle" data-lovdata-URL="LTI/forskrift/1987-07-16-623/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Fiskeridirektøren kan gi nærmere forskrift om gjennomføring og utfylling av reglene i denne forskrift.</article></article><article class="legalArticle" data-lovdata-URL="LTI/forskrift/1987-07-16-623/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>.</h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Uaktsom eller forsettlig brudd på denne forskriften straffes i henhold til bestemmelse i lov av 3. juni 1983 nr. 40 om saltvannsfiske m.v. § 53.</article></article><article class="legalArticle" data-lovdata-URL="LTI/forskrift/1987-07-16-623/§14" data-name="§14" data-partID="§14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">§ 14</span>.</h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Denne forskrift trer i kraft straks. Samtidig oppheves Fiskeridepartementets forskrift av 21. desember 1986 nr. 2242 om regulering av fisket etter makrell i Norges økonomiske sone sør for 62° n.br., i EF-sonen, i Nordsjøen og i Skagerrak i 1987.</article></article></main></body></html>