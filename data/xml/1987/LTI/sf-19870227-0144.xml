<!DOCTYPE html><html lang="no"><head><title>Forskrift for godkjenning m.v. av bioingeniør.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:22</dd><dt class="legacyID">Datokode</dt><dd class="legacyID">FOR-1987-02-27-144</dd><dt class="dokid">DokumentID</dt><dd class="dokid">LTI/forskrift/1987-02-27-144</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 4</dd><dt class="dateInForce">I kraft fra</dt><dd class="dateInForce">1987-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-14-47</li><li>lov/1974-06-14-47/§1</li><li>lov/1974-06-14-47/§2</li><li>lov/1974-06-14-47/§9</li></ul></dd><dt class="dateOfPublication">Kunngjort</dt><dd class="dateOfPublication">1987-03-19</dd><dt class="title">Tittel</dt><dd class="title">Forskrift for godkjenning m.v. av bioingeniør.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 27. februar 1987 med hjemmel i §§ 1, 2 og 9 i lov av 14. juni 1974 nr. 47 om godkjenning m.v. av helsepersonell med endringer av 26. juni 1979, 6. november 1980 og 29. oktober 1981. Fremmet av Sosialdepartementet.</dd><dt class="refid">RefID</dt><dd class="refid">forskrift/1987-02-27-144</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for godkjenning m.v. av bioingeniør.<ul class="tocSubUl"><li>§ 1. (yrkestittel).</li><li>§ 2. (godkjenningsinstans).</li><li>§ 3. (vilkår for godkjenning).</li><li>§ 4. (midlertidig godkjenning).</li><li>§ 5. (unntaksbestemmelser).</li><li>§ 6. (delegering).</li><li>§ 7. (ikrafttreden, overgangsbestemmelse).</li></ul></li></ul></dd></dl></header><main class="documentBody" data-lovdata-URL="LTI/forskrift/1987-02-27-144" id="dokument"><h1>Forskrift for godkjenning m.v. av bioingeniør.</h1><article class="legalArticle" data-lovdata-URL="LTI/forskrift/1987-02-27-144/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(yrkestittel).</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Bare den som har fått offentlig godkjenning i henhold til bestemmelsene i denne forskrift og forskrifter av 16. desember 1977 og 2. juni 1978 for godkjenning av henholdsvis fysiokjemiker og medisinsk laboratorieingeniør har rett til å kalle seg bioingeniør.</article></article><article class="legalArticle" data-lovdata-URL="LTI/forskrift/1987-02-27-144/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(godkjenningsinstans).</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Offentlig godkjenning gis og kalles eventuelt tilbake av Helsedirektoratet eller den det bemyndiger.</article></article><article class="legalArticle" data-lovdata-URL="LTI/forskrift/1987-02-27-144/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(vilkår for godkjenning).</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For å kunne få offentlig godkjenning som bioingeniør må søkeren tilfredsstille ett av kravene nedenfor:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Godtgjøre å ha fullført utdanning og bestått eventuell avgangseksamen ved godkjent norsk høgskole eller kurs som er godkjent av Kultur- og vitenskapsdepartementet.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Godtgjøre å ha fullført utdanning og bestått eventuell avgangseksamen ved utenlandsk høgskole eller universitet som er likeverdig med godkjent fullført utdanning som nevnt i punkt 1, jf. lovens § 2, nr. 2, 3. ledd.</article></article></li></ul></article></article><article class="legalArticle" data-lovdata-URL="LTI/forskrift/1987-02-27-144/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(midlertidig godkjenning).</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom særlige forhold ikke foreligger, gis godkjenning til søker fra land utenfor Norden og med utdanning fra utenlandsk skole, jfr. forskriftenes § 3, pkt. 2, midlertidig, og for en periode på inntil 2 år før varig godkjenning eventuelt blir gitt. Den midlertidige godkjenningen kan gis på særlige vilkår.</article></article><article class="legalArticle" data-lovdata-URL="LTI/forskrift/1987-02-27-144/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(unntaksbestemmelser).</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Helsedirektoratet kan i det enkelte tilfelle, når særlige grunner foreligger, gjøre unntak fra bestemmelsene i disse forskrifter.</article></article><article class="legalArticle" data-lovdata-URL="LTI/forskrift/1987-02-27-144/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(delegering).</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Helsedirektoratet kan foreta endringer i disse forskrifter.</article></article><article class="legalArticle" data-lovdata-URL="LTI/forskrift/1987-02-27-144/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(ikrafttreden, overgangsbestemmelse).</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Disse forskrifter trer i kraft 1. april 1987. Fra samme tidspunkt oppheves forskrifter for godkjenning av fysiokjemiker og medisinsk laboratorieingeniør av henholdsvis 16. desember 1977 nr. 7 og 2. juni 1978 nr. 8.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Offentlig godkjenning som fysiokjemiker eller laboratorieingeniør og tilhørende godkjenningsdokumenter etter forskrifter nevnt i første ledd, gjelder uten videre også som offentlig godkjenning som bioingeniør etter forskriften her.</article></article></main></body></html>