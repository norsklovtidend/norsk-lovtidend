<!DOCTYPE html><html lang="no"><head><title>Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1987.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:03</dd><dt class="legacyID">Datokode</dt><dd class="legacyID">FOR-1987-08-07-638</dd><dt class="dokid">DokumentID</dt><dd class="dokid">LTI/forskrift/1987-08-07-638</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 17</dd><dt class="dateInForce">I kraft fra</dt><dd class="dateInForce">1987-08-07</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-01-09-9</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§16-1</li></ul></dd><dt class="dateOfPublication">Kunngjort</dt><dd class="dateOfPublication">1987-08-25</dd><dt class="title">Tittel</dt><dd class="title">Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1987.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 7. august 1987 med hjemmel i lov om folketrygd § 16-1 nr. 3 siste ledd, jfr stortingsvedtak 16. desember 1986 og 12. juni 1987. Fremmet av Sosialdepartementet.</dd><dt class="refid">RefID</dt><dd class="refid">forskrift/1987-08-07-638</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1987.<ul class="tocSubUl"><li>I.</li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-08-07-638" id="dokument"><h1>Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1987.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-08-07-638/KAPITTEL_1" data-partID="k1"><h2 data-text-align="center">I.</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">Arbeidstaker som går inn under lov om skatt til Svalbard av formue og inntekt kap. 2 og lov om skattlegging av tjenestemenn på Jan Mayen.</article><article class="legalP" data-absoluteaddress="/kapittel/1/punkt/1/ledd/2/" id="kapittel-1-punkt-1-ledd-2">For lønn og annet godtgjørelse for arbeid og annen ervervsinntekt skal medlemsavgift etter folketrygdlovens § 16-1 nr. 1 bokstav b fastsettes av pensjonsgivende inntekt, jfr. § 6-4 første ledd, og tilsvarende inntekt av arbeid i år før den trygdede fyller 17 år og fra og med det år den trygdede fyller 70 år, med tillegg av eventuelle pensjoner fra offentlige eller private tjenestepensjonsordninger,jfr. folketrygdlovens § 16-1 nr. 1 første ledd.</article><article class="legalP" data-absoluteaddress="/kapittel/1/punkt/1/ledd/3/" id="kapittel-1-punkt-1-ledd-3">Medlemsavgift etter forangående ledd skal svares med 4,1 prosent.</article><article class="legalP" data-absoluteaddress="/kapittel/1/punkt/1/ledd/4/" id="kapittel-1-punkt-1-ledd-4">Det skal ikke svares medlemsavgift når avgiftsgrunnlaget etter annet ledd er under 17.000 kroner, og avgiften må ikke utgjøre mer enn 25 prosent av den inntekt som overstiger 17.000 kroner.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Trygdet etter lov om folketrygd § 1-2 med inntekt som ikke er skattepliktig til Norge etter de ordinære skattelover eller skattevedtak, lov om skattlegging av sjømenn eller lov om skatt til Svalbard, samt trygdet etter lov om folketrygd § 1-4 og utsendt arbeidstaker som er trygdet etter konvensjon inngått etter folketrygdlovens § 18-12.<ul class="defaultList"><li data-li-identifier="A." data-name="A."><article class="listArticle" data-absoluteaddress="/kapittel/1/punkt/2/ledd/1/punkt/1/" id="kapittel-1-punkt-2-ledd-1-punkt-1"><span class="data-originalId">A.</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/" id="kapittel-1-punkt-2-ledd-1-punkt-1-ledd-1">Avgiftsgrunnlag.<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/punkt/2/ledd/1/punkt/1/ledd/1/punkt/1/" id="kapittel-1-punkt-2-ledd-1-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/punkt/1/ledd/1/" id="kapittel-1-punkt-2-ledd-1-punkt-1-ledd-1-punkt-1-ledd-1">For rettigheter etter kapitlene 2 og 3 i lov om folketrygd skal avgift fastsettes i prosent av følgende avgiftsgrunnlag<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/1/punkt/1/ledd/1/punkt/1/ledd/1/punkt/1/" id="kapittel-1-punkt-2-ledd-1-punkt-1-ledd-1-punkt-1-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/punkt/1/ledd/1/punkt/1/ledd/1/" id="kapittel-1-punkt-2-ledd-1-punkt-1-ledd-1-punkt-1-ledd-1-punkt-1-ledd-1">pensjonsgivende inntekt, jfr. § 6-4 første ledd og tilsvarende inntekt av arbeid i år før den trygdede fyller 17 år og fra og med det år den trygdede fyller 70 år.</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/1/punkt/1/ledd/1/punkt/1/ledd/1/punkt/2/" id="kapittel-1-punkt-2-ledd-1-punkt-1-ledd-1-punkt-1-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/punkt/1/ledd/1/punkt/2/ledd/1/" id="kapittel-1-punkt-2-ledd-1-punkt-1-ledd-1-punkt-1-ledd-1-punkt-2-ledd-1">pensjon, unntatt barnepensjon og barnetillegg.</article></article></li></ul></article><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/punkt/1/ledd/2/" id="kapittel-1-punkt-2-ledd-1-punkt-1-ledd-1-punkt-1-ledd-2">Ved beregning av avgift etter de satser og det avgiftsgrunnlag som er fastsatt for trygdedekning etter kapitlene 2 og 3, fastsettes avgiftsgrunnlaget uten hensyn til bestemmelser i henhold til § 6-4, siste ledd.</article><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/punkt/1/ledd/3/" id="kapittel-1-punkt-2-ledd-1-punkt-1-ledd-1-punkt-1-ledd-3">Det skal ikke svares avgift når inntekten er under 17.000 kroner, og avgiften må ikke utgjøre mer enn 25 prosent av den inntekt som overstiger 17.000 kroner.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/punkt/2/ledd/1/punkt/1/ledd/1/punkt/2/" id="kapittel-1-punkt-2-ledd-1-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/punkt/2/ledd/1/" id="kapittel-1-punkt-2-ledd-1-punkt-1-ledd-1-punkt-2-ledd-1">For rettigheter etter kapitlene 4,5 og 7-12 i lov om folketrygd skal avgift fastsettes i prosent av pensjonsgivende inntekt, jfr. § 6-4 første ledd.</article><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/punkt/2/ledd/2/" id="kapittel-1-punkt-2-ledd-1-punkt-1-ledd-1-punkt-2-ledd-2">Det skal ikke svares avgift når inntekten er under 17.000 kroner, og avgiften må ikke utgjøre mer enn 25 prosent av den inntekt som overstiger 17.000 kroner.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/punkt/2/ledd/1/punkt/1/ledd/1/punkt/3/" id="kapittel-1-punkt-2-ledd-1-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/punkt/3/ledd/1/" id="kapittel-1-punkt-2-ledd-1-punkt-1-ledd-1-punkt-3-ledd-1">Når en person etter søknad er opptatt i folketrygdens pensjonsdel med hjemmel i § 1-4 og samtidig betaler medlemsavgift i Norge av annen ervervsinntekt, jfr. § 6-4 første ledd nr. 2, skal differansen mellom den fulle avgift og avgiften for annen ervervsinntekt og tilskott fra staten innkreves av trygdekontoret.</article></article></li></ul></article></article></li><li data-li-identifier="B." data-name="B."><article class="listArticle" data-absoluteaddress="/kapittel/1/punkt/2/ledd/1/punkt/2/" id="kapittel-1-punkt-2-ledd-1-punkt-2"><span class="data-originalId">B.</span><article class="legalP" data-absoluteaddress="/kapittel/1/punkt/2/ledd/1/punkt/2/ledd/1/" id="kapittel-1-punkt-2-ledd-1-punkt-2-ledd-1">Avgiftssatser.<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/punkt/2/ledd/1/punkt/2/ledd/1/punkt/1/" id="kapittel-1-punkt-2-ledd-1-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/1/punkt/2/ledd/1/punkt/2/ledd/1/punkt/1/ledd/1/" id="kapittel-1-punkt-2-ledd-1-punkt-2-ledd-1-punkt-1-ledd-1">Pliktig trygdet etter lov om folketrygd § 1-2, herunder utsendte arbeidstaker trygdet etter avtale i medhold av lovens § 18-12, og § 1-4 bokstav b med inntekt som ikke er skattepliktig til Norge etter de ordinære skattelover eller skattevedtak, lov om skattlegging av sjømenn eller lov om skatt til Svalbard svarer medlemsavgift til helsedelen med 4,1 prosent.</article><article class="legalP" data-absoluteaddress="/kapittel/1/punkt/2/ledd/1/punkt/2/ledd/1/punkt/1/ledd/2/" id="kapittel-1-punkt-2-ledd-1-punkt-2-ledd-1-punkt-1-ledd-2">Medlemsavgift til pensjonsdelen (§ 16-1 nr. 1, bokstav a) fastsettes på ordinær måte.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/punkt/2/ledd/1/punkt/2/ledd/1/punkt/2/" id="kapittel-1-punkt-2-ledd-1-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/1/punkt/2/ledd/1/punkt/2/ledd/1/punkt/2/ledd/1/" id="kapittel-1-punkt-2-ledd-1-punkt-2-ledd-1-punkt-2-ledd-1">Trygdet etter lov om folketrygd § 1-4, unntatt pliktig trygdet etter § 1-4 bokstav b, betaler medlemsavgift for de rettigheter hans trygd omfatter.</article><article class="legalP" data-absoluteaddress="/kapittel/1/punkt/2/ledd/1/punkt/2/ledd/1/punkt/2/ledd/2/" id="kapittel-1-punkt-2-ledd-1-punkt-2-ledd-1-punkt-2-ledd-2">Medlemsavgift som innbetales til trygdemyndighetene fastsettes til følgende prosentsatser:<table><thead><tr><th data-text-align="left" data-vertical-align="top"> </th><th data-text-align="left" data-vertical-align="top" /><th colspan="2" data-text-align="left" data-vertical-align="top">Avgiftsgrunnlag</th><th colspan="2" data-text-align="left" data-vertical-align="top">Avgiftsgrunnlag</th></tr><tr><th data-text-align="left" data-vertical-align="top">Forhold m.h.t.</th><th data-text-align="left" data-vertical-align="top">Stønadsform</th><th colspan="2" data-text-align="left" data-vertical-align="top" /><th colspan="2" data-text-align="left" data-vertical-align="top" /></tr><tr><th colspan="2" data-text-align="left" data-vertical-align="top">skattelegging</th><th colspan="2" data-text-align="center" data-vertical-align="top"> Etter 2 A a</th><th colspan="2" data-text-align="center" data-vertical-align="top"> Etter 2 A b</th></tr><tr><th colspan="2" data-text-align="left" data-vertical-align="top">og avgiftsbe-</th><th colspan="2" data-text-align="center" data-vertical-align="top">Sykestønad m.v.</th><th colspan="2" data-text-align="center" data-vertical-align="top"> Pensjon m.v.</th></tr><tr><th data-text-align="left" data-vertical-align="top">taling til skatte-</th><th data-text-align="left" data-vertical-align="top" /><th data-text-align="left" data-vertical-align="top">Uten</th><th data-text-align="left" data-vertical-align="top">Tillegg</th><th data-text-align="left" data-vertical-align="top">Uten</th><th data-text-align="left" data-vertical-align="top">Tillegg</th></tr><tr><th data-text-align="left" data-vertical-align="top">myndighetene. Ar-</th><th data-text-align="left" data-vertical-align="top" /><th data-text-align="left" data-vertical-align="top">syke-</th><th data-text-align="left" data-vertical-align="top">for syke-</th><th data-text-align="left" data-vertical-align="top">yrkes-</th><th data-text-align="left" data-vertical-align="top">for</th></tr><tr><th data-text-align="left" data-vertical-align="top">beidsgivers plikt</th><th data-text-align="left" data-vertical-align="top" /><th data-text-align="left" data-vertical-align="top">penger</th><th data-text-align="left" data-vertical-align="top">penger</th><th data-text-align="left" data-vertical-align="top">skade-</th><th data-text-align="left" data-vertical-align="top">yrkesskade-</th></tr><tr><th data-text-align="left" data-vertical-align="top">til å svare ar-</th><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top">trygd</th><th data-text-align="left" data-vertical-align="top">trygd</th></tr><tr><th data-text-align="left" data-vertical-align="top">beidsgiveravgift</th><th data-text-align="left" data-vertical-align="top" /><th data-text-align="center" data-vertical-align="top">1</th><th data-text-align="center" data-vertical-align="top">2</th><th data-text-align="center" data-vertical-align="top">3</th><th data-text-align="center" data-vertical-align="top">4</th></tr></thead><tbody><tr><td data-text-align="left" data-vertical-align="top">Tryg-</td><td data-text-align="left" data-vertical-align="top">Arbeidsgiver plikter</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">dede er</td><td data-text-align="left" data-vertical-align="top">ikke å betale arbeids-</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">ikke</td><td data-text-align="left" data-vertical-align="top">giveravgift</td><td data-text-align="center" data-vertical-align="top">7,7</td><td data-text-align="center" data-vertical-align="top">4,0</td><td data-text-align="center" data-vertical-align="top">20,2</td><td data-text-align="center" data-vertical-align="top">0,2</td></tr><tr><td data-text-align="left" data-vertical-align="top">skatt-</td><td data-text-align="left" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">lagt i</td><td data-text-align="left" data-vertical-align="top">Arbeidsgiver plikter å</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Norge</td><td data-text-align="left" data-vertical-align="top">betale arbeidsgiver-</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">avgift</td><td data-text-align="center" data-vertical-align="top">5,6</td><td data-text-align="center" data-vertical-align="top">0,0</td><td data-text-align="center" data-vertical-align="top"> 9,4</td><td data-text-align="center" data-vertical-align="top">0,0</td></tr><tr><td colspan="6" data-text-align="left" data-vertical-align="top">ORDINÆR MEDLEMSAVGIFT BETALES IKKE SAMMEN MED SKATTEN</td></tr><tr><td data-text-align="left" data-vertical-align="top">Tryg-</td><td data-text-align="left" data-vertical-align="top">Arbeidsgiver plikter</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">dede er</td><td data-text-align="left" data-vertical-align="top">ikke å betale arbeids-</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">skatt-</td><td data-text-align="left" data-vertical-align="top">giveravgift</td><td data-text-align="center" data-vertical-align="top">6,2</td><td data-text-align="center" data-vertical-align="top">4,0</td><td data-text-align="center" data-vertical-align="top">17,5</td><td data-text-align="center" data-vertical-align="top">0,2</td></tr><tr><td data-text-align="left" data-vertical-align="top">lagt i</td><td data-text-align="left" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Norge</td><td data-text-align="left" data-vertical-align="top">Arbeidsgiver plikter å</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">betale arbeidsgiver-</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">avgift</td><td data-text-align="center" data-vertical-align="top">4,1</td><td data-text-align="center" data-vertical-align="top">0,0</td><td data-text-align="center" data-vertical-align="top"> 6,7</td><td data-text-align="center" data-vertical-align="top">0,0</td></tr><tr><td colspan="6" data-text-align="left" data-vertical-align="top">ORDINÆR MEDLEMSAVGIFT BETALES SAMMEN MED SKATTEN</td></tr><tr><td data-text-align="left" data-vertical-align="top">Tryg-</td><td data-text-align="left" data-vertical-align="top">Arbeidsgiver plikter</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">dede er</td><td data-text-align="left" data-vertical-align="top">ikke å betale arbeids-</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">skatt-</td><td data-text-align="left" data-vertical-align="top">giveravgift</td><td data-text-align="center" data-vertical-align="top">2,1</td><td data-text-align="center" data-vertical-align="top">4,0</td><td data-text-align="center" data-vertical-align="top">10,8</td><td data-text-align="center" data-vertical-align="top">0,2</td></tr><tr><td data-text-align="left" data-vertical-align="top">lagt i</td><td data-text-align="left" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Norge</td><td data-text-align="left" data-vertical-align="top">Arbeidsgiver plikter å</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">betale arbeidsgiver-</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">avgift</td><td data-text-align="center" data-vertical-align="top">0,0</td><td data-text-align="center" data-vertical-align="top">0,0</td><td data-text-align="center" data-vertical-align="top"> 0,0</td><td data-text-align="center" data-vertical-align="top">0,0</td></tr></tbody></table></article></article></li></ul></article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/punkt/3/" id="kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/punkt/3/ledd/1/" id="kapittel-1-punkt-3-ledd-1">Misjonærer og visse andre grupper.</article><article class="legalP" data-absoluteaddress="/kapittel/1/punkt/3/ledd/2/" id="kapittel-1-punkt-3-ledd-2">Departementet gis fullmakt til å fastsette avgifter på grunnlag av de avgiftssatser som er fastsatt for annen ervervsinntekt enn lønnsinntekt, selv om vedkommende må anses som arbeidstaker.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/punkt/4/" id="kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/punkt/4/ledd/1/" id="kapittel-1-punkt-4-ledd-1">Supplerende forskrifter.</article><article class="legalP" data-absoluteaddress="/kapittel/1/punkt/4/ledd/2/" id="kapittel-1-punkt-4-ledd-2">Departementet kan gi supplerende forskrifter om gjennomføring av bestemmelsene i denne resolusjonen og kan foreta justeringer i de fastsatte regler og avgifter, herunder også gi særregler for trygdede med lønnsinntekt opptjent på fremmed stats kontinentalsokkel og utsendte arbeidstakere som delvis er omfattet av folketrygdloven i medhold av gjensidighetsavtaler.</article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-08-07-638/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Ikrafttreden.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Denne forskriften trer i kraft straks og gis virkning fra 1. juli 1987. Fra samme dag oppheves forskrift av 9. januar 1987 nr. 9.</article></section></main></body></html>