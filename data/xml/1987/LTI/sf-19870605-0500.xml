<!DOCTYPE html><html lang="no"><head><title>Reglement for siviløkonomeksamen ved høgskolesenteret i Nordland siviløkonomutdanningen i Bodø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:39</dd><dt class="legacyID">Datokode</dt><dd class="legacyID">FOR-1987-06-05-500</dd><dt class="dokid">DokumentID</dt><dd class="dokid">LTI/forskrift/1987-06-05-500</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 14</dd><dt class="dateInForce">I kraft fra</dt><dd class="dateInForce">1987-06-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-19-58/§2</li><li>forskrift/1987-02-13-77</li></ul></dd><dt class="dateOfPublication">Kunngjort</dt><dd class="dateOfPublication">1987-07-03</dd><dt class="title">Tittel</dt><dd class="title">Reglement for siviløkonomeksamen ved høgskolesenteret i Nordland siviløkonomutdanningen i Bodø.</dd><dt class="refid">RefID</dt><dd class="refid">forskrift/1987-06-05-500</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Reglement for siviløkonomeksamen ved høgskolesenteret i Nordland siviløkonomutdanningen i Bodø.<ul class="tocSubUl"><li>§ 1. Siviløkonomeksamen</li><li>§ 2. Eksamener og prøver</li><li>§ 3. Sensur</li><li>§ 4. Karakterer</li><li>§ 5. Klage på sensur</li><li>§ 6. Ny eksamen</li><li>§ 7. Fritak for eksamen</li><li>§ 8. Vitnemål</li><li>§ 9. Utfyllende bestemmelser</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/1987-06-05-500" id="dokument"><h1>Reglement for siviløkonomeksamen ved høgskolesenteret i Nordland siviløkonomutdanningen i Bodø.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 5. juni 1987 med hjemmel i § 2 i lov av 19. juni 1970 nr. 58 om eksamener og grader ved universiteter og høgskoler, og kgl.res av 13. februar 1987.</article><article class="legalArticle" data-lovdata-URL="LTI/forskrift/1987-06-05-500/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Siviløkonomeksamen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Siviløkonomeksamen ved Høgskolesenteret i Nordland, Siviløkonomutdanningen i Bodø er delt i to avdelinger.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Første avdeling er en av følgende:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/1/" id="paragraf-1-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/1/ledd/1/" id="paragraf-1-ledd-2-punkt-1-ledd-1">Økonomisk-administrativ utdanning med rett til tittelen høgskolekandidat.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/2/" id="paragraf-1-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/2/ledd/1/" id="paragraf-1-ledd-2-punkt-2-ledd-1">Fullført ingeniørutdanning med betydelige innslag av økonomisk-administrative fag, og normert studietid minst 3 år.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/2/punkt/3/" id="paragraf-1-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/2/punkt/3/ledd/1/" id="paragraf-1-ledd-2-punkt-3-ledd-1">Annen utdanning som gir kompetanse på samme nivå og omfang som de to forannevnte.</article></article></li></ul></article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Annen avdeling:</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Fullført studium etter studieplan for siviløkonomstudiet ved Siviløkonomutdanningen i Bodø. Studieplanen må inneholde minst 40 vekttall økonomisk-administrative fag med god faglig progresjon. Kollegiet vedtar hvilke kurs som inngår i studieplanen.</article></article><article class="legalArticle" data-lovdata-URL="LTI/forskrift/1987-06-05-500/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Eksamener og prøver</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Kollegiet bestemmer på grunnlag av studieplanen hvilke eksamener/prøver som skal avholdes, eksamensform og eksamenstidens lengde.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ordinær eksamen i et fag/emne skal til vanlig holdes ved utgangen av det semesteret undervisningen i faget/emnet avsluttes. Kollegiet kan etter innstilling fra faglærer gjøre unntak fra dette.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">For å få adgang til en eksamen kan det stilles krav om at bestemte andre eksamener er bestått, og det kan også kreves at studenten har oppfylt eventuelle obligatoriske krav i eksamenskurset før adgang til eksamen blir gitt. Slike krav må framgå av studieplanen.</article></article><article class="legalArticle" data-lovdata-URL="LTI/forskrift/1987-06-05-500/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sensur</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Eksamenskommisjonen skal normalt bestå av den ansvarlige faglærer for faget/emnet og ekstern sensor oppnevnt av Kollegiet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Sensor må ha minst en av følgende kvalifikasjoner:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">være ansatt på lektor-/amanuensisnivå eller høgre nivå, ved universitet/høgskole eller ved annen forskningsinstitusjon.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">på annen måte ha dokumentert vitenskapelig kompetanse på samme nivå</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">ha erfaring som sensor i vedkommende fag ved universitet/høgskole</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">gjennom yrkespraksis være særlig kvalifisert innen vedkommende fag.</article></article></li></ul></article></article><article class="legalArticle" data-lovdata-URL="LTI/forskrift/1987-06-05-500/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Karakterer</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Ved alle eksamener og prøver gis det normalt tallkarakterer etter en gradert skala fra 1.0 til 6.0. 1.0 er beste karakter og 4.0 er dårligste karakter for å ha bestått eksamen. For studenter som ikke består eksamen, settes ingen tallkarakter.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Alternativene godt, godkjent og ikke godkjent kan også benyttes.</article></article><article class="legalArticle" data-lovdata-URL="LTI/forskrift/1987-06-05-500/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage på sensur</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">En student som finner karakterfastsettelsen ved eksamen urimelig, kan be om en begrunnelse for karakteren fra faglærer eller sensor. Studenten kan, etter å ha mottatt begrunnelse, klage på karakterfastsettelsen.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">For gangen i klagebehandlingen vises det til «Forskrift om begrunnelse og klage ved universitets- og høgskoleeksamener» og til utfyllende regler fastsatt av Kollegiet.</article></article><article class="legalArticle" data-lovdata-URL="LTI/forskrift/1987-06-05-500/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ny eksamen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">En student kan ikke gå opp til samme eksamen eller prøve mer enn 3 ganger. Når særlige grunner foreligger, kan Kollegiet gi dispensasjon fra denne bestemmelse. Når en student har avlagt samme eksamen på nytt, gjelder den beste av de oppnådde karakterene.</article></article><article class="legalArticle" data-lovdata-URL="LTI/forskrift/1987-06-05-500/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fritak for eksamen</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kollegiet kan etter innstilling fra fagråd frita for eksamen eller prøve når tilsvarende krav er oppfylt ved en annen institusjon. Avgjørelsen kan påklages til departementet. Slikt fritak kan også gis på grunnlag av eksamen eller prøve avlagt ved utenlandske universiteter og høgskoler.</article></article><article class="legalArticle" data-lovdata-URL="LTI/forskrift/1987-06-05-500/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vitnemål</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">For bestått siviløkonomeksamen kreves to vitnemål:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">For første avdeling:</article><article class="legalP" data-absoluteaddress="/paragraf/8/ledd/1/punkt/1/ledd/2/" id="paragraf-8-ledd-1-punkt-1-ledd-2">Vitnemål utstedt fra den institusjon der første avdeling er tatt.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">For annen avdeling:</article><article class="legalP" data-absoluteaddress="/paragraf/8/ledd/1/punkt/2/ledd/2/" id="paragraf-8-ledd-1-punkt-2-ledd-2">Vitnemål utstedt av Høgskolesenteret i Nordland, Siviløkonomutdanningen i Bodø, der det framgår at kandidaten tildeles graden siviløkonom med rett til å benytte tittelen siviløkonom. Sammen med vitnemål skal det gis dokument med angivelse av karakter i hvert fag, tidspunkt for eksamen og tittel på siviløkonomoppgaven.</article></article></li></ul></article></article><article class="legalArticle" data-lovdata-URL="LTI/forskrift/1987-06-05-500/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Utfyllende bestemmelser for eksamen kan fastsettes av Kollegiet.</article></article><article class="legalArticle" data-lovdata-URL="LTI/forskrift/1987-06-05-500/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Dette reglement trer i kraft straks.</article></article></main></body></html>