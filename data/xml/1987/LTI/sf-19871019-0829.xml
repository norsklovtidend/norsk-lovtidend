<!DOCTYPE html><html lang="no"><head><title>Forskrift om militære forbudsområder innen Tromsø sjøforsvarsdistrikt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:33</dd><dt class="legacyID">Datokode</dt><dd class="legacyID">FOR-1987-10-19-829</dd><dt class="dokid">DokumentID</dt><dd class="dokid">LTI/forskrift/1987-10-19-829</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 22</dd><dt class="dateInForce">I kraft fra</dt><dd class="dateInForce">1988-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1914-08-18-3/§1</li><li>forskrift/1914-11-06-3576/§3</li></ul></dd><dt class="dateOfPublication">Kunngjort</dt><dd class="dateOfPublication">1987-11-20</dd><dt class="title">Tittel</dt><dd class="title">Forskrift om militære forbudsområder innen Tromsø sjøforsvarsdistrikt.</dd><dt class="refid">RefID</dt><dd class="refid">forskrift/1987-10-19-829</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om militære forbudsområder innen Tromsø sjøforsvarsdistrikt.<ul class="tocSubUl"><li>I. Gibostad</li><li>II. Rødbergodden</li><li>III. Skorliodden og Laukvik</li><li>IV. Olavsvern orlogstasjon</li><li>V. Grøtsund, Breiviknes og Årøybukt</li><li>VI. Fellesbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1987-10-19-829" id="dokument"><h1>Forskrift om militære forbudsområder innen Tromsø sjøforsvarsdistrikt.</h1><article class="legalP" data-absoluteaddress="/ledd/1/" id="ledd-1">Forsvarssjefen har 19. oktober 1987 med hjemmel i lov om forsvarshemmeligheter av 18. august 1914 nr. 3 § 1 og § 3, jfr. kgl.res. av 6. november 1914 § 3, for å beskytte viktige og vitale områder, fastsatt spesielle forbud innen Tromsø sjøforsvarsdistrikts ansvarsområde.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-10-19-829/KAPITTEL_1" data-partID="k1"><h2>I. Gibostad</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/punkt/1/" id="kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/punkt/1/ledd/1/" id="kapittel-1-punkt-1-ledd-1">I tilknytning til det militære området ved Gibostad (Lenvik) er det adgang forbudt for uvedkommende i en 100 meters sone ut i sjøen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/punkt/2/" id="kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/punkt/2/ledd/1/" id="kapittel-1-punkt-2-ledd-1">Dykking, ankring, bruk av trål og fiske med bunnredskaper i enhver form er forbudt i Gisundet i et område begrenset av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/1/punkt/1/" id="kapittel-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/1/punkt/1/ledd/1/" id="kapittel-1-punkt-2-ledd-1-punkt-1-ledd-1">N: En rett linje mellom Slettneset lykt (69° 22,6' N, 18° 5,8' Ø) og Lappneset (69° 21,9' N, 18° 4,7' Ø).</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/punkt/2/ledd/1/punkt/2/" id="kapittel-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/punkt/2/ledd/1/punkt/2/ledd/1/" id="kapittel-1-punkt-2-ledd-1-punkt-2-ledd-1">S: Breddeparallellen gjennom øvre Bukkeskinn lykt (69° 21,4' N)</article></article></li></ul></article></article></li></ul></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-10-19-829/KAPITTEL_2" data-partID="k2"><h2>II. Rødbergodden</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">I tilknytning til det militære området på Rødbergodden (Lenvik) er det adgang forbudt for uvedkommende i en 100 meter sone ut i sjøen og på land innenfor en grense trukket slik (Posisjoner på kart Lenvik sheet 1433 I): Fra store Rødbergodden (886092) til høyde 147 (894080), videre en rett linje mot Moltebærskaret rute 891074, derfra rett linje til rute 886072, derfra rett linje til strandkanten i rute 882068.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Utlendinger må ha politiets eller militære myndigheters tillatelse til å ta opphold innen området.</article></article></li></ul></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-10-19-829/KAPITTEL_3" data-partID="k3"><h2>III. Skorliodden og Laukvik</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">1.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">I tilknytning til de militære områder på Skorliodden og Laukvik (Lenvik) er det adgang forbudt for uvedkommende i en 100 meters sone ut fra strandlinjen.</article></article></li></ul></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1987-10-19-829/KAPITTEL_4" data-partID="k4"><h2>IV. Olavsvern orlogstasjon</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/punkt/1/" id="kapittel-4-punkt-1"><span class="data-originalId">1.</span><article class="legalP" data-absoluteaddress="/kapittel/4/punkt/1/ledd/1/" id="kapittel-4-punkt-1-ledd-1">I tilknytning til det militære området på Ramfjordnes (Tromsø) er det adgang forbudt for uvedkommende i en 200 meters sone ut i sjøen og på land innenfor en grense trukket slik:</article><article class="legalP" data-absoluteaddress="/kapittel/4/punkt/1/ledd/2/" id="kapittel-4-punkt-1-ledd-2">Fra Ramfjordnes (222148) – langs strandlinjen NV-over til veidele ved Sandvik (212161) – langs E-78 til veidele (226168) – videre en rett linje til Hundbergklubben (236170).</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/punkt/2/" id="kapittel-4-punkt-2"><span class="data-originalId">2.</span><article class="legalP" data-absoluteaddress="/kapittel/4/punkt/2/ledd/1/" id="kapittel-4-punkt-2-ledd-1">Dykking, stopp, ankring, bruk av trål og fiske med bunnredskaper i enhver form er forbudt i Ramfjorden begrenset av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/punkt/2/ledd/1/punkt/1/" id="kapittel-4-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/punkt/2/ledd/1/punkt/1/ledd/1/" id="kapittel-4-punkt-2-ledd-1-punkt-1-ledd-1">N: En rett linje fra Hundbergklubben (69° 33'N, 19° 2,8' Ø) til Holman (69° 32,95' N, 19° 5,2' Ø), videre mot land (69° 32,9' N, 19° 5,6' Ø).</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/punkt/2/ledd/1/punkt/2/" id="kapittel-4-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/punkt/2/ledd/1/punkt/2/ledd/1/" id="kapittel-4-punkt-2-ledd-1-punkt-2-ledd-1">S: En rett linje fra Ramfjordnes (69° 31,7' N, 19° 0,8' Ø) til Haugbergneset lykt (69° 31,15' N, 19° 1,1' Ø).</article></article></li></ul></article><article class="legalP" data-absoluteaddress="/kapittel/4/punkt/2/ledd/2/" id="kapittel-4-punkt-2-ledd-2">Den lokale befolkning i Ramfjorden kan etter avtale med Forsvaret gis tillatelse til stopp, ankring og fiske innen det regulerte området.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/punkt/3/" id="kapittel-4-punkt-3"><span class="data-originalId">3.</span><article class="legalP" data-absoluteaddress="/kapittel/4/punkt/3/ledd/1/" id="kapittel-4-punkt-3-ledd-1">Utlendinger må ha politiets eller militære myndigheters tillatelse til å ta opphold innen området.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/punkt/4/" id="kapittel-4-punkt-4"><span class="data-originalId">4.</span><article class="legalP" data-absoluteaddress="/kapittel/4/punkt/4/ledd/1/" id="kapittel-4-punkt-4-ledd-1">Gjennomfart på offentlig vei er tillatt, men all stopp eller opphold er forbudt for uvedkommende.</article></article></li></ul></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1987-10-19-829/KAPITTEL_5" data-partID="k5"><h2>V. Grøtsund, Breiviknes og Årøybukt</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/punkt/1/" id="kapittel-5-punkt-1"><span class="data-originalId">1.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">I tilknytning til de militære områder i Grøtsund (Tromsø), på Breiviknes (Tromsø) og i Årøybukt (Lyngen) er det adgang forbudt for uvedkommende i en 100 m sone ut fra strandlinjen.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/punkt/2/" id="kapittel-5-punkt-2"><span class="data-originalId">2.</span><article class="legalP" data-absoluteaddress="/kapittel/5/punkt/2/ledd/1/" id="kapittel-5-punkt-2-ledd-1">Dykking, ankring, bruk av snurpenot, trål og fiske med bunnredskaper i enhver form er forbudt i Grøtsundet begrenset av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/5/punkt/2/ledd/1/punkt/1/" id="kapittel-5-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/5/punkt/2/ledd/1/punkt/1/ledd/1/" id="kapittel-5-punkt-2-ledd-1-punkt-1-ledd-1">N: En rett linje fra et punkt like N for Hansneset (69° 46,5' N, 19° 3,7' Ø) til et pkt (69° 46,5' N, 19° 4,6' Ø) – et pkt (69° 45,2' N, 19° 8,7' Ø) – Skarpneset (69° 44,8' N, 19° 8,7' Ø).</article></article></li><li data-li-identifier="-" data-name="-"><article class="listArticle" data-absoluteaddress="/kapittel/5/punkt/2/ledd/1/punkt/2/" id="kapittel-5-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/5/punkt/2/ledd/1/punkt/2/ledd/1/" id="kapittel-5-punkt-2-ledd-1-punkt-2-ledd-1">S: En rett linje mellom Gardneset (69° 44,6' N, 19° 7,6' Ø) og et pkt (69° 45,4' N, 19° 2,6' Ø) N av Krabbeelv.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/punkt/3/" id="kapittel-5-punkt-3"><span class="data-originalId">3.</span><article class="legalP" data-absoluteaddress="/kapittel/5/punkt/3/ledd/1/" id="kapittel-5-punkt-3-ledd-1">Fiske med faststående redskap tillates innenfor forbudssonen til Årøybukt fort.</article></article></li></ul></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTI/forskrift/1987-10-19-829/KAPITTEL_6" data-partID="k6"><h2>VI. Fellesbestemmelser</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/6/punkt/1/" id="kapittel-6-punkt-1"><span class="data-originalId">1.</span><article class="legalP" data-absoluteaddress="/kapittel/6/punkt/1/ledd/1/" id="kapittel-6-punkt-1-ledd-1">De foran angitte militære områder er forbudt for uvedkommende, og uten spesiell tillatelse er det forbudt å fotografere disse.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/6/punkt/2/" id="kapittel-6-punkt-2"><span class="data-originalId">2.</span><article class="legalP" data-absoluteaddress="/kapittel/6/punkt/2/ledd/1/" id="kapittel-6-punkt-2-ledd-1">Med strandlinje forstås i denne sammenheng kystkontur som avlagt på Norges geografiske oppmålingshovedkartserie. Denne kystkontur sammenfaller med høydenivå norsk normalnull (middelvannstand).</article></article></li><li data-li-identifier="3." data-name="3."><article class="listArticle" data-absoluteaddress="/kapittel/6/punkt/3/" id="kapittel-6-punkt-3"><span class="data-originalId">3.</span><article class="legalP" data-absoluteaddress="/kapittel/6/punkt/3/ledd/1/" id="kapittel-6-punkt-3-ledd-1">Lokalbefolkningens daglige og normale virksomhet vil ikke bli berørt av bestemmelsene.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/6/punkt/4/" id="kapittel-6-punkt-4"><span class="data-originalId">4.</span><article class="legalP" data-absoluteaddress="/kapittel/6/punkt/4/ledd/1/" id="kapittel-6-punkt-4-ledd-1">En henleder oppmerksomheten på veiledende skilter i områdene.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/6/punkt/5/" id="kapittel-6-punkt-5"><span class="data-originalId">5.</span><article class="legalP" data-absoluteaddress="/kapittel/6/punkt/5/ledd/1/" id="kapittel-6-punkt-5-ledd-1">Overtredelse av ovennevnte forbud er straffbart. jfr. lov om forsvarshemmeligheter.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/6/punkt/6/" id="kapittel-6-punkt-6"><span class="data-originalId">6.</span><article class="legalP" data-absoluteaddress="/kapittel/6/punkt/6/ledd/1/" id="kapittel-6-punkt-6-ledd-1">Allmennheten bes om å være myndighetene behjelpelig med at forbudene blir overholdt. Melding om overtredelse bes gitt politiet eller nærmeste militære avdeling.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/6/punkt/7/" id="kapittel-6-punkt-7"><span class="data-originalId">7.</span><article class="legalP" data-absoluteaddress="/kapittel/6/punkt/7/ledd/1/" id="kapittel-6-punkt-7-ledd-1">Denne forskriften trer i kraft 1. januar 1988.</article></article></li></ul></section></main></body></html>