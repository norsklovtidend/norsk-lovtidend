<!DOCTYPE html><html lang="no"><head><title>Forskrift om gruvekart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:01</dd><dt class="legacyID">Datokode</dt><dd class="legacyID">FOR-1987-08-18-698</dd><dt class="dokid">DokumentID</dt><dd class="dokid">LTI/forskrift/1987-08-18-698</dd><dt class="ministry">Departement</dt><dd class="ministry"><ul><li>Næringsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 18</dd><dt class="dateInForce">I kraft fra</dt><dd class="dateInForce">1987-08-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-06-30-70/§53</li></ul></dd><dt class="dateOfPublication">Kunngjort</dt><dd class="dateOfPublication">1987-09-14</dd><dt class="title">Tittel</dt><dd class="title">Forskrift om gruvekart.</dd><dt class="refid">RefID</dt><dd class="refid">forskrift/1987-08-18-698</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gruvekart.<ul class="tocSubUl"><li>1. Bergverkslovens bestemmelser om kart.</li><li>2. Ansvarshavende for kartverket.</li><li>3. Ansvarshavendes plikter.</li><li>4. Fastmerker.</li><li>5. Måleprotokoll.</li><li>6. Tegneopplegg.</li><li>7. Kartformat.</li><li>8. Målestokk.</li><li>9. Koordinatnett.</li><li>10. Profilplan.</li><li>11. Kartbladsbetegnelse.</li><li>12. Register.</li><li>13. Kartverkets utførelse.</li><li>14. Karttegn.</li><li>15. Måleenheter.</li><li>16. Nøyaktighetskrav.</li><li>17.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-08-18-698" id="dokument"><h1>Forskrift om gruvekart.</h1><article class="legalP" data-absoluteaddress="/ledd/1/" id="ledd-1">Industridepartementet har 18. august 1987 i medhold av lov av 30. juni 1972 nr. 70 om bergverk § 53 tredje ledd bestemt:</article><article class="legalArticle" data-lovdata-URL="LTI/forskrift/1987-08-18-698/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>. <span class="legalArticleTitle">Bergverkslovens bestemmelser om kart.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">I henhold til lov av 30. juni 1972 nr. 70 § 53 tredje ledd skal gruveeier som har gruver drevet inn mer enn 10 m, og dagbrudd la oppta fullstendig kart som føres ájour ettersom driften skrider frem.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Som hovedregel skal de ajourførte kartene sendes inn i to eksemplarer til bergmesteren og ett eksemplar til Direktoratet for arbeidstilsynet, jf. for øvrig de nærmere bestemmelser i vedkommende paragraf.</article></article><article class="legalArticle" data-lovdata-URL="LTI/forskrift/1987-08-18-698/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>. <span class="legalArticleTitle">Ansvarshavende for kartverket.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">En representant for gruveledelsen er ansvarlig for oppmåling og karttegning. Som ansvarshavende må bare benyttes person med bergingeniøreksamen, eksamen fra gruvemålerkurset ved Statens bergskole eller tilsvarende utdannelse.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Den ansvarshavende behøver ikke selv stå for målingene eller karttegningene, man kan benytte andre som etter kvalifikasjoner eller krav til nøyaktighet mestrer oppgavene.</article></article><article class="legalArticle" data-lovdata-URL="LTI/forskrift/1987-08-18-698/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Ansvarshavendes plikter.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ansvarshavende skal tilse:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">at måleinstrumentene som tilfredsstiller nøyaktighetskravene er tilgjengelig.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">at måleprotokoll føres og underskrives av måleren.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">at målinger og tegnearbeid utføres i samsvar med forskriftene som han plikter å holde seg kjent med.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">at kartverket blir fortløpende komplettert.</article></article></li></ul></article></article><article class="legalArticle" data-lovdata-URL="LTI/forskrift/1987-08-18-698/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Fastmerker.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Målingene baseres på nummererte fastmerker i hoveddrag. Fastmerkene plasseres lett tilgjengelig og mest mulig beskyttet mot ødeleggelse. Bergmesteren kan pålegge bruk av syreresistent materiale for viktige fastmerker.</article></article><article class="legalArticle" data-lovdata-URL="LTI/forskrift/1987-08-18-698/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Måleprotokoll.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Måleprotokoll føres fortløpende paginert enten i innbundet protokoll eller i ringperm. Av protokollen skal klart fremgå hvor og når målinger er utført. Den skal inneholde alle måledata og alle koordinater for punktene. I protokollen gis henvisning til målebok som arkiveres separat.</article></article><article class="legalArticle" data-lovdata-URL="LTI/forskrift/1987-08-18-698/6" data-name="6" data-partID="6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">6</span>. <span class="legalArticleTitle">Tegneopplegg.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Gruveledelsen kan selv bestemme sitt tegneopplegg. Det anbefales å tegne direkte på målfast plast hvorved betydelig arbeidsbesparelse oppnås.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Der ikke plast anvendes skal kartene tegnes på kraftig arkivverdig papir.</article></article><article class="legalArticle" data-lovdata-URL="LTI/forskrift/1987-08-18-698/7" data-name="7" data-partID="7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">7</span>. <span class="legalArticleTitle">Kartformat.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Kart skal tegnes i formatene A0, A1, A2 eller A3 og være uten ramme.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Sammenhengende delkart skal overlappe hverandre med sikker forbindelse.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Kart fra en og samme gruve bør ha samme format. Dette gjelder ikke kart for intern bruk.</article><article class="legalP" data-absoluteaddress="/paragraf/7/ledd/4/" id="paragraf-7-ledd-4">Dispensasjon fra kravet om standardformat kan for eldre gruver gis av bergmesteren der det byr på uforholdsmessig stort arbeid å måtte legge om kartverket.</article><article class="legalP" data-absoluteaddress="/paragraf/7/ledd/5/" id="paragraf-7-ledd-5">Nytt kartverk skal legges opp etter standardformatene.</article></article><article class="legalArticle" data-lovdata-URL="LTI/forskrift/1987-08-18-698/8" data-name="8" data-partID="8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">8</span>. <span class="legalArticleTitle">Målestokk.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Kartene skal tegnes i følgende målestokker:<ul class="defaultList"><li><article class="listArticle" data-absoluteaddress="/paragraf/8/ledd/1/punkt/1/" id="paragraf-8-ledd-1-punkt-1"><article class="legalP" data-absoluteaddress="/paragraf/8/ledd/1/punkt/1/ledd/1/" id="paragraf-8-ledd-1-punkt-1-ledd-1">Topografisk dagkart: <span class="data-pronounced-line">M 1:2.000 eller M 1:5.000</span></article></article></li><li><article class="listArticle" data-absoluteaddress="/paragraf/8/ledd/1/punkt/2/" id="paragraf-8-ledd-1-punkt-2"><article class="legalP" data-absoluteaddress="/paragraf/8/ledd/1/punkt/2/ledd/1/" id="paragraf-8-ledd-1-punkt-2-ledd-1">Detaljert dagkart: <span class="data-pronounced-line">M 1:500   eller M 1:1.000</span></article></article></li><li><article class="listArticle" data-absoluteaddress="/paragraf/8/ledd/1/punkt/3/" id="paragraf-8-ledd-1-punkt-3"><article class="legalP" data-absoluteaddress="/paragraf/8/ledd/1/punkt/3/ledd/1/" id="paragraf-8-ledd-1-punkt-3-ledd-1">Gruve- og dagbruddskart: <span class="data-pronounced-line">M 1:500   eller M 1:1.000</span></article></article></li></ul></article><article class="legalP" data-absoluteaddress="/paragraf/8/ledd/2/" id="paragraf-8-ledd-2">De forskjellige typer kart innen en og samme forekomst (f.eks. geologiske kart, sprekke-kart, geokjemiske kart osv.) bør ha samme målestokk.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Profiler gjennom hele forekomsten eller deler av den bør ha samme målestokk som kartene de hører sammen med. Dette gjelder ikke detaljkartverk for intern bruk.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Bestemmelsen i pkt. 7, fjerde og femte ledd, får tilsvarende anvendelse.</article></article><article class="legalArticle" data-lovdata-URL="LTI/forskrift/1987-08-18-698/9" data-name="9" data-partID="9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">9</span>. <span class="legalArticleTitle">Koordinatnett.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Topografisk dagkart orienteres Nord-Syd og landets offisielle koordinatsystem benyttes.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Dersom dette ikke passer, kan et lokalt koordinatnett benyttes for detaljert dagkart, gruve- og dagbruddskart.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Gruvekartverkets koordinatnett tilknyttes landets offisielle koordinataksesystem dersom dette ikke allerede er benyttet.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Rutenettet skal være 100x100 mm med koordinatangivelse. Nordpil angis på alle horisontalkarter. Vinkler måles i positiv retning med solen fra x- mot y-aksen.</article><article class="legalP" data-absoluteaddress="/paragraf/9/ledd/5/" id="paragraf-9-ledd-5">Bestemmelsen i pkt. 7, fjerde og femte ledd, får tilsvarende anvendelse.</article></article><article class="legalArticle" data-lovdata-URL="LTI/forskrift/1987-08-18-698/10" data-name="10" data-partID="10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">10</span>. <span class="legalArticleTitle">Profilplan.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Vertikale profilplan legges slik i forhold til malmaksen at de gir et best mulig bilde av forekomsten.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">For å få forholdene best mulig frem, tillates om nødvendig profilplanen brutt.</article><article class="legalP" data-absoluteaddress="/paragraf/10/ledd/3/" id="paragraf-10-ledd-3">Bestemmelsen i pkt. 7, fjerde og femte ledd, får tilsvarende anvendelse.</article></article><article class="legalArticle" data-lovdata-URL="LTI/forskrift/1987-08-18-698/11" data-name="11" data-partID="11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">11</span>. <span class="legalArticleTitle">Kartbladsbetegnelse.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Hvert kartblad skal påføres nøyaktige referanseopplysninger. Kartbladet gis nummer etter nedre høyre hjørnes koordiantor samt nivåangivelse (etasjebetegnelse). Likeledes skal kartet forsynes med dato for når det sist er ajourført (se eksempler i vedlegg 1). Dato for ajourføring skrives med blyant som lett kan viskes bort ved neste ajourføring.</article></article><article class="legalArticle" data-lovdata-URL="LTI/forskrift/1987-08-18-698/12" data-name="12" data-partID="12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">12</span>. <span class="legalArticleTitle">Register.</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Gruveeieren plikter for hvert gruvefelt å føre en nøyaktig fortegnelse over foreliggende kartmateriale.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Alle koordiantberegnede punkter tabellføres.</article><article class="legalP" data-absoluteaddress="/paragraf/12/ledd/3/" id="paragraf-12-ledd-3">Kartenes innbyrdes beliggenhet anskueliggjøres ved hjelp av skisser der de enkelte kart er tydelig nummererte. Se eksempel i vedlegg 2.</article><article class="legalP" data-absoluteaddress="/paragraf/12/ledd/4/" id="paragraf-12-ledd-4">Ajourførte registerblad i A4-format sendes til bergmesteren sammen med de ajourførte kartkopier (jf. pkt. 1 annet ledd).</article></article><article class="legalArticle" data-lovdata-URL="LTI/forskrift/1987-08-18-698/13" data-name="13" data-partID="13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">13</span>. <span class="legalArticleTitle">Kartverkets utførelse.</span></h2><ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/13/punkt/1/" id="paragraf-13-punkt-1"><span class="data-originalId">A.</span><article class="legalP" data-absoluteaddress="/paragraf/13/punkt/1/ledd/1/" id="paragraf-13-punkt-1-ledd-1">Dagkart.</article><article class="legalP" data-absoluteaddress="/paragraf/13/punkt/1/ledd/2/" id="paragraf-13-punkt-1-ledd-2">Topografisk dagkart over området skal foruten de vanlig angivelser, vise alle forhold av bergverksmessig interesse, så som gamle gruveåpninger, berghalder og skjerp, eiendomsgrenser, mutingspunkter og grenser for mutings- og utmålsområder med datoangivelse og nummerbetegnelse samt de viktigste bergartsgrenser.</article><article class="legalP" data-absoluteaddress="/paragraf/13/punkt/1/ledd/3/" id="paragraf-13-punkt-1-ledd-3">Fastmerker for såvel NGOs som for egne målinger avmerkes.</article><article class="legalP" data-absoluteaddress="/paragraf/13/punkt/1/ledd/4/" id="paragraf-13-punkt-1-ledd-4">Dekningsområdet for det detaljerte dagkart skal markeres.</article><article class="legalP" data-absoluteaddress="/paragraf/13/punkt/1/ledd/5/" id="paragraf-13-punkt-1-ledd-5">Detaljerte dagkart skal dekke forekomsten og dennes nærmeste omgivelser. Foruten de angivelser som er nevnt for det topografiske dagkart, skal kartet vise de mer lokale forhold, så som veier, bygninger, telefon- og kraftlinjer m.v.</article><article class="legalP" data-absoluteaddress="/paragraf/13/punkt/1/ledd/6/" id="paragraf-13-punkt-1-ledd-6">Vertikalprofilers utgående i dagen inntegnes.</article></article></li><li data-li-identifier="B." data-name="B."><article class="listArticle" data-absoluteaddress="/paragraf/13/punkt/2/" id="paragraf-13-punkt-2"><span class="data-originalId">B.</span><article class="legalP" data-absoluteaddress="/paragraf/13/punkt/2/ledd/1/" id="paragraf-13-punkt-2-ledd-1">Driftskart.</article><article class="legalP" data-absoluteaddress="/paragraf/13/punkt/2/ledd/2/" id="paragraf-13-punkt-2-ledd-2">Horisontalkart skal vise dagbrudd, sjakter, orter, brytningsrom, permanent hovedmaskineri, malmgrenser og de viktigste bergartsgrenser. Prøveborhull med angivelse av referanse inntegnes.</article><article class="legalP" data-absoluteaddress="/paragraf/13/punkt/2/ledd/3/" id="paragraf-13-punkt-2-ledd-3">For øvrig inntegnes alt som har interesse for forståelsen av driften i gruven, så som forkastninger, svakhetssoner med forbygninger m.v.</article><article class="legalP" data-absoluteaddress="/paragraf/13/punkt/2/ledd/4/" id="paragraf-13-punkt-2-ledd-4">Detaljer og konturer som er av betydning for helhetsinntrykket av området, men som ligger over eller under referanseplanet, inntegnes med de riktige karttegn og strektyper og påføres hvilket nivå (hvilken etasje) de refererer seg til.</article><article class="legalP" data-absoluteaddress="/paragraf/13/punkt/2/ledd/5/" id="paragraf-13-punkt-2-ledd-5">Ved sjaktstasjonene skal nivåbetegnelse (etasje) påføres.</article><article class="legalP" data-absoluteaddress="/paragraf/13/punkt/2/ledd/6/" id="paragraf-13-punkt-2-ledd-6">Hvorvidt det skal tegnes ett kartblad over hver etasje eller om flere etasjer skal inntegnes på samme blad, bestemmes av krav til oversiktlighet og av brytningsmetode.</article><article class="legalP" data-absoluteaddress="/paragraf/13/punkt/2/ledd/7/" id="paragraf-13-punkt-2-ledd-7">Vertikalkart skal supplere horisontalkartene og skal ha samme innhold som disse.</article><article class="legalP" data-absoluteaddress="/paragraf/13/punkt/2/ledd/8/" id="paragraf-13-punkt-2-ledd-8">Tverrprofiler legges i innbyrdes avstand betinget av regulariteten i forekomsten og slik at de gir et godt bilde av variasjonen i mektigheten og fall.</article><article class="legalP" data-absoluteaddress="/paragraf/13/punkt/2/ledd/9/" id="paragraf-13-punkt-2-ledd-9">For alle kart nevnt under pkt. 13 gjelder at i den utstrekning oversiktligheten krever det, kan visse typer informasjoner innlegges på egne kartblad.</article></article></li></ul></article><article class="legalArticle" data-lovdata-URL="LTI/forskrift/1987-08-18-698/14" data-name="14" data-partID="14" data-absoluteaddress="/paragraf/14/" id="paragraf-14"><h2 class="legalArticleHeader"><span class="legalArticleValue">14</span>. <span class="legalArticleTitle">Karttegn.</span></h2><article class="legalP" data-absoluteaddress="/paragraf/14/ledd/1/" id="paragraf-14-ledd-1">Kartene utføres i overenstemmelse med NS 749, 3039, 4200, 4201, 4202, 4203 og 4204.</article><article class="legalP" data-absoluteaddress="/paragraf/14/ledd/2/" id="paragraf-14-ledd-2">I kartverket skal inngå en spesifisert tegnforklaring som også skal omfatte eventuell fargesetting.</article><article class="legalP" data-absoluteaddress="/paragraf/14/ledd/3/" id="paragraf-14-ledd-3">Ved komplettering av eldre kart med eldre tegn skal disse fortsatt benyttes, og deres betydning skal klart fremgå av tegnforklaringen.</article></article><article class="legalArticle" data-lovdata-URL="LTI/forskrift/1987-08-18-698/15" data-name="15" data-partID="15" data-absoluteaddress="/paragraf/15/" id="paragraf-15"><h2 class="legalArticleHeader"><span class="legalArticleValue">15</span>. <span class="legalArticleTitle">Måleenheter.</span></h2><article class="legalP" data-absoluteaddress="/paragraf/15/ledd/1/" id="paragraf-15-ledd-1">Lengdemål angis i meter (m), flatemål i kvadratmeter (m<sup>2</sup> ) og volummål i kubikkmeter (m<sup>3</sup> ).</article><article class="legalP" data-absoluteaddress="/paragraf/15/ledd/2/" id="paragraf-15-ledd-2">Som gradmål kan enten benyttes centesimaldeling der en rett vinkel er 100°.</article><article class="legalP" data-absoluteaddress="/paragraf/15/ledd/3/" id="paragraf-15-ledd-3">1g = 100 c, 1c = 100cc<br />eller seksagesimadeling der en rett vinkel er 90°, 1° = 60″, 1″ = 60′.</article><article class="legalP" data-absoluteaddress="/paragraf/15/ledd/4/" id="paragraf-15-ledd-4">Det skal klart fremgå hvilken inndeling som er brukt.</article></article><article class="legalArticle" data-lovdata-URL="LTI/forskrift/1987-08-18-698/16" data-name="16" data-partID="16" data-absoluteaddress="/paragraf/16/" id="paragraf-16"><h2 class="legalArticleHeader"><span class="legalArticleValue">16</span>. <span class="legalArticleTitle">Nøyaktighetskrav.</span></h2><ul class="defaultList"><li data-li-identifier="A." data-name="A."><article class="listArticle" data-absoluteaddress="/paragraf/16/punkt/1/" id="paragraf-16-punkt-1"><span class="data-originalId">A.</span><article class="legalP" data-absoluteaddress="/paragraf/16/punkt/1/ledd/1/" id="paragraf-16-punkt-1-ledd-1">Ved måling.</article><article class="legalP" data-absoluteaddress="/paragraf/16/punkt/1/ledd/2/" id="paragraf-16-punkt-1-ledd-2">Kravet til nøyaktighet avhenger av målingens betydning.</article><article class="legalP" data-absoluteaddress="/paragraf/16/punkt/1/ledd/3/" id="paragraf-16-punkt-1-ledd-3">Ved triangulering skal norm for kommunale oppmålingsarbeider benyttes.</article><article class="legalP" data-absoluteaddress="/paragraf/16/punkt/1/ledd/4/" id="paragraf-16-punkt-1-ledd-4">Viktige polygondrag som skal danne utgangspunkt for videre målinger måles 2 ganger og avviket må ikke overskride:<ul class="defaultList"><li><article class="listArticle" data-absoluteaddress="/paragraf/16/punkt/1/ledd/4/punkt/1/" id="paragraf-16-punkt-1-ledd-4-punkt-1"><article class="legalP" data-absoluteaddress="/paragraf/16/punkt/1/ledd/4/punkt/1/ledd/1/" id="paragraf-16-punkt-1-ledd-4-punkt-1-ledd-1">7 mm eller for polygonside lengre enn 50 meter ikke overstige √1 millimeter der 1 er sidelengden i meter.</article></article></li><li><article class="listArticle" data-absoluteaddress="/paragraf/16/punkt/1/ledd/4/punkt/2/" id="paragraf-16-punkt-1-ledd-4-punkt-2"><article class="legalP" data-absoluteaddress="/paragraf/16/punkt/1/ledd/4/punkt/2/ledd/1/" id="paragraf-16-punkt-1-ledd-4-punkt-2-ledd-1">0,004 √n centesimalgrader for vinkelsluttfeil i et lukket polygondrag der n er antall målte vinkler.</article></article></li><li><article class="listArticle" data-absoluteaddress="/paragraf/16/punkt/1/ledd/4/punkt/3/" id="paragraf-16-punkt-1-ledd-4-punkt-3"><article class="legalP" data-absoluteaddress="/paragraf/16/punkt/1/ledd/4/punkt/3/ledd/1/" id="paragraf-16-punkt-1-ledd-4-punkt-3-ledd-1">5 √L' millimeter for punktfeil etter at vinkelsluttfeilen er fordelt der L er summen av polygonsidene i meter. Punktfeilen √fx<sup>2</sup> + fy<sup>2</sup> er utviklet av koordinatsluttfeilen fx og fy i millimeter.</article></article></li></ul></article></article></li><li data-li-identifier="B." data-name="B."><article class="listArticle" data-absoluteaddress="/paragraf/16/punkt/2/" id="paragraf-16-punkt-2"><span class="data-originalId">B.</span><article class="legalP" data-absoluteaddress="/paragraf/16/punkt/2/ledd/1/" id="paragraf-16-punkt-2-ledd-1">Ved tegning.</article><article class="legalP" data-absoluteaddress="/paragraf/16/punkt/2/ledd/2/" id="paragraf-16-punkt-2-ledd-2">Rutenettet skal tegnes så nøyaktig at avviket i sidelengden på en rute som er 100x100 mm ikke overstiger +/– 0,2 millimeter.</article><article class="legalP" data-absoluteaddress="/paragraf/16/punkt/2/ledd/3/" id="paragraf-16-punkt-2-ledd-3">Koordinatbestemte punkter skal tegnes inn på kartet med en nøyaktighet på 0,25 millimeter.</article></article></li></ul></article><article class="legalArticle" data-lovdata-URL="LTI/forskrift/1987-08-18-698/17" data-name="17" data-partID="17" data-absoluteaddress="/paragraf/17/" id="paragraf-17"><h2 class="legalArticleHeader"><span class="legalArticleValue">17</span>.</h2><article class="legalP" data-absoluteaddress="/paragraf/17/ledd/1/" id="paragraf-17-ledd-1">Denne forskrift, som avløser forskriftene av 8. februar 1974, trer i kraft straks.</article></article></main></body></html>