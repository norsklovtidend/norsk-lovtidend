<!DOCTYPE html><html lang="no"><head><title>Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1987 (sjømenn).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:53</dd><dt class="legacyID">Datokode</dt><dd class="legacyID">FOR-1987-08-07-639</dd><dt class="dokid">DokumentID</dt><dd class="dokid">LTI/forskrift/1987-08-07-639</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 17</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-01-09-10</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§16-1</li></ul></dd><dt class="dateOfPublication">Kunngjort</dt><dd class="dateOfPublication">1987-08-25</dd><dt class="title">Tittel</dt><dd class="title">Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1987 (sjømenn).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 7. august 1987 med hjemmel i lov om folketrygd § 16-1 nr. 3 annet ledd, jfr. stortingsvedtak 16. desember 1986 og 12. juni 1987. Fremmet av Sosialdepartementet.</dd><dt class="refid">RefID</dt><dd class="refid">forskrift/1987-08-07-639</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1987 (sjømenn).<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1987-08-07-639" id="dokument"><h1>Forskrift om fastsettelse av avgiftsgrunnlag og avgiftssatser i folketrygden for visse grupper trygdede for året 1987 (sjømenn).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-08-07-639/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Arbeidstaker som går inn under lov om skattlegging av sjømenn og som omfattes av folketrygdloven.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Medlemsavgift etter lov om folketrygd § 16-1 nr. 1 bokstav a (pensjonsdelen) fastsettes i prosent av skattepliktig bruttonntekt.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Medlemsavgift etter lov om folketrygd § 16-1 nr. 1 bokstav b (helsedelen) fastsettes i prosent av skattepliktig bruttoinntekt etter at denne er redusert med et fri beløp. Fribeløpet utgjør kr 15.500 i skatteklasse 1 og kr 31.000 i skatteklasse 2.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Arbeidsgiveravgiften fastsettes i prosent av skattepliktig bruttoinntekt.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Medlemsavgift etter første ledd skal utgjøre 6,8 prosent av nevnte avgiftsgrunnlag. Medlemsavgift etter annet ledd skal utgjøre 4,8 prosent av avgiftsgrunnlaget.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Arbeidsgiveravgiften skal utgjøre 4,1 prosent når det følger av skatteloven § 24, jfr. sjømannsskatteloven § 9, at arbeidstakeren for inntektsskatteåret 1987 er skattepliktig til en kommune i Finnmark fylke, eller til Kåfjord, Skjervøy, Nordreisa, Kvænangen, Lyngen og Storfjord kommune i Troms fylke.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Arbeidsgiveravgiften skal utgjøre 10,7 prosent av avgiftsgrunnlaget når det følger av skatteloven § 24, jfr. sjømannsskatteloven § 9, at arbeidstakeren for inntektsåret 1987 er skattepliktig til en annen kommune som går inn under § 4 første ledd bokstav a i forskrifter om investeringstilskott i distriktene fastsatt ved kgl.res. av 14. desember 1973, slik denne gjelder med virkning for 1987.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Arbeidsgiveravgiften skal utgjøre 13,8 prosent til 1. juli 1987, deretter 13,9 prosent av avgiftsgrunnlaget når arbeidstaker er skattepliktig som nevnt i forrige ledd til en kommune som er pekt ut av Kommunal- og arbeidsdepartementet i særskilt vedtak, eller som går inn under paragraf 4 første ledd bokstav b i den kgl.res. fra 14. desember 1973, slik denne gjelder med virkning fra 1987.</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Ellers skal arbeidsgiveravgiften utgjøre 17,2 prosent til 1. juli 1987, deretter 17,3 prosent av avgiftsgrunnlaget.</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Det avgiftsgrunnlag og de avgiftssatser som er fastsatt i første til åttende ledd gjøres med mindre annet bestemmes av departementet, også gjeldende for sjømenn som er trygdet i henhold til sosialtrygdavtale med annen stat, jfr. lov om folketrygd § 18-12.</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Utlendinger for øvrig skal ikke betale medlemsavgift. For utlendinger som skal være dekket av ytelser etter folketrygdlovens kapittel 11 eller kapittel 9 og 11 skal arbeidsgiver betale en fast sats på 130 kroner pr. måned uten omsyn til antall tjenestedager i måneden.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-08-07-639/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Departementet kan gi regler om beregning og fastsettelse av medlemsavgift som nevnt i lov om folketrygd § 16-1 nr. 1 bokstav b når sjømannen, i tillegg til inntekt om bord, også har annen avgiftspliktig inntekt.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-08-07-639/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Denne forskriften gis virkning fra 1. juli 1987. Samtidig oppheves forskrift av 9. januar 1987 nr. 10.</article></section></main></body></html>