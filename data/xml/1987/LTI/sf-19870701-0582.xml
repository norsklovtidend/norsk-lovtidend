<!DOCTYPE html><html lang="no"><head><title>Forskrift om kvalifikasjonskrav for ikke sertifikatpliktig personell på norske skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">FOR-1987-07-01-582</dd><dt class="dokid">DokumentID</dt><dd class="dokid">LTI/forskrift/1987-07-01-582</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 16</dd><dt class="dateInForce">I kraft fra</dt><dd class="dateInForce">1987-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§93</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1987-07-24</dd><dt class="title">Tittel</dt><dd class="title">Forskrift om kvalifikasjonskrav for ikke sertifikatpliktig personell på norske skip.</dd><dt class="refid">RefID</dt><dd class="refid">forskrift/1987-07-01-582</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kvalifikasjonskrav for ikke sertifikatpliktig personell på norske skip.</li></ul></dd></dl></header><main class="documentBody" data-lovdata-URL="LTI/forskrift/1987-07-01-582" id="dokument"><h1>Forskrift om kvalifikasjonskrav for ikke sertifikatpliktig personell på norske skip.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 1. juli 1987 med hjemmel i lov av 9. juni 1903 nr. 1 om Statskontrol med Skibes sjødygtighed m.v. § 1 og § 93, jfr. kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å utferdige forskrifter i medhold av sjødyktighetsloven fastsatt forskrift om kvalifikasjonskrav for ikke sertifikatpliktig personell på norske skip.</article><article class="legalP" data-absoluteaddress="/ledd/2/" id="ledd-2">Bakgrunnen for denne nye reviderte forskrift er regjeringens ønske om at norske særkrav skal begrenses til helt spesielle sikkerhetsrelaterte forhold. Det er de internasjonale minimumskrav forskriften skal dekke. Det tas sikte på at forskriften skal gi en samlet oversikt over gjeldende kvalifikasjonskrav for personell som ikke omfattes av sertifiseringsloven.</article><article class="legalP" data-absoluteaddress="/ledd/3/" id="ledd-3">Revisjonen er også gjort med henblikk på etableringen av norsk internasjonalt skipsregister. En linje hvor man legger vekt på internasjonale minimumskrav, i særdeleshet STCW-konvensjonen, vil bidra til å øke registerets konkurranseevne.</article><article class="legalP" data-absoluteaddress="/ledd/4/" id="ledd-4">Forskriften trer i kraft straks.</article><article class="legalP" data-absoluteaddress="/ledd/5/" id="ledd-5">Fra samme tid oppheves:</article><article class="legalP" data-absoluteaddress="/ledd/6/" id="ledd-6">Forskrift av 17. februar 1983 nr. 146 om opplæring og kvalifikasjonskrav for ikke sertifikatpliktig personell på norske skip.</article><article class="legalP" data-absoluteaddress="/ledd/7/" id="ledd-7">Forskriften vil bli inntatt i Den norske skipskontrollens regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet, Ekspedisjonen, Postboks 8123 Dep., 0032 Oslo 1.</article></main></body></html>