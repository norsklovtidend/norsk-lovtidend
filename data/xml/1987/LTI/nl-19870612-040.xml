<!DOCTYPE html><html lang="no"><head><title>Lov om endring i lov av 24. mai 1961 nr. 1 om sparebanker m.m. (grunnfondsbevis).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:20</dd><dt class="legacyID">Datokode</dt><dd class="legacyID">LOV-1987-06-12-40</dd><dt class="dokid">DokumentID</dt><dd class="dokid">LTI/lov/1987-06-12-40</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 13</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li><li>lov/1961-05-24-1</li><li>lov/1980-06-13-24</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-06-26</dd><dt class="titleShort">Korttittel</dt><dd class="titleShort">Lov om skattlegging av eier av grunnfondsbevis</dd><dt class="title">Tittel</dt><dd class="title">Lov om endring i lov av 24. mai 1961 nr. 1 om sparebanker m.m. (grunnfondsbevis).</dd><dt class="miscInformation">Annet om dokumentet</dt><dd class="miscInformation">Ot.prp.nr.73 (1986–1987), Innst.O.nr.87 (1986–1987), Besl.O.nr.87 (1986–1987). Odels- og Lagtingsvedtak henholdsvis 9. og 12. juni 1987. Fremmet av Finans- og tolldepartementet.</dd><dt class="refid">RefID</dt><dd class="refid">lov/1987-06-12-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov av 24. mai 1961 nr. 1 om sparebanker m.m. (grunnfondsbevis).<ul class="tocSubUl"><li>I.</li><li>II.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>III.</li><li>IV.</li><li>V.</li></ul></li></ul></dd></dl></header><main class="documentBody" data-lovdata-URL="LTI/lov/1987-06-12-40" id="dokument"><h1>Lov om endring i lov av 24. mai 1961 nr. 1 om sparebanker m.m. (grunnfondsbevis).</h1><article class="defaultP" data-text-size="small">Ny lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov om særregler for skattlegging av eier av grunnfondsbevis i sparebanker.</article></article></li></ul></article><article class="defaultP" data-text-size="small">Endringer også i:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">1.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov av 18. august 1911 nr. 8 om skatt av formue og inntekt</article></article></li><li data-li-identifier="2." data-name="2."><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">2.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov av 13. juni 1980 nr. 24 om ligningsforvaltning (ligningsloven)</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1987-06-12-40/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 24. mai 1961 nr. 1 om sparebanker gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Denne lov gjelder alle foretak som har til formål å fremme sparing ved å ta imot innskudd fra en ubestemt krets av innskytere og å forvalte de midler foretaket rår over, uten at stifterne eller andre har rett til utbytte av virksomheten utover eventuell forrentning av grunnfondsbevis, jfr. § 2 annet ledd.</article> <article class="defaultP" margin-top="true">Nåværende § 2 annet ledd blir § 2 første ledd femte punktum.</article> <article class="defaultP" margin-top="true">§ 2 nytt annet ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">En sparebank kan dessuten utstede omsettelige grunnfondsbevis med representasjonsrett i forstanderskapet, jfr. § 8 annet ledd siste punktum. Årlig rente av slike grunnfondsbevis etter vedtak av forstanderskapet, kan bare utdeles fra årsoverskuddet i henhold til det fastsatte resultatregnskap for siste regnskapsår. Renten kan ikke settes høyere enn det som er forenlig med forsiktig og god forretningsskikk under tilbørlig hensyn til tap som måtte være inntruffet etter regnskapsårets avslutning, eller som må forutsettes å ville inntreffe. Kongen kan bestemme at visse regler i aksjeloven får anvendelse for grunnfondsbevis. Vedtak om tilbakebetaling av grunnfondsbevis utstedt etter dette ledd er ikke gyldig uten etter tillatelse av Kongen. Kongen kan fastsette nærmere regler om begrensninger i adgang til å eie grunnfondsbevis, herunder også begrensninger i utlendingers adgang til å eie grunnfondsbevis.</article> <article class="defaultP" margin-top="true">§ 8 annet ledd siste punktum skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">I sparebank som har utstedt omsettelige grunnfondsbevis, jfr. § 2 annet ledd velges en fjerdedel av forstanderskapets medlemmer og varamedlemmer av eierne av grunnfondsbevisene.</article> <article class="defaultP" margin-top="true">§ 8 femte ledd fjerde punktum skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Varamedlemmer som velges av kommunestyret (kommunestyrene, fylkestinget) og av grunnfondsbeviseierne velges for 4 år.</article> <article class="defaultP" margin-top="true">§ 9 annet ledd første punktum skal lyde:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Et medlem av forstanderskapet som er valgt av innskyterne, av grunnfondsbeviseierne eller av kommunestyret (kommunestyrene, fylkestinget) trer ut av forstanderskapet også når han blir tjenestemann i banken.</article> <article class="defaultP" margin-top="true">§ 32 første ledd skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Overskudd av en sparebanks virksomhet etter fradrag av renter av eventuelle grunnfondsbevis i henhold til § 2 annet ledd skal legges til sparebankens fond. Inntil 10 pst av gjenværende overskudd kan likevel brukes til almennyttige formål. Kredittilsynet kan dispensere fra bestemmelsen i dette ledd.</article> <article class="defaultP" margin-top="true">§ 49 annet ledd skal lyde:</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Hvis en sparebanks styre har grunn til å tro at banken ikke kan klare sine skyldnader etter som de forfaller, eller at den har tapt sitt fond og grunnfondskapital etter § 2 annet ledd skal det straks sende melding om det til Kredittilsynet.</article> <article class="defaultP" margin-top="true">§ 50 første ledd skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Når Kredittilsynet har fått slik melding som nevnt i forrige paragraf, eller når tilsynet ellers har grunn til å anta at en sparebank ikke kan klare sine skyldnader etter som de forfaller, eller at den har tapt sitt fond og grunnfondskapital etter § 2 annet ledd, skal den sende melding til styret for Sparebankenes Sikringsfond med sin uttalelse.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1987-06-12-40/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1"><i>Lov om særregler for skattlegging av eier av grunnfondsbevis i sparebanker:</i></article><article class="legalArticle" data-lovdata-URL="LTI/lov/1987-06-12-40/§1" data-name="§1" data-partID="§1" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Grunnfondsbevis i sparebanker, jfr. lov av 24. mai 1961 om sparebanker § 2 annet ledd, skal ved utligning av skatt til staten og kommunene regnes som skattepliktig formue.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Verdien ansettes til kursverdien eller, for så vidt kurs ikke noteres eller kjennes, til den antatte salgsverdien.</article></article><article class="legalArticle" data-lovdata-URL="LTI/lov/1987-06-12-40/§2" data-name="§2" data-partID="§2" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Renter av grunnfondsbevis skal ved utligning av skatt til staten regnes som skattepliktig inntekt. Tilbakebetaling av innbetalt grunnfondskapital regnes ikke som skattepliktig inntekt.</article></article><article class="legalArticle" data-lovdata-URL="LTI/lov/1987-06-12-40/§3" data-name="§3" data-partID="§3" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">For avhendelse av grunnfondsbevis gjelder reglene i lov av 10. desember 1971 nr. 99 tilsvarende så langt det passer.</article></article><article class="legalArticle" data-lovdata-URL="LTI/lov/1987-06-12-40/§4" data-name="§4" data-partID="§4" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Kongen kan gi regler til utfylling og gjennomføring.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1987-06-12-40/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 18. august 1911 nr. 8 om skatt av formue og inntekt (skatteloven) skal følgende bestemmelser lyde:</article> <article class="defaultP" margin-top="true">§ 37 c annet ledd annet punktum:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">Som sparekapital blir å regne innskudd i innenlandske banker, innskudd på postgiro, spareinnskudd i samvirkelag, obligasjoner i Statens spareobligasjonslån, obligasjoner registrert i Verdipapirsentralen, norske ihendehaverobligasjoner, innskudd i fast organiserte innenlandske spareforeninger, grunnfondsbevis utstedt av norske sparebanker, grunnfondsobligasjoner i forretningsbanker, innskudd i overformynderiets fellesmasse, andel i aksjefond og aksjer som etter reglene i denne lov blir å skattlegge hos eieren.</article> <article class="defaultP" margin-top="true">§ 37 d nytt tredje punktum:</article><article class="legalP" data-absoluteaddress="/kapittel/3/ledd/3/" id="kapittel-3-ledd-3">Verdien av grunnfondsbevis i sparebanker ansettes etter bestemmelsene i § 1 i lov om særregler for skattlegging av eiere av grunnfondsbevis i sparebanker.</article> <article class="defaultP" margin-top="true">§ 42 ledd 5 a nytt annet punktum:</article><article class="legalP" data-absoluteaddress="/kapittel/3/ledd/4/" id="kapittel-3-ledd-4">Renter av grunnfondsbevis utstedt av sparebanker regnes ikke som inntekt, jfr. dog lov om særregler for skattlegging av eiere av grunnfondsbevis i sparebanker § 2.</article><article class="legalP" data-absoluteaddress="/kapittel/3/ledd/5/" id="kapittel-3-ledd-5">Nåværende annet og tredje punktum blir tredje og fjerde punktum.</article> <article class="defaultP" margin-top="true">§ 43 annet ledd b:</article><article class="legalP" data-absoluteaddress="/kapittel/3/ledd/6/" id="kapittel-3-ledd-6">Verdipapirer, jfr. dog lov av 10. desember 1971 nr. 99 og lov om særregler for skattlegging av eiere av grunnfondsbevis i sparebanker § 3.</article> <article class="defaultP" margin-top="true">§ 44 nytt fjortende ledd:<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" data-absoluteaddress="/kapittel/3/ledd/7/" id="kapittel-3-ledd-7">Det kan ikke kreves fradrag for renter som sparebanker har utbetalt på grunnfondsbevis, jfr. lov av 24. mai 1961 om sparebanker § 2 annet ledd.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ifølge Finans- og tolldepartementet skal dette være femtende ledd.</article></footer> <article class="defaultP" margin-top="true">§ 45 åttende ledd nytt femte punktum:</article><article class="legalP" data-absoluteaddress="/kapittel/3/ledd/8/" id="kapittel-3-ledd-8">Bestemmelsene i dette ledd gjelder tilsvarende for grunnfondsbevis i sparebanker som er eiet i næring, jfr. lov av 24. mai 1961 om sparebanker § 2 annet ledd.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1987-06-12-40/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 13. juni 1980 nr. 24 om ligningsforvaltning (ligningsloven) skal § 6-11 nr. 4 lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Bestemmelsene i nr. 1-3 gjelder tilsvarende for sparebanker som har utstedt grunnfondsbevis, jfr. sparebankloven § 2 annet ledd, og for selskaper og sammenslutninger der medlemmene har delt eller på annen måte begrenset ansvar og som noen eier formuesandeler i eller mottar inntektsandeler fra, unntatt:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/4/ledd/2/punkt/1/" id="kapittel-4-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/4/ledd/2/punkt/1/ledd/1/" id="kapittel-4-ledd-2-punkt-1-ledd-1">gjensidige forsikringsselskaper,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/4/ledd/2/punkt/2/" id="kapittel-4-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/4/ledd/2/punkt/2/ledd/1/" id="kapittel-4-ledd-2-punkt-2-ledd-1">forbruksforeninger og andre foreninger og lag som skattlegges etter skattelovens § 52 og</article></article></li><li data-li-identifier="c." data-name="c."><article class="listArticle" data-absoluteaddress="/kapittel/4/ledd/2/punkt/3/" id="kapittel-4-ledd-2-punkt-3"><span class="data-originalId">c.</span><article class="legalP" data-absoluteaddress="/kapittel/4/ledd/2/punkt/3/ledd/1/" id="kapittel-4-ledd-2-punkt-3-ledd-1">prosentlignede boligselskaper.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1987-06-12-40/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Loven her trer i kraft fra den tid Kongen bestemmer.</article></section></main></body></html>