<!DOCTYPE html><html lang="no"><head><title>Forskrift om navigasjonshjelpemidler og bro-, styrehus- og radioarrangementer for skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:05</dd><dt class="legacyID">Datokode</dt><dd class="legacyID">FOR-1987-06-30-563</dd><dt class="dokid">DokumentID</dt><dd class="dokid">LTI/forskrift/1987-06-30-563</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 15</dd><dt class="dateInForce">I kraft fra</dt><dd class="dateInForce">1987-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7</li><li>lov/1903-06-09-7/§1</li><li>lov/1903-06-09-7/§11</li><li>lov/1903-06-09-7/§41</li><li>lov/1903-06-09-7/§41</li><li>forskrift/1962-10-12-5</li></ul></dd><dt class="dateOfPublication">Kunngjort</dt><dd class="dateOfPublication">1987-07-14</dd><dt class="title">Tittel</dt><dd class="title">Forskrift om navigasjonshjelpemidler og bro-, styrehus- og radioarrangementer for skip.</dd><dt class="refid">RefID</dt><dd class="refid">forskrift/1987-06-30-563</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om navigasjonshjelpemidler og bro-, styrehus- og radioarrangementer for skip.</li></ul></dd></dl></header><main class="documentBody" data-lovdata-URL="LTI/forskrift/1987-06-30-563" id="dokument"><h1>Forskrift om navigasjonshjelpemidler og bro-, styrehus- og radioarrangementer for skip.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 30. juni 1987 med hjemmel i lov av 9. juni 1903 nr. 7 om Statskontrol med Skibes Sjødygtighed §§ 1, 11, 41, 41a, 50, 54a, og 100, jfr. kgl.res. av 12. oktober 1962, 5. april 1963 og 1. desember 1978 fastsatt forskrift om navigasjonshjelpemidler og bro-, styrehus- og radioarrangementer for skip.</article><article class="legalP" data-absoluteaddress="/ledd/2/" id="ledd-2">I forhold til tidligere gjeldende forskrifter på samme område, representerer forskriften av 30. juni 1987 en redaksjonell omlegging, idet ingen konvensjonsbestemmelser er gjengitt i forskriftsteksten. SOLAS-74, kapittel V er istedet beholdt inkorporert i norsk rett ved henvisninger i de respektive bestemmelser i forskriften; det er således ikke foretatt noen materiell endring på dette punkt.</article><article class="legalP" data-absoluteaddress="/ledd/3/" id="ledd-3">Hva angår norske nasjonale særkrav i tillegg til konvensjonens krav, er det gjennomført en betydelig nedskjæring i forhold til tidligere gjeldende forskrifter. Dette beror dels på at særkrav er blitt «foreldet» på grunn av den tekniske utvikling, dels på at de seneste revisjoner av SOLAS-74 har ført til at det sikkerhetsmessige behov for supplering av bestemmelsene i kapittel V er blitt mindre.</article><article class="legalP" data-absoluteaddress="/ledd/4/" id="ledd-4">Forskrift av 30. juni 1987 trer i kraft 1. juli 1987. Fra samme dato trer forskrift av 22. august 1984 om navigasjonshjelpemidler og bro- og styrehusarrangementer for skip ut av kraft for nye skip, dvs. skip hvis kjøl strekkes, eller som befinner seg på et tilsvarende byggetrinn, pr. 1. juli 1987 eller senere.</article><article class="legalP" data-absoluteaddress="/ledd/5/" id="ledd-5">For eksisterende skip gjelder de bestemmelser, både hva angår SOLAS-74, kapittel V samt med hensyn til norske nasjonale særkrav, som var gjeldende da skipet pr. ovennevnte definisjon var å betrakte som nytt, så langt disse bestemmelser ikke inneholder strengere krav enn hva som følger av forskrift av 30. juni 1987.</article><article class="legalP" data-absoluteaddress="/ledd/6/" id="ledd-6">Forskrift av 30. juni 1987 om navigasjonshjelpemidler og bro-, styrehus- og radioarrangementer for skip vil bli inntatt i Skipskontrollens Regler samt omtalt i Meddelelser fra Sjøfartsdirektoratet.</article></main></body></html>