<!DOCTYPE html><html lang="no"><head><title>Forskrift om tømmermålingsråd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:10</dd><dt class="legacyID">Datokode</dt><dd class="legacyID">FOR-1987-02-02-118</dd><dt class="dokid">DokumentID</dt><dd class="dokid">LTI/forskrift/1987-02-02-118</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 4</dd><dt class="dateInForce">I kraft fra</dt><dd class="dateInForce">1987-03-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1986-12-19-76/§4</li></ul></dd><dt class="dateOfPublication">Kunngjort</dt><dd class="dateOfPublication">1987-03-19</dd><dt class="title">Tittel</dt><dd class="title">Forskrift om tømmermålingsråd.</dd><dt class="refid">RefID</dt><dd class="refid">forskrift/1987-02-02-118</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tømmermålingsråd.<ul class="tocSubUl"><li>§ 1. Formål.</li><li>§ 2. Rådets sammensetning.</li><li>§ 3. Sekretariat.</li><li>§ 4. Finansiering.</li><li>§ 5. Arbeidsoppgaver.</li><li>§ 6. Klageadgang.</li><li>§ 7. Forskriftsendringer.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-02-02-118" id="dokument"><h1>Forskrift om tømmermålingsråd.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 2. februar 1987 med hjemmel i § 4 i lov av 19. desember 1986 nr. 76 om måling av skogsvirke.</article><article class="legalArticle" data-lovdata-URL="LTI/forskrift/1987-02-02-118/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Tømmermålingsrådets formål er å koordinere og løse spørsmål som har felles interesse for tømmermålingsforeningene, med særlig vekt på å fremme en korrekt og rasjonell måling av skogsvirke, jfr. § 1 i lov om måling av skogsvirke av 19. desember 1986 nr. 76.</article></article><article class="legalArticle" data-lovdata-URL="LTI/forskrift/1987-02-02-118/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rådets sammensetning.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Tømmermålingsrådet skal bestå av:<ul class="defaultList"><li><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">En representant fra Norges Skogeierforbund.</article></article></li><li><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">En representant fra Skogbruksforeningen av 1950.</article></article></li><li><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">En representant fra Papirindustriens Sentralforbund.</article></article></li><li><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">En representant fra Trelastindustriens Sentralforbund.</article></article></li><li><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Ett styremedlem og målesjefen i hver tømmermålingsforening.</article></article></li><li><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">To representanter fra Tømmermålernes Landsforbund.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Hver tømmermålingsforening har en stemme. De øvrige representanter har en stemme hver. Det forutsettes at styremedlemmene i tømmermålingsforeningene fordeles så likt som mulig på kjøpere og selgere. Blir antall kjøperrepresentanter én mer enn antall selgerrepresentanter, utpeker de sentrale selgerorganisasjonene i fellesskap én representant. Blir antall selgerrepresentanter én mer enn antall kjøperrepresentanter, utpeker de sentrale kjøperorganisasjonene i fellesskap én representant.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Representantene med personlige vararepresentanter oppnevnes av de respektive organisasjoner/institusjoner for en funksjonstid på to år.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Tømmermålingsrådet velger selv sin leder og nestleder med samme funksjonstid som rådet.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Tømmermålingsrådet utpeker blant sine medlemmer et arbeidsutvalg på 6 personer etter følgende mønster:<ul class="defaultList"><li><article class="listArticle" data-absoluteaddress="/paragraf/2/ledd/5/punkt/1/" id="paragraf-2-ledd-5-punkt-1"><article class="legalP" data-absoluteaddress="/paragraf/2/ledd/5/punkt/1/ledd/1/" id="paragraf-2-ledd-5-punkt-1-ledd-1">En selgerrepresentant fra tømmermålingsforeningene</article></article></li><li><article class="listArticle" data-absoluteaddress="/paragraf/2/ledd/5/punkt/2/" id="paragraf-2-ledd-5-punkt-2"><article class="legalP" data-absoluteaddress="/paragraf/2/ledd/5/punkt/2/ledd/1/" id="paragraf-2-ledd-5-punkt-2-ledd-1">En kjøperrepresentant fra tømmermålingsforeningene</article></article></li><li><article class="listArticle" data-absoluteaddress="/paragraf/2/ledd/5/punkt/3/" id="paragraf-2-ledd-5-punkt-3"><article class="legalP" data-absoluteaddress="/paragraf/2/ledd/5/punkt/3/ledd/1/" id="paragraf-2-ledd-5-punkt-3-ledd-1">En representant fra de sentrale selgerorganisasjoner</article></article></li><li><article class="listArticle" data-absoluteaddress="/paragraf/2/ledd/5/punkt/4/" id="paragraf-2-ledd-5-punkt-4"><article class="legalP" data-absoluteaddress="/paragraf/2/ledd/5/punkt/4/ledd/1/" id="paragraf-2-ledd-5-punkt-4-ledd-1">En representant fra de sentrale kjøperorganisasjoner</article></article></li><li><article class="listArticle" data-absoluteaddress="/paragraf/2/ledd/5/punkt/5/" id="paragraf-2-ledd-5-punkt-5"><article class="legalP" data-absoluteaddress="/paragraf/2/ledd/5/punkt/5/ledd/1/" id="paragraf-2-ledd-5-punkt-5-ledd-1">En tømmermålingssjef</article></article></li><li><article class="listArticle" data-absoluteaddress="/paragraf/2/ledd/5/punkt/6/" id="paragraf-2-ledd-5-punkt-6"><article class="legalP" data-absoluteaddress="/paragraf/2/ledd/5/punkt/6/ledd/1/" id="paragraf-2-ledd-5-punkt-6-ledd-1">En representant fra Tømmermålernes Landsforbund.</article></article></li></ul></article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Tømmermålingsrådets leder og nestleder fungerer også som leder og nestleder i arbeidsutvalget.</article></article><article class="legalArticle" data-lovdata-URL="LTI/forskrift/1987-02-02-118/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sekretariat.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Tømmermålingsrådet kan opprette et sekretariat, bestemme hvor sekretariatet skal ha sitt kontor og fastsette retningslinjer for sekretariatets arbeid.</article></article><article class="legalArticle" data-lovdata-URL="LTI/forskrift/1987-02-02-118/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Finansiering.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Utgiftene til tømmermålingsrådet fordeles på tømmermålingsforeningene med et fast årlig beløp samt en variabel årsavgift basert på foreningenes innmålte kvantum.</article></article><article class="legalArticle" data-lovdata-URL="LTI/forskrift/1987-02-02-118/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Arbeidsoppgaver.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Tømmermålingsrådet skal i hovedsak arbeide med:<ul class="defaultList"><li><article class="listArticle" data-absoluteaddress="/paragraf/5/ledd/1/punkt/1/" id="paragraf-5-ledd-1-punkt-1"><article class="legalP" data-absoluteaddress="/paragraf/5/ledd/1/punkt/1/ledd/1/" id="paragraf-5-ledd-1-punkt-1-ledd-1">Normering av målingens gjennomføring, kontroll m.v.</article></article></li><li><article class="listArticle" data-absoluteaddress="/paragraf/5/ledd/1/punkt/2/" id="paragraf-5-ledd-1-punkt-2"><article class="legalP" data-absoluteaddress="/paragraf/5/ledd/1/punkt/2/ledd/1/" id="paragraf-5-ledd-1-punkt-2-ledd-1">Forskrifter og faglige instrukser.</article></article></li><li><article class="listArticle" data-absoluteaddress="/paragraf/5/ledd/1/punkt/3/" id="paragraf-5-ledd-1-punkt-3"><article class="legalP" data-absoluteaddress="/paragraf/5/ledd/1/punkt/3/ledd/1/" id="paragraf-5-ledd-1-punkt-3-ledd-1">Kurs, opplæring og utarbeidelse av instruksjonsmateriell.</article></article></li><li><article class="listArticle" data-absoluteaddress="/paragraf/5/ledd/1/punkt/4/" id="paragraf-5-ledd-1-punkt-4"><article class="legalP" data-absoluteaddress="/paragraf/5/ledd/1/punkt/4/ledd/1/" id="paragraf-5-ledd-1-punkt-4-ledd-1">Utvikling og samarbeid med forskningen.</article></article></li></ul></article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Departementet kan delegere myndighet til tømmermålingsrådet, slik at det kan fastsette forskrifter for måling av skogsvirke.</article></article><article class="legalArticle" data-lovdata-URL="LTI/forskrift/1987-02-02-118/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klageadgang.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tømmermålingsrådets avgjørelser kan påklages til Landbruksdepartementet.</article></article><article class="legalArticle" data-lovdata-URL="LTI/forskrift/1987-02-02-118/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forskriftsendringer.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Endringer i disse forskrifter fastsettes av Landbruksdepartementet.</article></article></main></body></html>