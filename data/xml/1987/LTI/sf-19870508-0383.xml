<!DOCTYPE html><html lang="no"><head><title>Forskrift om utfyllende bestemmelser om frivillig tjeneste i Heimevernet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:13</dd><dt class="legacyID">Datokode</dt><dd class="legacyID">FOR-1987-05-08-383</dd><dt class="dokid">DokumentID</dt><dd class="dokid">LTI/forskrift/1987-05-08-383</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 9</dd><dt class="dateInForce">I kraft fra</dt><dd class="dateInForce">1987-05-15</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-05-27</dd><dt class="title">Tittel</dt><dd class="title">Forskrift om utfyllende bestemmelser om frivillig tjeneste i Heimevernet</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 8. mai 1987. Fremmet av Forsvarsdepartementet.</dd><dt class="refid">RefID</dt><dd class="refid">forskrift/1987-05-08-383</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utfyllende bestemmelser om frivillig tjeneste i Heimevernet<ul class="tocSubUl"><li>I Frivillig tjeneste i Heimevernet<ul class="tocSubUl"><li>(Lovens §§ 5 og 6)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1987-05-08-383" id="dokument"><h1>Forskrift om utfyllende bestemmelser om frivillig tjeneste i Heimevernet</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-05-08-383/KAPITTEL_1" data-partID="k1"><h2>I Frivillig tjeneste i Heimevernet</h2><section class="section" data-section-type="default" data-absoluteaddress="/kapittel/1/kapittel/1/" id="kapittel-1-kapittel-1" data-lovdata-URL="LTI/forskrift/1987-05-08-383/KAPITTEL_1-1" data-partID="k1-1"><h3>(Lovens §§ 5 og 6)</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/kapittel/1/punkt/1/" id="kapittel-1-kapittel-1-punkt-1"><span class="data-originalId">1.</span><article class="legalP" data-absoluteaddress="/kapittel/1/kapittel/1/punkt/1/ledd/1/" id="kapittel-1-kapittel-1-punkt-1-ledd-1">Frivillige kan antas som HV-soldater fra 1 januar det år de fyller 19 år. De kan antas som HV-ungdommer fra den dag de fyller 17 år til den dag de fyller 21 år, og som aspiranter fra den dag de fyller 16 år til den dag de fyller 17 år.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/kapittel/1/punkt/2/" id="kapittel-1-kapittel-1-punkt-2"><span class="data-originalId">2.</span><article class="legalP" data-absoluteaddress="/kapittel/1/kapittel/1/punkt/2/ledd/1/" id="kapittel-1-kapittel-1-punkt-2-ledd-1">De som ønsker å gå inn i Heimevernet som frivillige sender søknad på fastsatt blankett, som fås utlevert hos områdesjefen. Søknad om opptak som aspirant til HV-ungdommen må vedlegges skriftlig erklæring fra foreldre eller andre foresatte. Distriktssjefen kan gi nærmere retningslinjer som hvorledes områdesjefen skal holde distriktet orientert. Områdesjefen forelegger søknaden for den kommunale heimevernsnemnd, som innstiller på godkjenning eller avslag, jfr. instruks om heimevernsnemndene.</article><article class="legalP" data-absoluteaddress="/kapittel/1/kapittel/1/punkt/2/ledd/2/" id="kapittel-1-kapittel-1-punkt-2-ledd-2">Er områdesjefen enig i innstillingen, er saken endelig avgjort. I motsatt fall sendes innstillingen med områdesjefens merknad til distriktssjefen som forelegger den for Generalinspektøren for heimevernet som tar endelig avgjørelse.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/kapittel/1/punkt/3/" id="kapittel-1-kapittel-1-punkt-3"><span class="data-originalId">3.</span><article class="legalP" data-absoluteaddress="/kapittel/1/kapittel/1/punkt/3/ledd/1/" id="kapittel-1-kapittel-1-punkt-3-ledd-1">Søkere om får avslag gis skriftlig beskjed om dette. Søkere som blir godtatt kalles inn til området for utfylling av kartotekkort. Samtidig underskrives avtale om tjeneste i HV.</article><article class="legalP" data-absoluteaddress="/kapittel/1/kapittel/1/punkt/3/ledd/2/" id="kapittel-1-kapittel-1-punkt-3-ledd-2">Avtalen gjelder for en mobiliseringstermin om gangen, og blir automatisk fornyet hvis den ikke blir oppsagt av en av partene innen 1. oktober før terminens utløp.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/kapittel/1/punkt/4/" id="kapittel-1-kapittel-1-punkt-4"><span class="data-originalId">4.</span><article class="legalP" data-absoluteaddress="/kapittel/1/kapittel/1/punkt/4/ledd/1/" id="kapittel-1-kapittel-1-punkt-4-ledd-1">Gjør HV-personell seg uverdig eller uskikket til tjeneste i HV, kan områdesjefen og områdets arbeidsutvalg legge frem forslag om oppsiing av avtalen med øyeblikkelig virkning.</article><article class="legalP" data-absoluteaddress="/kapittel/1/kapittel/1/punkt/4/ledd/2/" id="kapittel-1-kapittel-1-punkt-4-ledd-2">Saken går til den kommunale heimevernsnemnd. Saken er endelig avgjort hvis nemnda er enig. Forslaget fra områdesjefen og arbeidsutvalget og nemndas uttalelse må være enstemmige. I motsatt fall forelegges saken for distriktssjefen som fremmer den til Generalinspektøren for heimevernet, som tar endelig avgjørelse.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/kapittel/1/punkt/5/" id="kapittel-1-kapittel-1-punkt-5"><span class="data-originalId">5.</span><article class="legalP" data-absoluteaddress="/kapittel/1/kapittel/1/punkt/5/ledd/1/" id="kapittel-1-kapittel-1-punkt-5-ledd-1">Frivillig HV-personell som på forhånd i medhold av lov eller annen offentlig bestemmelse er pålagt tjenesteplikt (utskrevet til) Sivilforsvaret, Politiet eller annen sivil beredskapsinstitusjon kan ikke pålegges tjeneste i heimevernet som vil hindre vedkommende i å utføre sin tjenesteplikt i de nevnte institusjoner.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/kapittel/1/punkt/6/" id="kapittel-1-kapittel-1-punkt-6"><span class="data-originalId">6.</span><article class="legalP" data-absoluteaddress="/kapittel/1/kapittel/1/punkt/6/ledd/1/" id="kapittel-1-kapittel-1-punkt-6-ledd-1">Ungdom som er tatt opp som aspiranter til HV-ungdommen skal underlegges de samme regler for antatte HV-ungdommer som har fylt 17 år, likevel med følgende begrensninger:</article><article class="legalP" data-absoluteaddress="/kapittel/1/kapittel/1/punkt/6/ledd/2/" id="kapittel-1-kapittel-1-punkt-6-ledd-2">Opplæringsprogrammet skal omfatte ikke-kombatante disipliner så som fysisk trening, sanitetstjeneste, sambandstjeneste, friluftsliv og informasjon om heimevernet.</article><article class="legalP" data-absoluteaddress="/kapittel/1/kapittel/1/punkt/6/ledd/3/" id="kapittel-1-kapittel-1-punkt-6-ledd-3">Aspiranter skal ikke gis opplæring i militære våpen, bortsett fra i finkalibrede våpen, kaliber 22.</article><article class="legalP" data-absoluteaddress="/kapittel/1/kapittel/1/punkt/6/ledd/4/" id="kapittel-1-kapittel-1-punkt-6-ledd-4">Aspirantene kan få utdelt arbeids- og øvelsesantrekk, men skal ikke få utlevert vanlig militær uniform.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/1/kapittel/1/punkt/7/" id="kapittel-1-kapittel-1-punkt-7"><span class="data-originalId">7.</span><article class="legalP" data-absoluteaddress="/kapittel/1/kapittel/1/punkt/7/ledd/1/" id="kapittel-1-kapittel-1-punkt-7-ledd-1">Heimevernsungdommen skal ikke mobliseringsdisponeres eller gis mobiliseringsoppdrag av noen art.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/1/kapittel/1/punkt/8/" id="kapittel-1-kapittel-1-punkt-8"><span class="data-originalId">8.</span><article class="legalP" data-absoluteaddress="/kapittel/1/kapittel/1/punkt/8/ledd/1/" id="kapittel-1-kapittel-1-punkt-8-ledd-1">Innenfor de ovennevnte begrensninger fastsetter Generalinspektøren for Heimevernet særskilte bestemmelser for henholdsvis HV-ungdommenes og aspirantenes tjenestevilkår.</article></article></li></ul></section></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-05-08-383/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Bestemmelsene trer i kraft 15. mai 1987. Utfyllende bestemmelser av 19. desember 1980 oppheves.</article></section></main></body></html>