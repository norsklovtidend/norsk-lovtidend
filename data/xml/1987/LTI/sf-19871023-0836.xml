<!DOCTYPE html><html lang="no"><head><title>Forskrift om sikkerhetsstillelse for lån- og garantiformidlere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1987-10-23-836</dd><dt class="dokid">DokumentID</dt><dd class="dokid">LTI/forskrift/1987-10-23-836</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 22</dd><dt class="dateInForce">I kraft fra</dt><dd class="dateInForce">1988-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-71/§21</li></ul></dd><dt class="dateOfPublication">Kunngjort</dt><dd class="dateOfPublication">1987-11-20</dd><dt class="title">Tittel</dt><dd class="title">Forskrift om sikkerhetsstillelse for lån- og garantiformidlere.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 23. oktober 1987 med hjemmel i lov 11. juni 1976 nr. 71 om finansieringsvirksomhet § 21 annet ledd. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1987-10-23-836</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhetsstillelse for lån- og garantiformidlere.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/1987-10-23-836" id="dokument"><h1>Forskrift om sikkerhetsstillelse for lån- og garantiformidlere.</h1><article class="legalArticle" data-lovdata-URL="LTI/forskrift/1987-10-23-836/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Enhver som driver formidling av lån eller garanti for lån og har plikt til å melde fra om virksomheten til Kredittilsynet etter lov 11. juni 1976 nr. 71 om finansieringsvirksomhet § 20, skal stille sikkerhet for erstatningsansvar som vedkommende pådrar seg ved utøvelsen av denne virksomheten.</article></article><article class="legalArticle" data-lovdata-URL="LTI/forskrift/1987-10-23-836/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Sikkerheten skal til enhver tid minst utgjøre 25 millioner kroner.</article></article><article class="legalArticle" data-lovdata-URL="LTI/forskrift/1987-10-23-836/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Sikkerheten skal stilles i form av bankinnskudd, bankgaranti, garantiforsikring eller ved deponering av stats- eller statsgaranterte obligasjoner. Ved obligasjoner registrert i Verdipapirsentralen foretas sikkerhetsstillelsen ved båndleggelse av særskilt(e) konto(i) i Norges Bank. Sikkerhetsstillelsen skal godkjennes av Kredittilsynet.</article></article><article class="legalArticle" data-lovdata-URL="LTI/forskrift/1987-10-23-836/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Stilles sikkerheten helt eller delvis i form av bankinnskudd, bankgaranti eller garantiforsikring skal innskuddsbeviset, garantidokumentet eller forsikringspolisen deponeres hos Kredittilsynet. I samsvar med panteloven § 4-5, skal Kredittilsynet sende melding til vedkommende bank om deponeringen. Innskyteren har rett til å heve opptjente renter.</article></article><article class="legalArticle" data-lovdata-URL="LTI/forskrift/1987-10-23-836/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Utformingen av garantierklæringer og forsikringspoliser skal være godkjent av Kredittilsynet.</article></article><article class="legalArticle" data-lovdata-URL="LTI/forskrift/1987-10-23-836/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Obligasjoner med tilhørende kupongark skal deponeres i Norges Bank. Obligasjoner som ved overdragelse trenger transport må være påført transport in blanco eller være fulgt av transportfullmakt til Norges Bank.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Norges Bank utsteder depotbevis til låne/garantiformidleren og Kredittilsynet. Det beløp verdipapirene godtas for, fastsettes av Kredittilsynet. Deponenten har rett til å disponere forfallen rente.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Norges Banks godtgjørelse for oppbevaring/kontoføring av verdipapirer og ved behandlingen av endringsmeldinger, betales av låne/garantiformidleren.</article></article><article class="legalArticle" data-lovdata-URL="LTI/forskrift/1987-10-23-836/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriftene trer i kraft 1. januar 1988.</article></article></main></body></html>