<!DOCTYPE html><html lang="no"><head><title>Forskrift om fangst av sel i Vesterisen og Østisen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:02</dd><dt class="legacyID">Datokode</dt><dd class="legacyID">FOR-1987-02-23-139</dd><dt class="dokid">DokumentID</dt><dd class="dokid">LTI/forskrift/1987-02-23-139</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 4</dd><dt class="dateInForce">I kraft fra</dt><dd class="dateInForce">1987-02-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40</li><li>lov/1983-06-03-40/§4</li><li>lov/1983-06-03-40/§5</li></ul></dd><dt class="dateOfPublication">Kunngjort</dt><dd class="dateOfPublication">1987-03-19</dd><dt class="title">Tittel</dt><dd class="title">Forskrift om fangst av sel i Vesterisen og Østisen.</dd><dt class="refid">RefID</dt><dd class="refid">forskrift/1987-02-23-139</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fangst av sel i Vesterisen og Østisen.<ul class="tocSubUl"><li>Vesterisen.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>Østisen (øst for 20° østlig lengde).<ul class="tocSubUl"><li>§ 5.</li><li>§ 6.</li><li>§ 7.</li></ul></li><li>Generelt.<ul class="tocSubUl"><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1987-02-23-139" id="dokument"><h1>Forskrift om fangst av sel i Vesterisen og Østisen.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 23. februar 1987, i medhold av §§ 4 og 5 i lov av 3. juni 1983 nr. 40 om saltvannsfiske m.v., bestemt:</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1987-02-23-139/KAPITTEL_1" data-partID="k1"><h2>Vesterisen.</h2><article class="legalArticle" data-lovdata-URL="LTI/forskrift/1987-02-23-139/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Med Vesterisen forstås i denne forskrift drivisområdene ved Jan Mayen og utenfor Øst-Grønlands kyst nord for 66°30′ nordlig bredde unntatt områder innen Islands økonomiske sone.</article></article><article class="legalArticle" data-lovdata-URL="LTI/forskrift/1987-02-23-139/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Det tillates fangst av maksimum 20.500 grønlandssel og 16.700 klappmyss.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Det er forbudt å fange hunner av grønlandssel og klappmyss i kastelegrene.</article></article><article class="legalArticle" data-lovdata-URL="LTI/forskrift/1987-02-23-139/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Det er forbudt å fange grønlandssel før 18. mars 1987 kl. 0700 GMT og ett år gamle og eldre grønlandssel før 10. april 1987 kl. 0700 GMT.</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Klappmyss er det forbudt å drive fangst på før 18. mars 1987 kl. 0700 GMT. All fangst skal være avsluttet senest 5. mai 1987 kl. 2400 GMT. Sesongen kan, når vær- og isforholdene vanskeliggjør fangsten, forlenges til 20. mai kl. 2400 GMT.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Det er forbudt for fartøyene å gå fra Norge før 10. mars 1987 kl. 1800 norsk tid.</article></article><article class="legalArticle" data-lovdata-URL="LTI/forskrift/1987-02-23-139/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Det er forbudt å foreta mer enn en fangsttur til fangstfeltene i Vesterisen. Fiskeridepartementet kan dispensere fra denne bestemmelsen. Slik dispensasjon kan bare gis i de tilfeller et fartøy på grunn av tvingende omstendigheter må forlate fangstfeltet uten å ha oppnådd tilfredsstillende fangstresultat.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1987-02-23-139/KAPITTEL_2" data-partID="k2"><h2>Østisen (øst for 20° østlig lengde).</h2><article class="legalArticle" data-lovdata-URL="LTI/forskrift/1987-02-23-139/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det tillates fanget maksimum 19.000 grønlandssel i Sovjetunionens økonomiske sone. Fangst av andre selarter er forbudt i sovjetisk økonomisk sone.</article></article><article class="legalArticle" data-lovdata-URL="LTI/forskrift/1987-02-23-139/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Det er forbudt å fange grønlandssel før 23. mars 1987 kl. 0700 GMT og etter 20. april 1987 kl. 2400 GMt. Sovjetiske myndigheter vil kunne forlenge fangsttiden dersom ugunstige fangstforhold gjør det nødvendig, dog ikke ut over 10. mai 1987 kl. 2400 GMT.</article></article><article class="legalArticle" data-lovdata-URL="LTI/forskrift/1987-02-23-139/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Storkobbe og klappmyss er inntil videre totalfredet i Østisen øst for 37° østlig lengde i området nord for 75° nordlig bredde og øst for 20° østlig lengde i området sør for 75° nordlig bredde.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1987-02-23-139/KAPITTEL_3" data-partID="k3"><h2>Generelt.</h2><article class="legalArticle" data-lovdata-URL="LTI/forskrift/1987-02-23-139/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Fiskeridirektøren fordeler kvoten for Østisen på de deltagende fartøy. Det er fri fangst innenfor totalkvotene i Vesterisen. Fiskeridirektøren kan utpeke ett fartøy som ansvarlig for innhenting og rapportering av fangstdata til Fiskeridirektoratet under fangsten.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Fartøy som har deltatt i fangsten i Vesterisen kan gis en redusert kvote i Østerisen.</article></article><article class="legalArticle" data-lovdata-URL="LTI/forskrift/1987-02-23-139/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Utenom de foran nevnte fangstfelt og fangsttider er all regulær skutefangst av sel forbudt. Fiskeridepartementet kan for ringsel og storkobbe dispensere fra denne bestemmelse i Nordisen (Svalbardområdet) vest for de grenselinjer som er angitt i § 7.</article></article><article class="legalArticle" data-lovdata-URL="LTI/forskrift/1987-02-23-139/§10" data-name="§10" data-partID="§10" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">For å påse at bestemmelsene i denne forskrift overholdes, kan Fiskeridepartementet oppnevne inspektører. Inspektørene skal ha rett til å foreta inspeksjon av fartøy og redskaper, kontrollere bruken av fangstredskapene og ellers foreta det som er nødvendig for å påse at gjeldende forskrifter blir fulgt.</article></article><article class="legalArticle" data-lovdata-URL="LTI/forskrift/1987-02-23-139/§11" data-name="§11" data-partID="§11" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Fartøyeieren eller annen ansvarshavende om bord i fartøy som deltar i selfangst skal gi inspektøren adgang til fartøyet og ellers være behjelpelig med at inspeksjonen kan bli utført tilfredsstillende.</article></article><article class="legalArticle" data-lovdata-URL="LTI/forskrift/1987-02-23-139/§12" data-name="§12" data-partID="§12" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Nærmere instruks for inspektørene fastsettes av Fiskeridepartementet.</article></article><article class="legalArticle" data-lovdata-URL="LTI/forskrift/1987-02-23-139/§13" data-name="§13" data-partID="§13" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Overtredelse av denne forskrift straffes i henhold til § 53 i lov av 3. juni 1983 nr. 40 om saltvannsfiske m.v.</article></article><article class="legalArticle" data-lovdata-URL="LTI/forskrift/1987-02-23-139/§14" data-name="§14" data-partID="§14" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Denne forskrift trer i kraft straks.</article></article></section></main></body></html>