<!DOCTYPE html><html lang="no"><head><title>Forskrift til privatskoleloven § 26, tilskuddsregel nr. 10, annet punktum.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:03</dd><dt class="legacyID">Datokode</dt><dd class="legacyID">FOR-1987-04-13-330</dd><dt class="dokid">DokumentID</dt><dd class="dokid">LTI/forskrift/1987-04-13-330</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 8</dd><dt class="dateInForce">I kraft fra</dt><dd class="dateInForce">1987-06-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-73/§31</li></ul></dd><dt class="dateOfPublication">Kunngjort</dt><dd class="dateOfPublication">1987-05-11</dd><dt class="title">Tittel</dt><dd class="title">Forskrift til privatskoleloven § 26, tilskuddsregel nr. 10, annet punktum.</dd><dt class="refid">RefID</dt><dd class="refid">forskrift/1987-04-13-330</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til privatskoleloven § 26, tilskuddsregel nr. 10, annet punktum.</li></ul></dd></dl></header><main class="documentBody" data-lovdata-URL="LTI/forskrift/1987-04-13-330" id="dokument"><h1>Forskrift til privatskoleloven § 26, tilskuddsregel nr. 10, annet punktum.</h1><article class="legalP" data-absoluteaddress="/ledd/1/" id="ledd-1">Med hjemmel i § 31 i privatskoleloven av 14. juni 1985 nr. 73 har Kirke- og undervisningsdepartementet fastsatt forskrift til § 26, tilskuddsregel nr. 10, annet punktum i loven.</article><article class="legalP" data-absoluteaddress="/ledd/2/" id="ledd-2">Forskriften lyder som følger:</article><article class="legalP" data-absoluteaddress="/ledd/3/" id="ledd-3">Norske statsborgere som er elever ved utenlandske eller internasjonale videregående skoler i Norge eller utlandet og som har krav på støtte fra Statens lånekasse for utdanning, får tilskudd til dekning av skolepenger.</article><article class="legalP" data-absoluteaddress="/ledd/4/" id="ledd-4">Tilskuddet er begrenset oppad til 85 % av en normalsats beregnet ut fra gjennomsnittlige driftsutgifter i den offentlige videregående skolen.</article><article class="legalP" data-absoluteaddress="/ledd/5/" id="ledd-5">Søknad sendes Kirke- og undervisningsdepartementet, Privatskolekontoret. Utbetaling finner til vanlig sted ved begynnelsen av skoleåret, mot skriftlig bekreftelse fra skolen om opptak og størrelsen av skolepenger.</article><article class="legalP" data-absoluteaddress="/ledd/6/" id="ledd-6">Søkeren plikter straks å melde fra om endringer som har betydning for stønadstildelingen, f.eks. avbrudd i utdanningen. Tilskuddet kan kreves tilbakebetalt dersom skolegangen ikke fullføres som forutsatt.</article><article class="legalP" data-absoluteaddress="/ledd/7/" id="ledd-7">Forskriften gjelder fra skoleåret 1986/87.</article></main></body></html>