<!DOCTYPE html><html lang="no"><head><title>Alminnelig forskrift om husstands- og bedriftsinterne teletekniske linjenett, om typegodkjenning av teleteknisk brukerutstyr og om autorisasjon av leverandører, installatører etc.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:25</dd><dt class="legacyID">Datokode</dt><dd class="legacyID">FOR-1987-08-07-636</dd><dt class="dokid">DokumentID</dt><dd class="dokid">LTI/forskrift/1987-08-07-636</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1899-04-29/§1</li></ul></dd><dt class="dateOfPublication">Kunngjort</dt><dd class="dateOfPublication">1987-08-25</dd><dt class="title">Tittel</dt><dd class="title">Alminnelig forskrift om husstands- og bedriftsinterne teletekniske linjenett, om typegodkjenning av teleteknisk brukerutstyr og om autorisasjon av leverandører, installatører etc.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 7. august 1987 med hjemmel i lov av 29. april 1899 (telegrafloven) § 1. Fremmet av Samferdselsdepartementet.</dd><dt class="refid">RefID</dt><dd class="refid">forskrift/1987-08-07-636</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Alminnelig forskrift om husstands- og bedriftsinterne teletekniske linjenett, om typegodkjenning av teleteknisk brukerutstyr og om autorisasjon av leverandører, installatører etc.<ul class="tocSubUl"><li>§ 1. Hva forskriften omfatter</li><li>§ 2. Formålet med forskriftene</li><li>§ 3. Grensen for statens enerett – enkle tilknytninger til det offentlige telefonnettet</li><li>§ 4. Grensen for statens enerett – tilknytning av bedriftsinterne nett til de offentlige telenett</li><li>§ 5. Teleteknisk brukerutstyr</li><li>§ 6. Innføring og omsetning av teleteknisk brukerutstyr</li><li>§ 7. Autorisasjon av leverandører, installatører etc. som utfører virksomhet eller leverer brukerutstyr etter denne forskrift</li><li>§ 8. Myndighetene</li><li>§ 9. Klage over enkeltvedtak</li><li>§ 10. Utfyllende bestemmelser, dispensasjonsadgang</li><li>§ 11. Gebyrer</li><li>§ 12. Overgangsbestemmelser</li><li>§ 13. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1987-08-07-636" id="dokument"><h1>Alminnelig forskrift om husstands- og bedriftsinterne teletekniske linjenett, om typegodkjenning av teleteknisk brukerutstyr og om autorisasjon av leverandører, installatører etc.</h1><article class="legalArticle" data-lovdata-URL="LTI/forskrift/1987-08-07-636/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften omfatter</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift omfatter husstands- og bedriftsinterne teletekniske linjenett, teleteknisk brukerutstyr og virksomhet forbundet med omsetning, installasjon etc. av slike nett og utstyr, som skal være unntatt fra statens (Televerkets) enerett, jfr. lov av 29. april 1899 (telegrafloven) § 1 nr. 1 a), med de unntak som framgår av samme lov § 1 nr. 2.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Radiovirksomhet og radioutstyr som faller inn under telegrafloven omfattes ikke av denne forskrift, dersom ikke annet framgår særskilt.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Utbygging og drift av kabelfjernsynsnett omfattes ikke av denne forskrift.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Krav til virksomhet, teleteknisk utstyr og nett som faller inn under denne forskrift, gis i særskilte bestemmelser om<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/ledd/4/punkt/1/" id="paragraf-1-ledd-4-punkt-1"><span class="data-originalId">-</span><article class="legalP" data-absoluteaddress="/paragraf/1/ledd/4/punkt/1/ledd/1/" id="paragraf-1-ledd-4-punkt-1-ledd-1">typegodkjenning av teleteknisk brukerutstyr, herunder også teleteknisk brukerutstyr som med enkle endringer kan knyttes til de nett som faller inn under forskriftene</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/4/punkt/2/" id="paragraf-1-ledd-4-punkt-2"><span class="data-originalId">-</span><article class="legalP" data-absoluteaddress="/paragraf/1/ledd/4/punkt/2/ledd/1/" id="paragraf-1-ledd-4-punkt-2-ledd-1">autorisasjon av virksomhet med tilknytning til leveranser av utstyr og tjenester til de nett som faller inn under forskriftene</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/ledd/4/punkt/3/" id="paragraf-1-ledd-4-punkt-3"><span class="data-originalId">-</span><article class="legalP" data-absoluteaddress="/paragraf/1/ledd/4/punkt/3/ledd/1/" id="paragraf-1-ledd-4-punkt-3-ledd-1">krav til teletekniske husstands- og bedriftsinterne teletekniske linjenett.</article></article></li></ul></article></article><article class="legalArticle" data-lovdata-URL="LTI/forskrift/1987-08-07-636/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formålet med forskriftene</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Denne og underliggende forskrifter:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">skal bidra til at utstyr og løsninger ikke skader det offentlige telenettet</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">skal sikre den nødvendige fysiske sikkerhet for mennesker og eiendom</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">skal sikre en gjennomgående teknisk kvalitet i alle deler av telenettene.</article></article></li></ul></article></article><article class="legalArticle" data-lovdata-URL="LTI/forskrift/1987-08-07-636/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grensen for statens enerett – enkle tilknytninger til det offentlige telefonnettet</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For telefonbrukere, tilknyttet det offentlige telefonnett gjennom et enkelt telefonapparat, har Televerket enerett fram til og med montering av en standardisert tilkoplingskontakt inne hos abonnenten. Modem omfattes ikke av Televerkets enerett.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Tilkoplingsutstyret må være typegodkjent av Statens teleforvaltning.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Samferdselsdepartementet kan gi nærmere forskrifter for plasseringen av tilknytningspunktet og om hvilke installasjoner som omfattes av denne bestemmelse.</article></article><article class="legalArticle" data-lovdata-URL="LTI/forskrift/1987-08-07-636/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grensen for statens enerett – tilknytning av bedriftsinterne nett til de offentlige telenett</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Statens (Televerkets) enerett til å anlegge og drive teletekniske nett omfatter ikke bedriftsinterne nett.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Bedriftsinterne nett omfatter private teletekniske internnett som faller utenfor § 3 ovenfor, og som koples opp mot de offentlige telenett. De offentlige telenett omfatter bl.a. det offentlige telefonnett, det offentlige teleksnett, de offentlige datanett og utleide samband, jfr. dog § 5.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Bedriftsinterne nett knyttes til Televerkets nett i et koplingsutstyr som plasseres innenfor grunnmuren hos brukeren på et sted som angis nærmere av denne. Hvor særlige hensyn tilsier det, kan annen fysisk plassering av koplingsutstyret fastsettes.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Statens enerett omfatter ikke koplingsutstyr, inklusive modem for tilknytning til telefonnettet. Abonnement på tilknytning til de offentlige datanett inkluderer imidlertid datanett-tilknytningsutstyr (DCE (Data Circuit-terminating Equipment)).</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Samferdselsdepartementet kan gi nærmere regler for plasseringen av koplingsutstyret og for hvilke typer installasjoner som faller inn under denne bestemmelse.</article></article><article class="legalArticle" data-lovdata-URL="LTI/forskrift/1987-08-07-636/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Teleteknisk brukerutstyr</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Televerkets enerett omfatter ikke teleteknisk brukerutstyr, som f.eks. telefonapparater, teleksapparater, telefaxapparater og hussentraler. Slikt utstyr skal være typegodkjent av Statens teleforvaltning.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Bestemmelser om typegodkjenning av teleteknisk brukerutstyr er gitt i egne generelle typegodkjenningsforskrifter for teleteknisk brukerutstyr som kan knyttes til de offentlige telenett, samt underliggende forskrifter til denne forskrift (typegodkjenningsforskriftene).</article></article><article class="legalArticle" data-lovdata-URL="LTI/forskrift/1987-08-07-636/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innføring og omsetning av teleteknisk brukerutstyr</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Det er ikke tillatt å innføre, omsette eller på annen måte overlate til andre, teleteknisk brukerutstyr som kan koples opp mot Televerkets offentlige telenett, med mindre dette utstyret er typegodkjent av Statens teleforvaltning. Det samme gjelder teleteknisk utstyr som med mindre modifikasjoner kan nyttes mot de offentlige telenett, samt selvbyggersett.</article></article><article class="legalArticle" data-lovdata-URL="LTI/forskrift/1987-08-07-636/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Autorisasjon av leverandører, installatører etc. som utfører virksomhet eller leverer brukerutstyr etter denne forskrift</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Hvor det anses påkrevet for å sikre at leverandører, installatører m.v. av brukerutstyr og internnett har akseptable faglige kvalifikasjoner, i forhold til de tjenester de skal utføre, kan det kreves særskilt autorisasjon fra Statens teleforvaltning for å innføre, selge eller på annen måte overdra, leie ut eller låne ut teleteknisk brukerutstyr og teleteknisk utstyr som inngår i bedrifts- og husstandsinterne nett, samt forestå installasjon og vedlikehold.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Nærmere bestemmelser om autorisasjon er gitt i forskrifter om autorisasjon (autorisasjonsforskriftene).</article></article><article class="legalArticle" data-lovdata-URL="LTI/forskrift/1987-08-07-636/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Myndighetene</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Myndighet etter denne og underliggende forskrifter er tillagt Samferdselsdepartementet.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Samferdselsdepartementet kan delegere sin myndighet til Statens teleforvaltning, herunder, for nærmere avgrensede områder, myndighet til å gi forskrifter.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Statens teleforvaltning kan, for særskilt avgrensede områder, i samråd med Samferdselsdepartementet, delegere tildelt myndighet og kontrollfunksjoner til Televerket.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Statens teleforvaltningsråd er sakkyndig rådgivende organ for Samferdselsdepartementet på det saksområde som faller inn under denne og underliggende forskrifter. Etter nærmere bestemmelser kan rådet tillegges funksjon som klageinstans for enkeltvedtak truffet av Statens teleforvaltning eller Televerket, jfr. § 9.</article></article><article class="legalArticle" data-lovdata-URL="LTI/forskrift/1987-08-07-636/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage over enkeltvedtak</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Klage over enkeltvedtak truffet av Statens teleforvaltning, avgjøres av Statens teleforvaltningsråd.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Klage over Televerkets enkeltvedtak hvor myndighet er delegert fra Statens teleforvaltning, avgjøres av Statens teleforvaltning.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Klage over Televerkets fastsetting av tilknytningspunkt utenfor grunnmuren for bedriftsinterne nett, avgjøres av Statens teleforvaltningsråd.</article><article class="legalP" data-absoluteaddress="/paragraf/9/ledd/4/" id="paragraf-9-ledd-4">Klagesak av prinsipiell betydning eller telepolitisk karakter, avgjøres av Samferdselsdepartemenet etter at Statens teleforvaltningsråd har gitt begrunnet forslag til vedtak.</article></article><article class="legalArticle" data-lovdata-URL="LTI/forskrift/1987-08-07-636/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utfyllende bestemmelser, dispensasjonsadgang</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Samferdselsdepartementet kan gi utfyllende bestemmelser til denne og underliggende forskrifter og kan i særlige tilfeller gjøre unntak fra disse.</article></article><article class="legalArticle" data-lovdata-URL="LTI/forskrift/1987-08-07-636/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Gebyrer</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">For virksomhet etter disse forskrifter, kreves gebyr, jfr. egne forskrifter om gebyr for Statens teleforvaltning.</article></article><article class="legalArticle" data-lovdata-URL="LTI/forskrift/1987-08-07-636/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Teleteknisk brukerutstyr som etter sin art faller inn under denne forskrift, og som er typegodkjent av Televerket i henhold til typegodkjenningsforskrifter før denne forskrifts ikrafttredelse, er å anse som typegodkjent.</article><article class="legalP" data-absoluteaddress="/paragraf/12/ledd/2/" id="paragraf-12-ledd-2">Teleteknisk brukerutstyr som etter sin art faller inn under denne forskrift, men som ikke ved tidligere forskrift er krevet typegodkjent, kan fortsatt nyttes dersom det er levert og montert av Televerket før denne forskrift trer i kraft.</article></article><article class="legalArticle" data-lovdata-URL="LTI/forskrift/1987-08-07-636/§13" data-name="§13" data-partID="§13" data-absoluteaddress="/paragraf/13/" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/13/ledd/1/" id="paragraf-13-ledd-1">Denne forskrift trer i kraft etter nærmere bestemmelse fra Samferdselsdepartementet.</article></article></main></body></html>