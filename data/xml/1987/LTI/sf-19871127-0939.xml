<!DOCTYPE html><html lang="no"><head><title>Forskrift om ansettelse av og inngåelse av avtale om driftstilskudd med lege i kommunehelsetjenesten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:07</dd><dt class="legacyID">Datokode</dt><dd class="legacyID">FOR-1987-11-27-939</dd><dt class="dokid">DokumentID</dt><dd class="dokid">LTI/forskrift/1987-11-27-939</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 24</dd><dt class="dateInForce">I kraft fra</dt><dd class="dateInForce">1988-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-11-19-66/§3-3</li></ul></dd><dt class="dateOfPublication">Kunngjort</dt><dd class="dateOfPublication">1987-12-16</dd><dt class="title">Tittel</dt><dd class="title">Forskrift om ansettelse av og inngåelse av avtale om driftstilskudd med lege i kommunehelsetjenesten.</dd><dt class="refid">RefID</dt><dd class="refid">forskrift/1987-11-27-939</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ansettelse av og inngåelse av avtale om driftstilskudd med lege i kommunehelsetjenesten.<ul class="tocSubUl"><li>§ 1. (Virkeområde)</li><li>§ 2. (Innstilling)</li><li>§ 3. (Fortrinnsrett)</li><li>§ 4. (Retningslinjer for innstilling)</li><li>§ 5. (Unntak)</li><li>§ 6. (Klage)</li><li>§ 7. (Opphør av fortrinnsrett)</li><li>§ 8. (Overgangsordning)</li><li>§ 9. (Ikrafttreden)</li></ul></li></ul></dd></dl></header><main class="documentBody" data-lovdata-URL="LTI/forskrift/1987-11-27-939" id="dokument"><h1>Forskrift om ansettelse av og inngåelse av avtale om driftstilskudd med lege i kommunehelsetjenesten.</h1><article class="legalP" data-absoluteaddress="/ledd/1/" id="ledd-1">Gitt av Sosialdepartementet 27. november 1987, i medhold av lov av 19. november 1982 nr. 66 om helsetjenesten i kommunene § 3-3 annet ledd og § 4-2 annet ledd.</article><article class="legalArticle" data-lovdata-URL="LTI/forskrift/1987-11-27-939/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(Virkeområde)</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Denne forskrift gjelder ansettelse av lege i kommunehelsetjenesten. Forskriften gjelder også inngåelse av avtale med lege om driftstilskudd til privat praksis i kommunen etter bestemmelsen i § 4-2 annet ledd.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Forskriften gjelder ikke hvis det til stillingen bare er knyttet administrative oppgaver.</article></article><article class="legalArticle" data-lovdata-URL="LTI/forskrift/1987-11-27-939/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Innstilling)</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Helsedirektøren foretar innstilling av søkere til legestillinger og legepraksis med avtale om driftstilskudd på grunnlag av bestemmelsene i forskriften her. Innstillingsmyndigheten kan delegeres til fylkeslegene. Kommunen kan fritt velge mellom de leger som er innstilt på de tre første plassene.</article></article><article class="legalArticle" data-lovdata-URL="LTI/forskrift/1987-11-27-939/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Fortrinnsrett)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Har lege, som er innstilt på en av de tre første plassene tjenestepraksis i 3 år eller mer fra nærmere fastsatte kommuner, kan kommunene likevel ikke velge lege som er innstilt etter vedkommende. Har flere av legene slik praksis, må kommunen ta den som er innstilt først av disse. Ved beregning av tjenestepraksis fra slike kommuner tas ikke hensyn til praksis som har vært av mindre enn 6 måneders sammenhengende varighet. Departementet fastsetter fra hvilke kommuner tjenestepraksis skal medregnes.</article></article><article class="legalArticle" data-lovdata-URL="LTI/forskrift/1987-11-27-939/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Retningslinjer for innstilling)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Retningslinjer for innstilling av søkere til legestilling og legepraksis med avtale om driftstilskudd fastsettes av Helsedirektoratet etter at forslag til retningslinjer er forelagt Norske Kommuners Sentralforbund og Den norske lægeforening til uttalelse.</article></article><article class="legalArticle" data-lovdata-URL="LTI/forskrift/1987-11-27-939/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Unntak)</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den fortrinnsrett § 2 gir lege med tre års praksis fra de av departementet fastsatte kommuner faller bort dersom en lege helt eller delvis har mistet eller fått suspendert sin rett til å forskrive narkotika. Det samme gjelder hvis en lege frivillig har gitt avkall på denne rett. Får legen tilbake sin forskrivningsrett innen det er aktuelt å tiltre, faller fortrinnsretten etter § 2 likevel ikke bort.</article></article><article class="legalArticle" data-lovdata-URL="LTI/forskrift/1987-11-27-939/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Klage)</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I de tilfelle kommunene som følge av de ovenstående regler ikke har mulighet til å velge mellom flere leger, kan kommunen klage til et klageutvalg. Innstillingen kan bare fravikes der legen som kommunen er bundet til å velge må anses uskikket.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Klageutvalget skal ha tre medlemmer som oppnevnes av departementet. En av representantene skal oppnevnes etter forslag fra Norske Kommuners Sentralforbund og en skal oppnevnes etter forslag fra Den norske lægeforening.</article></article><article class="legalArticle" data-lovdata-URL="LTI/forskrift/1987-11-27-939/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Opphør av fortrinnsrett)</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Den fortrinnsrett leger med praksis har etter § 2 opphører etter første ansettelse eller tildeling av avtale om driftstilskudd til privat praksis etter oppnådd tjenestetid.</article></article><article class="legalArticle" data-lovdata-URL="LTI/forskrift/1987-11-27-939/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Overgangsordning)</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Bestemmelsen om fortrinnsrett i § 2 annet ledd får kun anvendelse der tjenestetiden i de av departementet fastsatte kommuner er opptjent etter 1. januar 1987.</article></article><article class="legalArticle" data-lovdata-URL="LTI/forskrift/1987-11-27-939/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Ikrafttreden)</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift trer i kraft 1. januar 1988.</article></article></main></body></html>