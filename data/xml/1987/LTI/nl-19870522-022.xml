<!DOCTYPE html><html lang="no"><head><title>Lov om endring i lov av 17. juni 1966 nr. 12 om folketrygd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:11</dd><dt class="legacyID">Datokode</dt><dd class="legacyID">LOV-1987-05-22-22</dd><dt class="dokid">DokumentID</dt><dd class="dokid">LTI/lov/1987-05-22-22</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 10</dd><dt class="dateInForce">I kraft fra</dt><dd class="dateInForce">1987-05-22</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1987-06-12</dd><dt class="titleShort">Korttittel</dt><dd class="titleShort">Lov nr. 22 om endr. i lov av 17. juni 196</dd><dt class="title">Tittel</dt><dd class="title">Lov om endring i lov av 17. juni 1966 nr. 12 om folketrygd.</dd><dt class="miscInformation">Annet om dokumentet</dt><dd class="miscInformation">Ot.prp.nr.24 (1986–1987), Innst.O.nr.38 (1986–1987) og Besl.O.nr.45 (1986–1987). Odels- og Lagtingsvedtak hhv. 9. og 30. april 1987. Fremmet av Finans- og tolldepartementet.</dd><dt class="refid">RefID</dt><dd class="refid">lov/1987-05-22-22</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endring i lov av 17. juni 1966 nr. 12 om folketrygd.<ul class="tocSubUl"><li>I<ul class="tocSubUl"><li>§ 17-2.</li><li>§ 17-3.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1987-05-22-22" id="dokument"><h1>Lov om endring i lov av 17. juni 1966 nr. 12 om folketrygd.</h1><article class="defaultP" data-text-size="small">Endring i lov:<ul class="defaultList" data-text-size="small"><li><article class="listArticle" data-text-size="small" data-absoluteaddress="/punkt/1/" id="punkt-1"><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 14. november 1947 nr. 3 – ferieloven</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1987-05-22-22/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">Overskriften til kap. 17 skal lyde:</article><span class="futuretitle" data-absoluteaddress="/kapittel/1/foreslåttittel/1/" id="kapittel-1-foreslåttittel-1">Kap. 17. Fastsettelse av pensjonsgivende inntekt og pensjonspoeng. Utligning av medlemsavgift. Beregning, skjønnsfastsettelse og endring av arbeidsgiveravgift.</span> <article class="defaultP" margin-top="true">§ 17-2 skal lyde:</article><article class="futureLegalArticle" data-name="§17-2" data-partID="§17-2" data-absoluteaddress="/kapittel/1/foreslåttparagraf/1/" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17-2</span>.</span><article class="legalP" data-absoluteaddress="/kapittel/1/foreslåttparagraf/1/ledd/1/" id="kapittel-1-foreslåttparagraf-1-ledd-1">Arbeidsgiveren skal for hver oppgjørsperiode for skattetrekk av eget tiltak beregne arbeidsgiveravgiften etter § 16-3, gi oppgave over beregningen til vedkommende kommunekasserer og innbetale avgiften til de tider som er fastsatt i § 12 nr. 1 i lov om betaling og innkreving av skatt. Ligningssjefen kan fastsette avgiftsbeløpet i de tilfelle slik oppgave mangler eller er ufullstendig eller uriktig.</article><article class="legalP" data-absoluteaddress="/kapittel/1/foreslåttparagraf/1/ledd/2/" id="kapittel-1-foreslåttparagraf-1-ledd-2">Etter utløpet av året skal arbeidsgiveren gi oppgave over grunnlaget for beregning av arbeidsgiveravgift etter § 16-1 nr. 1 c og § 16-3 for det foregående kalenderår. Nærmere regler om hvor og når oppgave skal leveres fastsettes av vedkommende departement.</article><article class="legalP" data-absoluteaddress="/kapittel/1/foreslåttparagraf/1/ledd/3/" id="kapittel-1-foreslåttparagraf-1-ledd-3">Grunnlaget for arbeidsgiveravgiften kan fastsettes eller endres av ligningsmyndighetene etter ligningslovens kap. 9, jfr. kap. 2 og 3, dersom oppgave etter annet ledd ikke kommer inn eller er uriktig eller ufullstendig. Slikt vedtak kan også endres etter ligningslovens kap. 9. Ligningslovens §§ 10-2 til 10-4 og 11-2 gjelder tilsvarende.</article><article class="legalP" data-absoluteaddress="/kapittel/1/foreslåttparagraf/1/ledd/4/" id="kapittel-1-foreslåttparagraf-1-ledd-4">Ligningslovens §§ 12-1, 12-2 og 12-4 gjelder tilsvarende for den som forsettlig eller grovt uaktsomt gir eller medvirker til å gi uriktig eller ufullstendig opplysning – herunder unnlater å innsende pliktig oppgave, til kommunekassereren eller ligningsmyndighetene i forbindelse med beregning av arbeidsgiveravgiften, eller fastsettelse eller endring av denne etter første eller tredje ledd.</article><article class="legalP" data-absoluteaddress="/kapittel/1/foreslåttparagraf/1/ledd/5/" id="kapittel-1-foreslåttparagraf-1-ledd-5">Arbeidsgiveravgift fastsatt av ligningsmyndighetene etter tredje ledd forfaller til betaling tre uker etter at melding om fastsettelsen er sendt arbeidsgiveren.</article></article> <article class="defaultP" margin-top="true">§ 17-3 skal lyde:</article><article class="futureLegalArticle" data-name="§17-3" data-partID="§17-3" data-absoluteaddress="/kapittel/1/foreslåttparagraf/2/" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 17-3</span>.</span><article class="legalP" data-absoluteaddress="/kapittel/1/foreslåttparagraf/2/ledd/1/" id="kapittel-1-foreslåttparagraf-2-ledd-1">Når ikke annet er bestemt, gjelder reglene i lov av 21. november 1952 om betaling og innkreving av skatt med utfyllende regler og forskrifter tilsvarende for avgifter til folketrygden. Det samme gjelder lovgivningens bestemmelser om innfordring av skatt, herunder bestemmelsene om tvangsfullbyrdelse, foreldelse, preklusjon m.m.</article><article class="legalP" data-absoluteaddress="/kapittel/1/foreslåttparagraf/2/ledd/2/" id="kapittel-1-foreslåttparagraf-2-ledd-2">Nærmere regler om i hvilken kommune arbeidsgiveravgiften skal fastsettes og innbetales gis av Kongen.</article></article> <article class="defaultP" margin-top="true">§ 17-7 blir ny § 17-4</article> <article class="defaultP" margin-top="true">§ 17-4 fjerde ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Når sjømannen kan kreve tilbakebetaling av medlemsavgift til folketrygden, ytes rentegodtgjørelse etter forskrifter som fastsettes av vedkommende departement.</article> <article class="defaultP" margin-top="true">§ 17-8 blir ny § 17-5.</article> <article class="defaultP" margin-top="true">Endringer i andre lover som følge av endringer i folketrygdlovens kap. 17:</article> <article class="defaultP" margin-top="true">Lov av 14. november 1947 nr. 3 (ferieloven) § 11 første ledd tredje punktum skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Folketrygdlovens regler om innfordring, tvangsfullbyrdelse, foreldelse m.v. gjelder tilsvarende, jfr. folketrygdlovens § 17-3.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1987-05-22-22/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringene under I trer i kraft straks.</article></section></main></body></html>