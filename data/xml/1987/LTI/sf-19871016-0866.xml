<!DOCTYPE html><html lang="no"><head><title>Midlertidig forskrift om avsetning av deler av innbetalt skatt fra visse typer skattepliktige.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-1987-10-16-866</dd><dt class="dokid">DokumentID</dt><dd class="dokid">LTI/forskrift/1987-10-16-866</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 23</dd><dt class="dateInForce">I kraft fra</dt><dd class="dateInForce">1987-10-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§44</li></ul></dd><dt class="dateOfPublication">Kunngjort</dt><dd class="dateOfPublication">1987-12-04</dd><dt class="title">Tittel</dt><dd class="title">Midlertidig forskrift om avsetning av deler av innbetalt skatt fra visse typer skattepliktige.</dd><dt class="refid">RefID</dt><dd class="refid">forskrift/1987-10-16-866</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om avsetning av deler av innbetalt skatt fra visse typer skattepliktige.<ul class="tocSubUl"><li>§ 1. Hvem forskriften omfatter</li><li>§ 2. Angivelse av det beløp som skal avsettes</li><li>§ 3. Fremgangsmåte ved avsetning</li><li>§ 4. Rentegodtgjørelse</li><li>§ 5. Ikrafttredelse</li><li>§ 6. Overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/1987-10-16-866" id="dokument"><h1>Midlertidig forskrift om avsetning av deler av innbetalt skatt fra visse typer skattepliktige.</h1><article class="legalP" data-absoluteaddress="/ledd/1/" id="ledd-1">Med hjemmel i lov om betaling og innkreving av skatt av 21. november 1952 nr. 2 (skattebetalingsloven) § 44 har Finans- og tolldepartementet fastsatt midlertidig forskrift om avsetning av deler av innbetalt skatt fra visse typer skattepliktige.</article><article class="legalArticle" data-lovdata-URL="LTI/forskrift/1987-10-16-866/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften omfatter</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">For selskap som i inntektsåret er skattepliktig etter lov om skattlegging av petroleumsforekomster av 13. juni 1975 nr. 35 (petroleumsskatteloven) og som i tillegg var skattepliktig til mer enn 20 kommuner i Norge i et av de to foregående ligningsår, kan Finansdepartementet eller den det gir fullmakt bestemme at av innbetalte skattebeløp skal et beløp som angitt i § 2 holdes utenfor det månedlige fordelingsoppgjør mellom skattekreditorene inntil selskapets ligning for samtlige kommuner, inklusive Oljeskattekontorets ligning etter petroleumsskatteloven, er endelig avgjort for det år innbetalingene gjelder. Bestemmelsene foran gjelder også for selskap som helt eller delvis lignes under ett med selskap som nevnt i første punktum, jfr. skatteloven § 54 fjerde ledd og § 45 sjette ledd, jfr. § 36 siste ledd.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">I forhold til bestemmelsene i denne forskrift, er et selskaps ligning i en kommune endelig avgjort når fristen for klage på siste fastsettelse av selskapets ligning for det aktuelle år er passert uten at selskapet har klaget, eller selskapet uttrykkelig har vedtatt ligningen.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">For det enkelte år kan Finansdepartementet bestemme at forskriften bare skal gjøres gjeldende for selskap som regelmessig eller i flere år har vært i en slik stilling som nevnt i skattebetalingsloven § 39 første ledd første punktum.</article></article><article class="legalArticle" data-lovdata-URL="LTI/forskrift/1987-10-16-866/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Angivelse av det beløp som skal avsettes</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Det beløp som skal avsettes etter § 1 skal for hver kommune fastsettes til differansen mellom det skattebeløp som innbetales av selskapet til den enkelte kommune og ligningsmyndighetenes anslag for beregnet skatt.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ligningsmyndighetenes anslag for beregnet skatt i den enkelte kommune skal, i forhold til bestemmelsene i denne forskrift, være basert på Oljeskattekontorets henføring av de kostnader som selskapet har ført som indirekte kostnader mellom virksomhet som skattlegges etter petroleumsskatteloven og annen virksomhet. Oljeskattekontoret gir opplysninger om dette til Skattedirektoratet straks kontorets forslag som skal legges frem for Oljeskattenemnda er utarbeidet. Skattedirektoratet foretar fordelingen på de enkelte kommunene.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Ved ligning til kommunene av selskap som nevnt i § 1, skal ligningsmyndighetene likevel ikke være bundet av Oljeskattekontorets fordeling av kostnader som selskapene har ført som indirekte kostnader for så vidt gjelder den innbyrdes fordeling mellom landkommunene.</article></article><article class="legalArticle" data-lovdata-URL="LTI/forskrift/1987-10-16-866/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fremgangsmåte ved avsetning</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Nærmere regler for gjennomføring av avsetningsordningen fastsettes av Skattedirektoratet.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Finansdepartementet kan bestemme at avsetning bare skal gjøres for nærmere angitte betalingsterminer. Ved beregning av avsetningenes størrelse etter § 2 er det likevel de samlede beløp for det enkelte år som skal legges til grunn.</article></article><article class="legalArticle" data-lovdata-URL="LTI/forskrift/1987-10-16-866/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rentegodtgjørelse</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Dersom en kommune har måttet avsette beløp som helt eller delvis blir refundert når den endelige fordeling foreligger, skal vedkommende kommune ha renter av beløpet etter regler som fastsettes av Finansdepartementet.</article></article><article class="legalArticle" data-lovdata-URL="LTI/forskrift/1987-10-16-866/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskriften trer i kraft straks og får virkning for skatteinnbetalinger som forfaller til betaling etter utgangen av august 1987.</article></article><article class="legalArticle" data-lovdata-URL="LTI/forskrift/1987-10-16-866/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelser</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">For skatter som gjelder inntektsåret 1986 og som forfaller til betaling i 1987, skal halvparten av resterende skatt behandles som beløp som skal avsettes etter bestemmelsene foran. Annen avsetning skal ikke foretas for inntektsåret 1986.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Skattedirektoratet kan gi nærmere regler for korrigering av avsatt beløp for 1986.</article></article></main></body></html>