<!DOCTYPE html><html lang="no"><head><title>Forskrift om sikringstiltak mot brann på fiske- og fangstfartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:43</dd><dt class="legacyID">Datokode</dt><dd class="legacyID">FOR-1987-09-04-743</dd><dt class="dokid">DokumentID</dt><dd class="dokid">LTI/forskrift/1987-09-04-743</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">Avd I 1987 Nr. 19</dd><dt class="dateInForce">I kraft fra</dt><dd class="dateInForce">1988-01-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§42</li><li>forskrift/1962-10-12-5</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1987-10-02</dd><dt class="title">Tittel</dt><dd class="title">Forskrift om sikringstiltak mot brann på fiske- og fangstfartøy.</dd><dt class="refid">RefID</dt><dd class="refid">forskrift/1987-09-04-743</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikringstiltak mot brann på fiske- og fangstfartøy.</li></ul></dd></dl></header><main class="documentBody" data-lovdata-URL="LTI/forskrift/1987-09-04-743" id="dokument"><h1>Forskrift om sikringstiltak mot brann på fiske- og fangstfartøy.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 4. september 1987 fastsatt forskrift om sikringstiltak mot brann på fiske- og fangstfartøy.</article><article class="legalP" data-absoluteaddress="/ledd/2/" id="ledd-2">Forskriften er fastsatt med hjemmel i lov om Statskontrol med Skibes Sjødygtighed m.v. av 9. juni 1903 § 1, § 41, § 41a og § 42, jfr. kgl.res. av 12. oktober 1962, kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å utferdige forskrifter i medhold av sjødyktighetsloven.</article><article class="legalP" data-absoluteaddress="/ledd/3/" id="ledd-3">Den nye forskrift vil bl.a. innebære:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/3/punkt/1/" id="ledd-3-punkt-1"><span class="data-originalId">1.</span><article class="legalP" data-absoluteaddress="/ledd/3/punkt/1/ledd/1/" id="ledd-3-punkt-1-ledd-1">Fiske- og fangstfartøy på 500 tonn og derover skal tilfredsstille de samme krav som lasteskip av tilsvarende størrelse, jfr. forskrift av 17. juni 1986 nr. 1295 om sikringstiltak mot brann på skip som omfattes av sjøsikkerhetskonvensjonen (SOLAS-74).</article><article class="legalP" data-absoluteaddress="/ledd/3/punkt/1/ledd/2/" id="ledd-3-punkt-1-ledd-2">Eksisterende fartøy i nevnte størrelsesgruppe som ikke har automatisk brannoppdagelses- og brannalarmanlegg for maskinrom og innredning, skal innen første fornyelse av fartssertifikatet etter 1. januar 1989, men ikke senere enn 31. desember 1991, være utstyrt med et brannoppdagelses- og brannalarmanlegg for maskinrom og røkvarslingsanlegg for lugarene.</article></article></li><li data-li-identifier="2." data-name="2."><article class="listArticle" data-absoluteaddress="/ledd/3/punkt/2/" id="ledd-3-punkt-2"><span class="data-originalId">2.</span><article class="legalP" data-absoluteaddress="/ledd/3/punkt/2/ledd/1/" id="ledd-3-punkt-2-ledd-1">Kravene til brannsikring og brannslokking på fiske- og fangstfartøy på 15 m lengde og derover, men under 500 tonn, er harmonisert med kravene for lasteskip av tilsvarende størrelse. Videre skal nye fartøy i denne størrelsesgruppe ha et fast opplag brannslokkingsanlegg i maskinrom og i tillegg et brannoppdagelses- og brannalarmanlegg for maskinrom og røkvarslingsanlegg for lugarene. Eksisterende fartøy skal innen første fornyelse av fartssertifikatet etter 1. januar 1989, men ikke senere enn 31. desember 1991, være utstyrt med et slikt brannoppdagelses- og brannalarmanlegg for maskinrom og røkvarslingsanlegg for lugerene.</article></article></li><li data-li-identifier="3." data-name="3."><article class="listArticle" data-absoluteaddress="/ledd/3/punkt/3/" id="ledd-3-punkt-3"><span class="data-originalId">3.</span><article class="legalP" data-absoluteaddress="/ledd/3/punkt/3/ledd/1/" id="ledd-3-punkt-3-ledd-1">Kravene til brannsikring og brannslokking på fiske- og fangstfartøy med lengde 10,67 m og derover, men under 15 m lengde, er harmonisert med kravene for andre fartøy av tilsvarende størrelse. Det blir nå et generelt krav at nye fartøy i denne størrelsesgruppe skal ha et enkelt, fast opplagt brannslokkingsanlegg i maskinrommet og i tillegg et enkelt brannoppdagelses- og brannalarmanlegg for maskinrommet og røkvarslingsanlegg for lugarene. Eksisterende fartøy skal innen første fornyelse av utstyrssertifikatet etter 1. januar 1990, men ikke senere enn 31. desember 1991, være utstyrt med et slikt brannoppdagelses- og brannalarmanlegg for maskinrommet og røkvarslingsanlegg for lugarene.</article><article class="legalP" data-absoluteaddress="/ledd/3/punkt/3/ledd/2/" id="ledd-3-punkt-3-ledd-2">Fartøy av denne størrelsen bygget etter Nordisk Båtstandard vil bli ansett å tilfredsstille forskriftens krav.</article></article></li></ul></article><article class="legalP" data-absoluteaddress="/ledd/4/" id="ledd-4">Forsettlig eller uaktsom overtredelse av forskriften er straffbart i henhold til forskriftens § 28, jfr. straffelovens § 339 nr. 2, samt §§ 304 og 416.</article><article class="legalP" data-absoluteaddress="/ledd/5/" id="ledd-5">Forskriften trer i kraft 2. januar 1988. Fra samme dato oppheves forskrift av 26. oktober 1964 om sikringstiltak mot brann på fiske- og fangstfartøyer samt tilleggsforskrift vedrørende CO<sub>2</sub>-anlegg av 15. november 1971.</article><article class="legalP" data-absoluteaddress="/ledd/6/" id="ledd-6">Forskrift vil bli omtalt i Meddelelser fra Sjøfartsdirektoratet og inntatt i Skipskontrollens regler. Forskriften kan fåes ved henvendelse til Sjøfartsdirektoratet, Ekspedisjonen, Postboks 8123 Dep., 0032 OSLO 1.</article></main></body></html>