<!DOCTYPE html><html lang="no"><head><title>Forskrift om vedtekter til §§ 69 nr. 3, 76, 104 og 107 i plan- og bygningsloven, Malvik kommune, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:12</dd><dt class="legacyID">Datokode</dt><dd class="legacyID">FOR-1987-07-15-647</dd><dt class="dokid">DokumentID</dt><dd class="dokid">LTII/forskrift/1987-07-15-647</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 10</dd><dt class="dateInForce">I kraft fra</dt><dd class="dateInForce">1987-08-01</dd><dt class="appliesTo">Gjelder for</dt><dd class="appliesTo">Malvik kommune, Sør-Trøndelag</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1987-08-26</dd><dt class="titleShort">Korttittel</dt><dd class="titleShort">Forskrift til §§ 69, 76, 104 og 107 i plan- og bygningsloven, Malvik kommune</dd><dt class="title">Tittel</dt><dd class="title">Forskrift om vedtekter til §§ 69 nr. 3, 76, 104 og 107 i plan- og bygningsloven, Malvik kommune, Sør-Trøndelag.</dd><dt class="refid">RefID</dt><dd class="refid">forskrift/1987-07-15-647</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til §§ 69 nr. 3, 76, 104 og 107 i plan- og bygningsloven, Malvik kommune, Sør-Trøndelag.</li></ul></dd></dl></header><main class="documentBody" data-lovdata-URL="LTII/forskrift/1987-07-15-647" id="dokument"><h1>Forskrift om vedtekter til §§ 69 nr. 3, 76, 104 og 107 i plan- og bygningsloven, Malvik kommune, Sør-Trøndelag.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 15. juli 1987 med hjemmel i § 4 jfr. § 119 nr. 1., i plan- og bygningsloven av 14. juni 1985 stadfestet, med noen endringer, vedtak av Malvik kommunestyre 24. juni 1985 om vedtekter til §§ 69 nr. 3, 76, 104 og 107 i plan- og bygningsloven for Malvik kommune.</article><article class="legalP" data-absoluteaddress="/ledd/2/" id="ledd-2">Vedtektene skal lyde slik:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/3/" id="ledd-3">I bebyggelsesplaner og reguleringsplaner skal det gjøres rede for plassering av utendørs anlegg som nevnt i § 69 nr. 1. I den grad behovet for slike anlegg er dekket på tilstøtende areal må det dokumenteres. Anleggene må vises i sin sammenheng med kjøreveier, gangveier og friareal.</article><article class="legalP" data-absoluteaddress="/ledd/4/" id="ledd-4">Etter at planen er godkjent av bygningsrådet, plikter eieren (festeren) å opparbeide arealet i overensstemmelse med planen uten unødig opphold. Arealet og anleggene skal holdes forsvarlig vedlike.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/4/punkt/1/" id="ledd-4-punkt-1"><span class="data-originalId">1.</span><article class="legalP" data-absoluteaddress="/ledd/4/punkt/1/ledd/1/" id="ledd-4-punkt-1-ledd-1">På hver tomt skal det avsettes plass for en garasje samt oppstillingsplass for en bil i tillegg til den oppstillingsplassen som blir foran garasjeport. Dessuten skal det avsettes en ekstra biloppstillingsplass pr. ekstra leilighet/hybel.</article></article></li><li data-li-identifier="2." data-name="2."><article class="listArticle" data-absoluteaddress="/ledd/4/punkt/2/" id="ledd-4-punkt-2"><span class="data-originalId">2.</span><article class="legalP" data-absoluteaddress="/ledd/4/punkt/2/ledd/1/" id="ledd-4-punkt-2-ledd-1">Kontor- og forretningsbebyggelse skal ha oppstillingsplass på egen tomt eller på fellesareal for flere tomter for minst 1 bil pr. 50 m<sup>2</sup> brutto golvflate i bebyggelsen. Til dette kommer lasteareal for vare- og lastebiler.</article></article></li><li data-li-identifier="3." data-name="3."><article class="listArticle" data-absoluteaddress="/ledd/4/punkt/3/" id="ledd-4-punkt-3"><span class="data-originalId">3.</span><article class="legalP" data-absoluteaddress="/ledd/4/punkt/3/ledd/1/" id="ledd-4-punkt-3-ledd-1">Industribebyggelse skal ha oppstillingsplass for minst 1 bil pr. 100 m<sup>2</sup> brutto golvflate i bebyggelsen, eller minst 75 bilplasser pr. 100 ansatte – største antall benyttes. Til dette kommer lasteareal for vare- og lastebiler.</article></article></li><li data-li-identifier="4." data-name="4."><article class="listArticle" data-absoluteaddress="/ledd/4/punkt/4/" id="ledd-4-punkt-4"><span class="data-originalId">4.</span><article class="legalP" data-absoluteaddress="/ledd/4/punkt/4/ledd/1/" id="ledd-4-punkt-4-ledd-1">Lagerbygg skal ha 1 plass pr. 200 m<sup>2</sup> bebygget golvflate. Til dette kommer lasteareal for vare- og lastebiler.</article></article></li><li data-li-identifier="5." data-name="5."><article class="listArticle" data-absoluteaddress="/ledd/4/punkt/5/" id="ledd-4-punkt-5"><span class="data-originalId">5.</span><article class="legalP" data-absoluteaddress="/ledd/4/punkt/5/ledd/1/" id="ledd-4-punkt-5-ledd-1">Institusjoner, hoteller, restauranter, forsamlingslokaler, teatre, skoler, idrettsanlegg hvor spesielle forhold gjør seg gjeldende, skal ha oppstillingsplasser for biler og ut- og innkjøringsforhold som bygningsrådet i hvert enkelt tilfelle krever.</article></article></li><li data-li-identifier="6." data-name="6."><article class="listArticle" data-absoluteaddress="/ledd/4/punkt/6/" id="ledd-4-punkt-6"><span class="data-originalId">6.</span><article class="legalP" data-absoluteaddress="/ledd/4/punkt/6/ledd/1/" id="ledd-4-punkt-6-ledd-1">Oppstillingsplass for motorsykler og sykler avsettes på egen tomt eller på fellesareal for flere tomter.</article></article></li></ul></article><article class="legalP" data-absoluteaddress="/ledd/5/" id="ledd-5">Krav om oppstillingsplass for bil etter denne bestemmelsen ansees dekket i den utstrekning garasjer trer istedet.</article><article class="legalP" data-absoluteaddress="/ledd/6/" id="ledd-6">Bygningsrådet kan gi dispensasjon fra disse krav</article> <article class="defaultP" margin-top="true">Til § 76:</article><article class="legalP" data-absoluteaddress="/ledd/7/" id="ledd-7">Bygningsrådet kan kreve at nødvendig garasjeplass skal være sikret for eiendommens behov. Ved søknad om oppføring av boligbygg skal garasjen være innpasset i planene selv om garasjen ikke blir bygget samtidig med boligen.</article> <article class="defaultP" margin-top="true">Til § 104:</article><article class="legalP" data-absoluteaddress="/ledd/8/" id="ledd-8">Ubebygd areal skal holdes i ryddig og ordentlig stand. Bygningsrådet kan forby lagring eller annen bruk av ubebygd areal, når den etter rådets skjønn vil virke sterkt skjemmende eller være til ulempe for andre.</article> <article class="defaultP" margin-top="true">Til § 107:</article><article class="legalP" data-absoluteaddress="/ledd/9/" id="ledd-9">Lysreklame, takreklame, gavlreklame, uthengsskilt, automater, reklame på støttemur eller innhegning, samt frittstående reklameskilt eller lignende innretning må ikke oppsettes uten at bygningsrådet på forhånd har gitt tillatelse. Tillatelsen kan bare gis inntil videre eller for et begrenset tidsrom.</article><article class="legalP" data-absoluteaddress="/ledd/10/" id="ledd-10">I boligstrøk er reklame, lysreklame og større reklamearrangement ikke tillatt. Mindre reklamer på forretninger som tjener strøket kan tillates. Reklamer som sjenerer boliger kan forbys.</article><article class="legalP" data-absoluteaddress="/ledd/11/" id="ledd-11">Dersom det kan skje uten hinder av samtykke som er gitt for et bestemt tidsrom, kan bygningsrådet gi pålegg om å fjerne eller endre enhver innretning som nevnt i første eller annet ledd, når den etter rådets skjønn virker skjemmende i seg selv eller i forhold til omgivelsene, eller virker sjenerende. Innretning som antas å medføre fare kan i alle tilfelle kreves fjernet ved pålegg fra rådet.</article><article class="legalP" data-absoluteaddress="/ledd/12/" id="ledd-12">Markiser, skilt og andre innretninger ut over fortau og annen offentlig grunn må være anbrakt slik at de ikke hindrer ferdselen eller kan innebære fare for omgivelsene på annen måte. De må ikke være anbrakt slik at de kommer i veien for trafikkskilt eller andre offentlige innretninger som ellers blir satt opp.</article><article class="legalP" data-absoluteaddress="/ledd/13/" id="ledd-13">Vedtektene trer i kraft fra 1. august.</article><article class="legalP" data-absoluteaddress="/ledd/14/" id="ledd-14">Fra samme tid oppheves vedtekt til bygningslovens § 69 nr. 3 for Malvik kommune, stadfestet 19. mars 1968.</article></main></body></html>