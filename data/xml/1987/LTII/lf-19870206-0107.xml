<!DOCTYPE html><html lang="no"><head><title>Forskrift om vedtekter til §§ 69 nr. 3 og 4, 76 og 78 nr. 1. i plan- og bygningslova, Haram kommune, Møre og Romsdal.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:16</dd><dt class="legacyID">Datokode</dt><dd class="legacyID">FOR-1987-02-06-107</dd><dt class="dokid">DokumentID</dt><dd class="dokid">LTII/forskrift/1987-02-06-107</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 2</dd><dt class="dateInForce">I kraft fra</dt><dd class="dateInForce">1987-03-01</dd><dt class="appliesTo">Gjelder for</dt><dd class="appliesTo">Haram kommune, Møre og Romsdal.</dd><dt class="dateOfPublication">Kunngjort</dt><dd class="dateOfPublication">1987-02-27</dd><dt class="titleShort">Korttittel</dt><dd class="titleShort">Forskrift til §§ 69 nr. 3 og 4, 76 og 78</dd><dt class="title">Tittel</dt><dd class="title">Forskrift om vedtekter til §§ 69 nr. 3 og 4, 76 og 78 nr. 1. i plan- og bygningslova, Haram kommune, Møre og Romsdal.</dd><dt class="refid">RefID</dt><dd class="refid">forskrift/1987-02-06-107</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til §§ 69 nr. 3 og 4, 76 og 78 nr. 1. i plan- og bygningslova, Haram kommune, Møre og Romsdal.</li></ul></dd></dl></header><main class="documentBody" data-lovdata-URL="LTII/forskrift/1987-02-06-107" id="dokument"><h1>Forskrift om vedtekter til §§ 69 nr. 3 og 4, 76 og 78 nr. 1. i plan- og bygningslova, Haram kommune, Møre og Romsdal.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 6. februar 1987 med heimel i § 4, jfr. § 119 nr. 1, i plan- og bygningslova av 14. juni 1985 nr. 77 stadfesta vedtak av Haram kommunestyre 17. januar 1985 om vedtekter til §§ 69 nr. 3 og 4, 76 og 78 nr. 1 i plan- og bygningslova for Haram kommune.</article><article class="legalP" data-absoluteaddress="/ledd/2/" id="ledd-2">Vedtektene skal lyde såleis:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/3/" id="ledd-3">I bebyggelsesplanar og reguleringsplanar skal det gjerast greie for plassering av utandørsanlegg som er nemde i § 69 nr. 1. Det må dokumenterast kor langt trongen til slike anlegg er dekka på tilstøytande areal. Anlegga må visast i samanheng med køyrevegar, gangvegar og friareal.</article><article class="legalP" data-absoluteaddress="/ledd/4/" id="ledd-4">Etter at planen er godkjend av bygningsrådet, pliktar eigar (festare) å opparbeide arealet i samsvar med planen utan unødig opphald. Arealet og anlegga skal haldast forsvarleg vedlike.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/4/punkt/1/" id="ledd-4-punkt-1"><span class="data-originalId">1.</span><article class="legalP" data-absoluteaddress="/ledd/4/punkt/1/ledd/1/" id="ledd-4-punkt-1-ledd-1">Bustadeining på over 60 m<sup>2</sup> brutto golvareal skal ha parkeringsplass på eiga tomt for 2 bilar, eller på fellesareal for 1,5 bilar. Sjølvstendig bustadeining på under 60 m<sup>2</sup> skal ha parkerinsplass for 1 bil.</article></article></li><li data-li-identifier="2." data-name="2."><article class="listArticle" data-absoluteaddress="/ledd/4/punkt/2/" id="ledd-4-punkt-2"><span class="data-originalId">2.</span><article class="legalP" data-absoluteaddress="/ledd/4/punkt/2/ledd/1/" id="ledd-4-punkt-2-ledd-1">Kontor- og forretningsbygg skal ha oppstillingsplass på eiga tomt eller fellesareal for fleire tomter for minst 1 bil pr. 50 m<sup>2</sup> brutto golvflate i bygga. Til dette kjem lasteareal for vare- og lastebilar.</article></article></li><li data-li-identifier="3." data-name="3."><article class="listArticle" data-absoluteaddress="/ledd/4/punkt/3/" id="ledd-4-punkt-3"><span class="data-originalId">3.</span><article class="legalP" data-absoluteaddress="/ledd/4/punkt/3/ledd/1/" id="ledd-4-punkt-3-ledd-1">Industribygg skal ha oppstillingsplass for minst 1 bil pr. 100 m<sup>2</sup> brutto golvflate i bygga, eller minst 75 bilplassar pr. 100 tilsette – største tal skal nyttast. Til dette kjem lasteareal for vare- og lastebilar.</article></article></li><li data-li-identifier="4." data-name="4."><article class="listArticle" data-absoluteaddress="/ledd/4/punkt/4/" id="ledd-4-punkt-4"><span class="data-originalId">4.</span><article class="legalP" data-absoluteaddress="/ledd/4/punkt/4/ledd/1/" id="ledd-4-punkt-4-ledd-1">Lagerbygg skal ha 1 plass pr. 200 m<sup>2</sup> bygd golvflate. Til dette kjem lasteareal for vare- og lastebilar.</article></article></li><li data-li-identifier="5." data-name="5."><article class="listArticle" data-absoluteaddress="/ledd/4/punkt/5/" id="ledd-4-punkt-5"><span class="data-originalId">5.</span><article class="legalP" data-absoluteaddress="/ledd/4/punkt/5/ledd/1/" id="ledd-4-punkt-5-ledd-1">Institusjonar, hotell, restaurantar, forsamlingslokale, teater, skular, idrettsanlegg, sjukehus og andre bygningsanlegg der spesielle tilhøve gjer seg gjeldande, skal ha oppstillingsplassar for bilar og ut- og innkøyringstilhøve som bygningsrådet i kvart einskild tilfelle krev.</article></article></li><li data-li-identifier="6." data-name="6."><article class="listArticle" data-absoluteaddress="/ledd/4/punkt/6/" id="ledd-4-punkt-6"><span class="data-originalId">6.</span><article class="legalP" data-absoluteaddress="/ledd/4/punkt/6/ledd/1/" id="ledd-4-punkt-6-ledd-1">Oppstillingsplass for motorsyklar og syklar skal setjast av på eiga tomt eller på fellesareal for fleire tomter.</article></article></li></ul></article><article class="legalP" data-absoluteaddress="/ledd/5/" id="ledd-5">Krav om oppstillingsplass for bil etter denne paragrafen er rekna dekt så langt garasjar kjem i staden.</article><article class="legalP" data-absoluteaddress="/ledd/6/" id="ledd-6">Bygningsrådet kan gjere unntak frå desse krava. Det kan setjast vilkår for unntak.</article> <article class="defaultP" margin-top="true">Til § 69 nr. 4:</article><article class="legalP" data-absoluteaddress="/ledd/7/" id="ledd-7">Bygingsrådet kan samtykke i at det i staden for biloppstillingsplassar på eigen grunn eller på fellesareal blir innbetalt til kommunen ein sum for kvar plass som manglar for bygging av parkeringsanlegg. Kommunestyret avgjer kva satsar som til kvar tid skal gjelde i slike tilfelle.</article> <article class="defaultP" margin-top="true">Til § 76:</article><article class="legalP" data-absoluteaddress="/ledd/8/" id="ledd-8">Bygningsrådet kan krevje at nødvendig garasjeplass skal vere sikra etter eigedomen sitt behov. Når det blir søkt om å føre opp bustadhus, skal garasjen vere innpassa i planane endå om garasjen ikkje blir bygd samtidig med bustadhus.</article> <article class="defaultP" margin-top="true">Til § 78 nr. 1:</article><article class="legalP" data-absoluteaddress="/ledd/9/" id="ledd-9">Bygningsrådet kan forby at bedrifter, anlegg, opplag og lager som er av farleg eller særleg generande karakter blir lagt innafor kommunen sitt område eller deler av dette.</article><article class="legalP" data-absoluteaddress="/ledd/10/" id="ledd-10">Vedtektene vert sett i kraft 1. mars 1987.</article><article class="legalP" data-absoluteaddress="/ledd/11/" id="ledd-11">Frå same tid vert vedtekter til §§ 69 nr. 3 og 78 nr. 1 i bygningslova for Haram kommune, stadfest 6. februar 1968, oppheva.</article></main></body></html>