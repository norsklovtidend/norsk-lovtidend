<!DOCTYPE html><html lang="no"><head><title>Forskrift om motorferdsel i utmark og vassdrag, Kvænangen kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:07</dd><dt class="legacyID">Datokode</dt><dd class="legacyID">FOR-1987-02-04-152</dd><dt class="dokid">DokumentID</dt><dd class="dokid">LTII/forskrift/1987-02-04-152</dd><dt class="publishedIn">Publisert i</dt><dd class="publishedIn">Avd II 1987 Nr. 3</dd><dt class="dateInForce">I kraft fra</dt><dd class="dateInForce">1987-02-04</dd><dt class="appliesTo">Gjelder for</dt><dd class="appliesTo">Kvænangen kommune, Troms.</dd><dt class="basedOn">Hjemmel</dt><dd class="basedOn"><ul><li>lov/1977-06-10-82</li></ul></dd><dt class="dateOfPublication">Kunngjort</dt><dd class="dateOfPublication">1987-03-20</dd><dt class="titleShort">Korttittel</dt><dd class="titleShort">Forskrift om motorferdsel i utmark og vas</dd><dt class="title">Tittel</dt><dd class="title">Forskrift om motorferdsel i utmark og vassdrag, Kvænangen kommune, Troms.</dd><dt class="refid">RefID</dt><dd class="refid">forskrift/1987-02-04-152</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om motorferdsel i utmark og vassdrag, Kvænangen kommune, Troms.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTII/forskrift/1987-02-04-152" id="dokument"><h1>Forskrift om motorferdsel i utmark og vassdrag, Kvænangen kommune, Troms.</h1><article class="legalP" data-absoluteaddress="/ledd/1/" id="ledd-1">Med hjemmel i lov av 10. juni 1977 nr. 82 om motorisert ferdsel i utmark og vassdrag har Kvænangen kommunestyre 28. februar 1986 og 4. februar 1987 med fylkesmannens godkjenning bestemt at følgende forskrift skal gjelde i Kvænangen kommune:</article><article class="legalArticle" data-lovdata-URL="LTII/forskrift/1987-02-04-152/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Enhver som gjør bruk av disse forskrifter plikter å kjenne til bestemmelsene i lovteksten. Det vises spesielt til lovens § 8 om krav til hensynsfull og aktsom ferdsel, og til § 10 om grunneiers eller brukers adgang til å begrense eller forby motorferdsel i utmark på egen eiendom.</article></article><article class="legalArticle" data-lovdata-URL="LTII/forskrift/1987-02-04-152/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Motorferdsel i utmark på vinterføre og islagte vassdrag er tillatt i forbindelse med<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">nødvendig transport av fangst og utstyr ved jakt og fiske</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">nødvendig transport av brensel og utstyr til hytter</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">befordring av gamle og funksjonshemmede.</article></article></li></ul><p class="leddfortsettelse">etter følgende traseer:</p></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Løype 1 Fra Naviteidet, Fv. 367 ved 6. vannet, langs traktorvei mot Mennavarre og videre langs traktorveien til Sappisjavri.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Løype 2 Fra Kvænangsbotn langs anleggsvei til demning ved Souikatjavri.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Løype 3 Fra Rv-367 ved Kjækan etter gammel gruvevei langs Elvedalen til Nedre Gammvannet, og videre langs Gammvassbekken til gammel kjørevei fra Badderen.</article><article class="legalP" data-absoluteaddress="/paragraf/2/ledd/5/" id="paragraf-2-ledd-5">Løype 4 Fra E-6 ved Badderelva etter gammel gruvevei til Langvannet, videre langs kraftlinjetraséen i sydøstlig retning til Baddervannet.</article><article class="legalP" data-absoluteaddress="/paragraf/2/ledd/6/" id="paragraf-2-ledd-6">Løype 5 Fra Middavarri over Storsletta og videre mot Flintvannet, Djupvannet og Langvannet. Herfra videre i syd-sydøstlig retning langs Brottvannene til Couigalanjavri.</article><article class="legalP" data-absoluteaddress="/paragraf/2/ledd/7/" id="paragraf-2-ledd-7">Løype 6 Fra Kaasendalen langs gammel gruvevei til Middavarri. Herfra videre til Fiskevannet og videre opp til Storelvdalen til Storelvvannet.</article><article class="legalP" data-absoluteaddress="/paragraf/2/ledd/8/" id="paragraf-2-ledd-8">Løype 7 Fra Rv-6 på Alteidet langs skogsbilvei i østlig retning mot Alteideelva og derfra i sørlig retning langs fylkesgrensen mot Finnmark til Langdalselva. Videre langs dette vassdraget til hytte ved Polvannet.</article><article class="legalP" data-absoluteaddress="/paragraf/2/ledd/9/" id="paragraf-2-ledd-9">Løype 8 Fra Reinfjord langs Reinfjorddalen til sør-øst siden av Olderfjord. Fra Olderfjord langs Kanesdalen opp Kaneslia til fylkesgrensen ved Loftvann.</article></article><article class="legalArticle" data-lovdata-URL="LTII/forskrift/1987-02-04-152/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Det opprettes ikke løyper for kjøring med terrenggående kjøretøyer på barmark. All kjøring på barmark som ikke er direkte hjemlet i loven kan kun skje etter at dispensasjonen er gitt i medhold av denne forskrifts § 9.</article></article><article class="legalArticle" data-lovdata-URL="LTII/forskrift/1987-02-04-152/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Tyngre kjøretøy som skader underlaget er ikke tillatt på barmark.</article></article><article class="legalArticle" data-lovdata-URL="LTII/forskrift/1987-02-04-152/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Løypene skal være tilfredsstillende merket.</article></article><article class="legalArticle" data-lovdata-URL="LTII/forskrift/1987-02-04-152/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Lag eller organisasjoner gis generell tillatelse til bruk av motorkjøretøy for preparering av skibakker og løyper som er godkjent av friluftsnemnda.</article></article><article class="legalArticle" data-lovdata-URL="LTII/forskrift/1987-02-04-152/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Det gis generell tillatelse for transport av felt elg såfremt grunneiers/brukers samtykke er innhentet.</article></article><article class="legalArticle" data-lovdata-URL="LTII/forskrift/1987-02-04-152/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Landing og start med luftfartøy i utmark og vassdrag er forbudt, jfr. dog forskriftens § 9.</article></article><article class="legalArticle" data-lovdata-URL="LTII/forskrift/1987-02-04-152/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Tillatelse etter søknad (lovens § 6) for kjøring utenfor fastlagte løyper, og for start/landing med luftfartøy, kan gis i følgende tilfeller:<ul class="defaultList"><li data-li-identifier="9-1" data-name="9-1"><article class="listArticle" data-absoluteaddress="/paragraf/9/ledd/1/punkt/1/" id="paragraf-9-ledd-1-punkt-1"><span class="data-originalId">9-1</span><article class="legalP" data-absoluteaddress="/paragraf/9/ledd/1/punkt/1/ledd/1/" id="paragraf-9-ledd-1-punkt-1-ledd-1">– nødvendig oppsynstjeneste som ikke er tillatt etter lovens § 4.</article></article></li><li data-li-identifier="9-2" data-name="9-2"><article class="listArticle" data-absoluteaddress="/paragraf/9/ledd/1/punkt/2/" id="paragraf-9-ledd-1-punkt-2"><span class="data-originalId">9-2</span><article class="legalP" data-absoluteaddress="/paragraf/9/ledd/1/punkt/2/ledd/1/" id="paragraf-9-ledd-1-punkt-2-ledd-1">– nødvendig transport i forbindelse med vilt-/fiskestell</article></article></li><li data-li-identifier="9-3" data-name="9-3"><article class="listArticle" data-absoluteaddress="/paragraf/9/ledd/1/punkt/3/" id="paragraf-9-ledd-1-punkt-3"><span class="data-originalId">9-3</span><article class="legalP" data-absoluteaddress="/paragraf/9/ledd/1/punkt/3/ledd/1/" id="paragraf-9-ledd-1-punkt-3-ledd-1">– nødvendig transport i forbindelse med vektig, næringsmessig fiske.</article></article></li><li data-li-identifier="9-4" data-name="9-4"><article class="listArticle" data-absoluteaddress="/paragraf/9/ledd/1/punkt/4/" id="paragraf-9-ledd-1-punkt-4"><span class="data-originalId">9-4</span><article class="legalP" data-absoluteaddress="/paragraf/9/ledd/1/punkt/4/ledd/1/" id="paragraf-9-ledd-1-punkt-4-ledd-1">– nødvendig transport i forbindelse med annen vektig næringsvirksomhet som ikke er tillatt etter lovens § 4</article></article></li><li data-li-identifier="9-5" data-name="9-5"><article class="listArticle" data-absoluteaddress="/paragraf/9/ledd/1/punkt/5/" id="paragraf-9-ledd-1-punkt-5"><span class="data-originalId">9-5</span><article class="legalP" data-absoluteaddress="/paragraf/9/ledd/1/punkt/5/ledd/1/" id="paragraf-9-ledd-1-punkt-5-ledd-1">– nødvendig transport i forbindelse med vitenskapelige undersøkelser, samt presseutferder/reportasjer.</article></article></li><li data-li-identifier="9-6" data-name="9-6"><article class="listArticle" data-absoluteaddress="/paragraf/9/ledd/1/punkt/6/" id="paragraf-9-ledd-1-punkt-6"><span class="data-originalId">9-6</span><article class="legalP" data-absoluteaddress="/paragraf/9/ledd/1/punkt/6/ledd/1/" id="paragraf-9-ledd-1-punkt-6-ledd-1">– nødvendig transport til hytter av bygningsmaterialer, tungt utstyr, brensel, o.l.</article></article></li><li data-li-identifier="9-7" data-name="9-7"><article class="listArticle" data-absoluteaddress="/paragraf/9/ledd/1/punkt/7/" id="paragraf-9-ledd-1-punkt-7"><span class="data-originalId">9-7</span><article class="legalP" data-absoluteaddress="/paragraf/9/ledd/1/punkt/7/ledd/1/" id="paragraf-9-ledd-1-punkt-7-ledd-1">– vedkjøring som ikke er tillatt etter lovens § 4</article></article></li><li data-li-identifier="9-8" data-name="9-8"><article class="listArticle" data-absoluteaddress="/paragraf/9/ledd/1/punkt/8/" id="paragraf-9-ledd-1-punkt-8"><span class="data-originalId">9-8</span><article class="legalP" data-absoluteaddress="/paragraf/9/ledd/1/punkt/8/ledd/1/" id="paragraf-9-ledd-1-punkt-8-ledd-1">– befordring av gamle og funksjonshemmede i forbindelse med spesielle arrangement.</article></article></li><li data-li-identifier="9-9" data-name="9-9"><article class="listArticle" data-absoluteaddress="/paragraf/9/ledd/1/punkt/9/" id="paragraf-9-ledd-1-punkt-9"><span class="data-originalId">9-9</span><article class="legalP" data-absoluteaddress="/paragraf/9/ledd/1/punkt/9/ledd/1/" id="paragraf-9-ledd-1-punkt-9-ledd-1">– bruk av båt med motor på innsjøer mindre enn 2 km<sup>2</sup> forbindelse med fiskekultivering.</article></article></li></ul></article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Grunneiers/brukers samtykke er alltid nødvendig for kjøring utenfor fastsatte løyper.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Start/landing med luftfartøy skjer uavhengig av grunneiers/brukers tillatelse.</article></article><article class="legalArticle" data-lovdata-URL="LTII/forskrift/1987-02-04-152/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">All motorisert ferdsel i utmark er forbudt i perioden fra og med 2. mai til og med 31. juni.</article></article><article class="legalArticle" data-lovdata-URL="LTII/forskrift/1987-02-04-152/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Tillatelse etter skriftlig søknad, lovens § 6, forskriftens § 9, gis av rådmannen i kommunen. Tillatelsen skal være skriftlig og innbefatte:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/1/" id="paragraf-11-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/1/ledd/1/" id="paragraf-11-ledd-1-punkt-1-ledd-1">navn og adresse for den tillatelsen gjelder</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/2/" id="paragraf-11-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/2/ledd/1/" id="paragraf-11-ledd-1-punkt-2-ledd-1">registreringsnummer på kjøretøy/luftfartøy</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/3/" id="paragraf-11-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/3/ledd/1/" id="paragraf-11-ledd-1-punkt-3-ledd-1">tid og sted for når og hvor tillatelsen gjelder</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/4/" id="paragraf-11-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/4/ledd/1/" id="paragraf-11-ledd-1-punkt-4-ledd-1">formål med turen</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/5/" id="paragraf-11-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/5/ledd/1/" id="paragraf-11-ledd-1-punkt-5-ledd-1">at grunneiers/brukers tillatelse må innhentes</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/6/" id="paragraf-11-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/6/ledd/1/" id="paragraf-11-ledd-1-punkt-6-ledd-1">at tillatelsen må medbringes og ikke kan overdras</article></article></li><li data-li-identifier="-" data-name="-"><article class="listArticle" data-absoluteaddress="/paragraf/11/ledd/1/punkt/7/" id="paragraf-11-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/11/ledd/1/punkt/7/ledd/1/" id="paragraf-11-ledd-1-punkt-7-ledd-1">at vedtaket kan ankes gjennom formannskapet til fylkesmannen etter forvaltningslovens regler.</article></article></li></ul></article></article><article class="legalArticle" data-lovdata-URL="LTII/forskrift/1987-02-04-152/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift trer i kraft straks.</article></article></main></body></html>