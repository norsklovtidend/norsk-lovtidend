<!DOCTYPE html><html lang="no"><head><title>Forskrift om endring i forskrift om vedtekt til § 69 nr. 3 punkt 5 i plan- og bygningsloven, Elverum kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1987-07-15-645</dd><dt class="dokid">DokumentID</dt><dd class="dokid">LTII/forskrift/1987-07-15-645</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 10</dd><dt class="dateInForce">I kraft fra</dt><dd class="dateInForce">1987-08-01</dd><dt class="appliesTo">Gjelder for</dt><dd class="appliesTo">Elverum kommune, Hedmark</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1987-08-26</dd><dt class="titleShort">Korttittel</dt><dd class="titleShort">Endr. i forskrift til § 69 i plan- og bygningsloven, Elverum kommune</dd><dt class="title">Tittel</dt><dd class="title">Forskrift om endring i forskrift om vedtekt til § 69 nr. 3 punkt 5 i plan- og bygningsloven, Elverum kommune, Hedmark.</dd><dt class="refid">RefID</dt><dd class="refid">forskrift/1987-07-15-645</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vedtekt til § 69 nr. 3 punkt 5 i plan- og bygningsloven, Elverum kommune, Hedmark.</li></ul></dd></dl></header><main class="documentBody" data-lovdata-URL="LTII/forskrift/1987-07-15-645" id="dokument"><h1>Forskrift om endring i forskrift om vedtekt til § 69 nr. 3 punkt 5 i plan- og bygningsloven, Elverum kommune, Hedmark.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 15. juli 1987 med hjemmel i § 4 jfr. § 119 m.l., i plan og bygningsloven av 14. juni 1985 nr. 77 stadfestet vedtak av Elverum kommunestyre 21. oktober 1985 om endring i vedtekten til § 69 nr. 3 punkt 5 i plan- og bygningsloven for Elverum kommune.</article><article class="legalP" data-absoluteaddress="/ledd/2/" id="ledd-2">Forskrift av 5. november 1984 nr. 1841 om vedtekt til § 69 nr. 3 punkt 5 skal lyde:<ul class="defaultList"><li data-li-identifier="5." data-name="5."><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">5.</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1">Parkeringsarealer:<ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/2/punkt/1/ledd/1/punkt/1/" id="ledd-2-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/ledd/2/punkt/1/ledd/1/punkt/1/ledd/1/" id="ledd-2-punkt-1-ledd-1-punkt-1-ledd-1">Ved boligbebyggelse skal det være minimum 1 bilplass pr. leilighet. Det skal også være gjesteplass for hver annen leilighet. For hybelleilighet gjelder de samme krav.</article></article></li><li data-li-identifier="b." data-name="b."><article class="listArticle" data-absoluteaddress="/ledd/2/punkt/1/ledd/1/punkt/2/" id="ledd-2-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/ledd/2/punkt/1/ledd/1/punkt/2/ledd/1/" id="ledd-2-punkt-1-ledd-1-punkt-2-ledd-1">Ved industri og lagerbebyggelse skal det være 1 bilplass pr. 100 m<sup>2</sup> bebygget gulvareal eller 1 bilplass pr. 2 ansatte.</article></article></li><li data-li-identifier="c." data-name="c."><article class="listArticle" data-absoluteaddress="/ledd/2/punkt/1/ledd/1/punkt/3/" id="ledd-2-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/ledd/2/punkt/1/ledd/1/punkt/3/ledd/1/" id="ledd-2-punkt-1-ledd-1-punkt-3-ledd-1">Ved kontor- og forretningsbebyggelse, forsamlingslokaler, restaurantlokaler o.l. skal det være en bilplass pr. 50 m<sup>2</sup> bebygget gulvareal (egenparkering + korttidsparkering), i tillegg til dette kommer lasteareal for vare- og lastebiler.</article></article></li><li data-li-identifier="d." data-name="d."><article class="listArticle" data-absoluteaddress="/ledd/2/punkt/1/ledd/1/punkt/4/" id="ledd-2-punkt-1-ledd-1-punkt-4"><span class="data-originalId">d.</span><article class="legalP" data-absoluteaddress="/ledd/2/punkt/1/ledd/1/punkt/4/ledd/1/" id="ledd-2-punkt-1-ledd-1-punkt-4-ledd-1">Institusjoner, hoteller, bensinstasjoner, teatre, kinoer, skoler, idrettsanlegg, sykehus og andre bygningsanlegg hvor spesielle forhold gjør seg gjeldende, skal ha oppstillingsplasser for biler og tilfredstillende ut- og innkjøringsforhold etter bygningsrådets bestemmelse.</article></article></li><li data-li-identifier="e." data-name="e."><article class="listArticle" data-absoluteaddress="/ledd/2/punkt/1/ledd/1/punkt/5/" id="ledd-2-punkt-1-ledd-1-punkt-5"><span class="data-originalId">e.</span><article class="legalP" data-absoluteaddress="/ledd/2/punkt/1/ledd/1/punkt/5/ledd/1/" id="ledd-2-punkt-1-ledd-1-punkt-5-ledd-1">Bestemmelsene ovenfor om krav til antall oppstillingsplasser for biler bortfaller i den utstrekning garasjeplass trer i stedet, jfr. vedtekt til § 76. Bygningsrådet kan for sentrale bydeler i spesielle tilfelle godkjenne at biloppstillingsplassene helt eller delvis blir anordnet på annet sted i rimelig nærhet.</article></article></li><li data-li-identifier="f." data-name="f."><article class="listArticle" data-absoluteaddress="/ledd/2/punkt/1/ledd/1/punkt/6/" id="ledd-2-punkt-1-ledd-1-punkt-6"><span class="data-originalId">f.</span><article class="legalP" data-absoluteaddress="/ledd/2/punkt/1/ledd/1/punkt/6/ledd/1/" id="ledd-2-punkt-1-ledd-1-punkt-6-ledd-1">Dersom det etter bygningsrådets skjønn er påkrevd, kan det kreves avsatt og opparbeidet snuplass for biler på egen grunn.</article></article></li><li data-li-identifier="g." data-name="g."><article class="listArticle" data-absoluteaddress="/ledd/2/punkt/1/ledd/1/punkt/7/" id="ledd-2-punkt-1-ledd-1-punkt-7"><span class="data-originalId">g.</span><article class="legalP" data-absoluteaddress="/ledd/2/punkt/1/ledd/1/punkt/7/ledd/1/" id="ledd-2-punkt-1-ledd-1-punkt-7-ledd-1">Bygningsrådet kan for den enkelte tomt eller i reguleringsbestemmelsene for de enkelte planer fastsette skjerpelser eller lempninger i ovennevnte krav, hvor forholdene gjør det særlig nødvendig.</article></article></li></ul></article></article></li></ul></article><article class="legalP" data-absoluteaddress="/ledd/3/" id="ledd-3">Vedtekten trer i kraft 1. august 1987.</article><article class="legalP" data-absoluteaddress="/ledd/4/" id="ledd-4">Fra samme tid oppheves forskrift av 5. november 1984 nr. 1841 om vedtekt til § 69 nr. 3 punkt 5.</article></main></body></html>