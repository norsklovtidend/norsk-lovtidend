<!DOCTYPE html><html lang="no"><head><title>Forskrift om vedtekter til §§ 69 nr. 3 og 4, 76, 78 nr. 1 og 104 i plan- og bygningsloven, Strand kommune, Rogaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:19</dd><dt class="legacyID">Datokode</dt><dd class="legacyID">FOR-1987-02-11-154</dd><dt class="dokid">DokumentID</dt><dd class="dokid">LTII/forskrift/1987-02-11-154</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 3</dd><dt class="dateInForce">I kraft fra</dt><dd class="dateInForce">1987-03-01</dd><dt class="appliesTo">Gjelder for</dt><dd class="appliesTo">Strand kommune, Rogaland</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li><li>lov/1985-06-14-77/§119</li></ul></dd><dt class="dateOfPublication">Kunngjort</dt><dd class="dateOfPublication">1987-03-20</dd><dt class="titleShort">Korttittel</dt><dd class="titleShort">Forskrift til plan- og bygningsloven, Strand kommune</dd><dt class="title">Tittel</dt><dd class="title">Forskrift om vedtekter til §§ 69 nr. 3 og 4, 76, 78 nr. 1 og 104 i plan- og bygningsloven, Strand kommune, Rogaland.</dd><dt class="refid">RefID</dt><dd class="refid">forskrift/1987-02-11-154</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til §§ 69 nr. 3 og 4, 76, 78 nr. 1 og 104 i plan- og bygningsloven, Strand kommune, Rogaland.<ul class="tocSubUl"><li>Til § 69 nr. 3:</li><li>Bestemmelser om lekeplasser for barn i forbindelse med bebyggelsesplaner og reguleringsplan for boliger:</li><li>Bestemmelser for avkjørsel og parkering av biler, motorsykler og sykler for bebyggelsens behov:</li><li>Til § 69 nr. 4:</li><li>Til § 76:</li><li>Til § 78 nr. 1:</li><li>Til § 104:</li></ul></li></ul></dd></dl></header><main class="documentBody" data-lovdata-URL="LTII/forskrift/1987-02-11-154" id="dokument"><h1>Forskrift om vedtekter til §§ 69 nr. 3 og 4, 76, 78 nr. 1 og 104 i plan- og bygningsloven, Strand kommune, Rogaland.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 11. februar 1987 med hjemmel i § 4, jfr. § 119 nr. 1, i plan- og bygningsloven av 14. juni 1985 nr. 77 stadfestet, med noen endringer, vedtak av Strand kommunestyre 23. oktober 1985 om vedtekter til §§ 69 nr. 3 og 4, 76, 78 nr. 1 og 104 i plan- og bygningsloven for Strand kommune.</article><article class="legalP" data-absoluteaddress="/ledd/2/" id="ledd-2">Vedtektene skal lyde slik:</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1987-02-11-154/KAPITTEL_1" data-partID="k1"><h2>Til § 69 nr. 3:</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I bebyggelsesplaner og reguleringsplaner skal det gjøres rede for plassering av de anlegg som er nevnt i § 69 nr. 1. I den grad behovet for slike anlegg er dekket på tilstøtende areal, må dette dokumenteres.</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Anleggene må vises i sin sammenheng med kjøreveger, gangveger og friareal. Bygningsrådet kan kreve at det som bilag til reguleringsplan eller bebyggelsesplan skal følge plan i bestemt målestokk for utforming av ubebygd areal og planering, beplantning, forhager, tørkestativ, søppelkasser, private kjøre- og gangveger o.l. samt lekeplasser, oppstillingsplasser for motorkjøretøy og sykler som nevnt nedenfor. Rådet kan påby endringer i innsendte planer etter retningslinjer rådet trekker opp, herunder kreve at verdifullt landskap og vegetasjon skal bevares. Etter at planen er godkjent plikter eieren (festeren) å opparbeide arealet i overensstemmelse med planen uten unødvendig opphold. Arealet og anleggene skal holdes forsvarlig vedlike.</article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1987-02-11-154/KAPITTEL_2" data-partID="k2"><h2>Bestemmelser om lekeplasser for barn i forbindelse med bebyggelsesplaner og reguleringsplan for boliger:</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/punkt/1/" id="kapittel-2-punkt-1"><span class="data-originalId">1.</span><article class="legalP" data-absoluteaddress="/kapittel/2/punkt/1/ledd/1/" id="kapittel-2-punkt-1-ledd-1">Lekeplass for større barn skal anlegges for minst hver 100 boliger. Den skal ikke ligge mer enn 150 m fra bolig. Det skal så langt det er praktisk mulig gis mulighet for variert aktivitet som ballspill, skirenn, lek i naturterreng og byggelek. Lekeplassen bør derfor inneholde flate områder, bakker, åpne områder og områder med skog.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/punkt/2/" id="kapittel-2-punkt-2"><span class="data-originalId">2.</span><article class="legalP" data-absoluteaddress="/kapittel/2/punkt/2/ledd/1/" id="kapittel-2-punkt-2-ledd-1">Sandlekeplass for småbarn skal anlegges for minst hver 15 bolig. Den skal ikke ligge mer enn 50 m fra bolig. Den skal ha en adkomst som etter rådets skjønn er tilstrekkelig trafikksikker, ha god solbelysning og utstyres med sandkasse og bord og benker for barn og voksne.</article><article class="legalP" data-absoluteaddress="/kapittel/2/punkt/2/ledd/2/" id="kapittel-2-punkt-2-ledd-2">Plass kan avsettes på boligtomt eller som fellesareal for flere tomter.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/punkt/3/" id="kapittel-2-punkt-3"><span class="data-originalId">3.</span><article class="legalP" data-absoluteaddress="/kapittel/2/punkt/3/ledd/1/" id="kapittel-2-punkt-3-ledd-1">I området hvor det er regulert så stort antall boliger som anført under pkt. 1 og 2, men hvor disse ikke blir utbygget samlet, avgjør rådet når anlegget av lekeplassen m.m. skal gjennomføres.</article></article></li></ul></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1987-02-11-154/KAPITTEL_3" data-partID="k3"><h2>Bestemmelser for avkjørsel og parkering av biler, motorsykler og sykler for bebyggelsens behov:</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/3/punkt/1/" id="kapittel-3-punkt-1"><span class="data-originalId">1.</span><article class="legalP" data-absoluteaddress="/kapittel/3/punkt/1/ledd/1/" id="kapittel-3-punkt-1-ledd-1">Boligbebyggelse skal ha oppstillingsplass på egen tomt eller på fellesareal for flere tomter for 1 bil pr. bolig pluss 1 bil pr. bolig for besøkende. For hybelbygg kreves tilsvarende for hver annen hybel. Krav til antall biloppstillingsplasser bortfaller i den utstrekning garasjeplass trer i stedet, jfr. vedtekt til § 76.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/3/punkt/2/" id="kapittel-3-punkt-2"><span class="data-originalId">2.</span><article class="legalP" data-absoluteaddress="/kapittel/3/punkt/2/ledd/1/" id="kapittel-3-punkt-2-ledd-1">Forretningsbebyggelse og kontorbebyggelse skal ha oppstillingsplass på egen tomt eller på fellesareal for flere tomter for 1 bil pr. 50 m<sup>2</sup> golvflate i bebyggelsen, til dette kommer lasteareal for vare- og lastebiler.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/3/punkt/3/" id="kapittel-3-punkt-3"><span class="data-originalId">3.</span><article class="legalP" data-absoluteaddress="/kapittel/3/punkt/3/ledd/1/" id="kapittel-3-punkt-3-ledd-1">Industri- og lagerbebyggelse skal ha oppstillingsplass for 1 bil pr. 100 m<sup>2</sup> golvflate i bebyggelsen. For øvrig gjelder samme bestemmelser som i pkt. 2.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/3/punkt/4/" id="kapittel-3-punkt-4"><span class="data-originalId">4.</span><article class="legalP" data-absoluteaddress="/kapittel/3/punkt/4/ledd/1/" id="kapittel-3-punkt-4-ledd-1">Institusjoner, hoteller, restauranter, forsamlingslokaler, skoler, idrettsanlegg, sykehus og andre bygningsanlegg hvor spesielle forhold gjør seg gjeldende, skal etter bygningsrådets skjønn ha tilstrekkelig antall oppstillingsplasser for biler og anlegge tilfredsstillende ut- og innkjøringsforhold.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/3/punkt/5/" id="kapittel-3-punkt-5"><span class="data-originalId">5.</span><article class="legalP" data-absoluteaddress="/kapittel/3/punkt/5/ledd/1/" id="kapittel-3-punkt-5-ledd-1">Oppstillingsplass for motorsykler og sykler avsettes på egen tomt eller på fellesareal for flere tomter.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/3/punkt/6/" id="kapittel-3-punkt-6"><span class="data-originalId">6.</span><article class="legalP" data-absoluteaddress="/kapittel/3/punkt/6/ledd/1/" id="kapittel-3-punkt-6-ledd-1">Bygningsrådet kan godkjenne at biloppstillingsplassene helt eller delvis blir anordnet på et annet sted i rimelig nærhet.</article><article class="legalP" data-absoluteaddress="/kapittel/3/punkt/6/ledd/2/" id="kapittel-3-punkt-6-ledd-2">Bygningsrådet kan i spesielle tilfeller gjøre unntak fra bestemmelsene i pkt. 1-5 og kan sette vilkår for slike unntak.</article></article></li></ul></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1987-02-11-154/KAPITTEL_4" data-partID="k4"><h2>Til § 69 nr. 4:</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">Bygningsrådet kan samtykke i at det i stedet for parkeringsplass på egen grunn eller på fellesareal blir innbetalt et beløp pr. manglende plass til kommunen for bygging av parkeringsanlegg. Kommunestyret bestemmer hvilke satser som til enhver tid skal gjelde i slike tilfelle.</article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1987-02-11-154/KAPITTEL_5" data-partID="k5"><h2>Til § 76:</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bygningsrådet kan kreve at nødvendig garasjeplass skal være sikret for eiendommens behov. Ved søknad om oppføring av boligbygg skal garasje være innpasset i planen selv om garasjen ikke bygges samtidig med boligen.</article></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1987-02-11-154/KAPITTEL_6" data-partID="k6"><h2>Til § 78 nr. 1:</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Bygningsrådet kan forby at bedrifter, anlegg, opplag og lager av farlige eller særlig sjenerende art blir lagt innenfor kommunens område. Likeledes kan bygningsrådet forby at det på den enkelte eiendom blir lagt bedrifter, anlegg, opplag og lager samt pelsdyrfarmer o.l. dersom disse medfører forhold som er til vesentlig ulempe.</article></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1987-02-11-154/KAPITTEL_7" data-partID="k7"><h2>Til § 104:</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Ubebygd areal skal holdes i ryddig og ordentlig stand. Bygningsrådet kan forby lagring eller annen bruk av ubebygd areal, når den etter rådets skjønn vil virke sterkt skjemmende eller være til vesentlig ulempe for andre.</article><article class="legalP" data-absoluteaddress="/kapittel/7/ledd/2/" id="kapittel-7-ledd-2">Vedtektene trer i kraft fra 1. mars 1987.</article></section></main></body></html>