<!DOCTYPE html><html lang="no"><head><title>Gjennomføringen av sammenslutningen mellom Tønsberg og Sem kommuner, Vestfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:23</dd><dt class="legacyID">Datokode</dt><dd class="legacyID">FOR-1987-04-24-348</dd><dt class="dokid">DokumentID</dt><dd class="dokid">LTII/forskrift/1987-04-24-348</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 6</dd><dt class="dateInForce">I kraft fra</dt><dd class="dateInForce">1987-04-24</dd><dt class="appliesTo">Gjelder for</dt><dd class="appliesTo">Tønsberg og Sem kommuner, Vestfold.</dd><dt class="dateOfPublication">Kunngjort</dt><dd class="dateOfPublication">1987-05-13</dd><dt class="titleShort">Korttittel</dt><dd class="titleShort">Gjennomføringen av sammenslutningen mellom</dd><dt class="title">Tittel</dt><dd class="title">Gjennomføringen av sammenslutningen mellom Tønsberg og Sem kommuner, Vestfold.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 24. april 1987. Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1987-04-24-348</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Gjennomføringen av sammenslutningen mellom Tønsberg og Sem kommuner, Vestfold.</li></ul></dd></dl></header><main class="documentBody" data-lovdata-URL="LTII/forskrift/1987-04-24-348" id="dokument"><h1>Gjennomføringen av sammenslutningen mellom Tønsberg og Sem kommuner, Vestfold.</h1><article class="legalP" data-absoluteaddress="/ledd/1/" id="ledd-1">I medhold av lov 21. desember 1956 om endring i kommunal inndeling fastsettes bestemmelser vedrørende gjennomføring av sammenslutningen mellom Tønsberg og Sem kommuner.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Ved kgl.res. 5. september 1986 ble det vedtatt sammenslutning av Tønsberg bykommune og Sem herredskommune i Vestfold fylke til èn bykommune fra 1. januar 1988. Navnet på den nye kommunen fastsettes til Tønsberg.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Kommunestyret i den nye Tønsberg kommune skal ha 57 medlemmer.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Når det gjelder stemmerett, valgbarhet, stemmegivning, forhåndsstemmegivning og klagerett, regnes ved dette valg som om sammenslutning alt er gjennomført.</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Valgstyret skal bestå av de nåværende valgstyremedlemmene i Tønsberg og Sem. Valgstyret kalles første gang sammen av ordføreren i Tønsberg. Det velger selv sin formann.</article><article class="legalP" data-absoluteaddress="/ledd/1/punkt/3/ledd/3/" id="ledd-1-punkt-3-ledd-3">Manntallet føres av valgstyret, jfr. valglovens § 4. Utlegging av manntallet etter valglovens § 7 skjer på de steder i den nye kommunen som valgstyret bestemmer.</article><article class="legalP" data-absoluteaddress="/ledd/1/punkt/3/ledd/4/" id="ledd-1-punkt-3-ledd-4">Fristen for vedtak om antall stemmesteder som i valglovens § 27 er fastsatt til 1. mai, utsettes til 1. juni.</article><article class="legalP" data-absoluteaddress="/ledd/1/punkt/3/ledd/5/" id="ledd-1-punkt-3-ledd-5">Ellers gjelder bestemmelsene i valgloven så langt de passer.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Fylkesmannen i Vestfold kaller det nyvalgte kommunestyre i den nye Tønsberg kommune inn til konstituerende møte snarest mulig etter valget, jfr. kommunelovens § 7.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">De nyvalgte kommunale organer skal før 1. januar 1988 i den utstrekning det er nødvendig for å forberede og gjennomføre sammenslutningen, utøve myndighet som tilligger de tilsvarende fungerende organer i Tønsberg og Sem kommuner.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Budsjettet for den nye kommunen for 1988 skal vedtas av det nyvalgte kommunestyre. For denne budsjettbehandling gjelder ikke de frister som er fastsatt i kommuneloven.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">De alminnelige vedtekter og forskrifter som er gjeldende i Tønsberg og Sem kommuner, skal fortsatt gjelde for vedkommende områder i den nye Tønsberg kommune inntil nye alminnelige vedtekter for denne kommune er gitt.</article></article></li><li data-li-identifier="8." data-name="8."><article class="listArticle" data-absoluteaddress="/ledd/1/punkt/8/" id="ledd-1-punkt-8"><span class="data-originalId">8.</span><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">Valg etter domstollovens §§ 57 og 75, jfr. § 79, foretas i den nye kommune av det nyvalgte kommunestyre.</article></article></li><li data-li-identifier="9." data-name="9."><article class="listArticle" data-absoluteaddress="/ledd/1/punkt/9/" id="ledd-1-punkt-9"><span class="data-originalId">9.</span><article class="legalP" data-absoluteaddress="/ledd/1/punkt/9/ledd/1/" id="ledd-1-punkt-9-ledd-1">Kostnader som påløper i forbindelse med gjennomføringen av sammenslutningen, dekkes av den kommune som har hatt utgiftene. Felleskostnader forskutteres av Tønsberg kommune.</article></article></li><li data-li-identifier="10." data-name="10."><article class="listArticle" data-absoluteaddress="/ledd/1/punkt/10/" id="ledd-1-punkt-10"><span class="data-originalId">10.</span><article class="legalP" data-absoluteaddress="/ledd/1/punkt/10/ledd/1/" id="ledd-1-punkt-10-ledd-1">Denne resolusjon trer i kraft straks.</article></article></li></ul></article></main></body></html>