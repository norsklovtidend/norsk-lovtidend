<!DOCTYPE html><html lang="no"><head><title>Forskrift om transport av levende laksefisk og rogn i Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:22</dd><dt class="legacyID">Datokode</dt><dd class="legacyID">FOR-1987-07-01-643</dd><dt class="dokid">DokumentID</dt><dd class="dokid">LTII/forskrift/1987-07-01-643</dd><dt class="ministry">Departement</dt><dd class="ministry"><ul><li>LD</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 10</dd><dt class="dateInForce">I kraft fra</dt><dd class="dateInForce">1987-07-01</dd><dt class="appliesTo">Gjelder for</dt><dd class="appliesTo">Nord-Trøndelag</dd><dt class="basedOn">Hjemmel</dt><dd class="basedOn"><ul><li>lov/1968-12-06-2/§8</li></ul></dd><dt class="dateOfPublication">Kunngjort</dt><dd class="dateOfPublication">1987-08-26</dd><dt class="titleShort">Korttittel</dt><dd class="titleShort">Forskrift om transport av levende laksefisk og rogn, Nord-Trøndelag</dd><dt class="title">Tittel</dt><dd class="title">Forskrift om transport av levende laksefisk og rogn i Nord-Trøndelag.</dd><dt class="refid">RefID</dt><dd class="refid">forskrift/1987-07-01-643</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om transport av levende laksefisk og rogn i Nord-Trøndelag.<ul class="tocSubUl"><li>§ 1. Forbud mot transport ut av sonen</li><li>§ 2. Transitt og transport innen sonen</li><li>§ 3. Dispensasjon</li><li>§ 4. Forutsetninger for den enkelte transport</li><li>§ 5. Gjennomføring av transport med brønnbåt</li><li>§ 6. Melding til fylkesveterinær</li><li>§ 7. Desinfeksjon</li><li>§ 8. Tilsynsmyndighet</li><li>§ 9. Straffeansvar</li><li>§ 10. Soner</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTII/forskrift/1987-07-01-643" id="dokument"><h1>Forskrift om transport av levende laksefisk og rogn i Nord-Trøndelag.</h1><article class="legalP" data-absoluteaddress="/ledd/1/" id="ledd-1">Fastsatt av Landbruksdepartementet 1. juli 1987 i medhold av § 8 i lov om tiltak mot sjukdommer hos ferskvannsfisk av 6. desember 1968.</article><article class="legalArticle" data-lovdata-URL="LTII/forskrift/1987-07-01-643/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud mot transport ut av sonen</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Det er forbudt å transportere levende laksefisk og rogn ut fra de soner som Landbruksdepartementet til enhver tid bestemmer. (jfr. § 10).</article></article><article class="legalArticle" data-lovdata-URL="LTII/forskrift/1987-07-01-643/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Transitt og transport innen sonen</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Levende fisk og rogn kan transporteres innenfor sonen, og i transitt gjennom sonen, hvis vilkårene i §§ 3-6 er oppfylt.</article></article><article class="legalArticle" data-lovdata-URL="LTII/forskrift/1987-07-01-643/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Etter søknad kan distriktsveterinæren gi dispensasjon fra forbudet i § 1 på disse vilkår:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Anlegget må være under regelmessig (minst en gang pr. måned) tilsyn av veterinær.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Levende fisk fra anlegg må være sendt til undersøkelse ved Veterinærinstituttet minst 2 ganger siste halvår.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Fisk fra anlegget må være undersøkt bakteriologisk i løpet av de siste 7 døgn før transporten.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Øyerogn må være desinfisert umiddelbart før transporten.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Dersom fylkesveterinæren har gitt pålegg om at det skal være utført sensitive diagnostiske tester med hensyn på latent forekomst av furunkulose i løpet av de siste 14 dager før transport, må dokumentasjon på negativ test legges frem.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Søknad om dispensasjon må være sendt senest 3 uker før transporten skal finne sted.</article></article><article class="legalArticle" data-lovdata-URL="LTII/forskrift/1987-07-01-643/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forutsetninger for den enkelte transport</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Før fiskeoppdrettsanlegg leverer fisk/rogn til transport, skal transportøren ha gitt oppdretteren en oversikt over reiseruten. Dreier det seg om sjøtransport, må det også gis en redegjørelse om det resirkulasjonssystem det er på båten.</article></article><article class="legalArticle" data-lovdata-URL="LTII/forskrift/1987-07-01-643/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Gjennomføring av transport med brønnbåt</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Hvis ikke transporten foregår med brønnbåt i lukket system, skal båten gå med lukkede ventiler der avstanden til land eller oppdrettsanlegg er mindre enn 3 km.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Brønnbåt må føre dekksdagbok og må kunne dokumentere oksygenforbruket.</article></article><article class="legalArticle" data-lovdata-URL="LTII/forskrift/1987-07-01-643/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Melding til fylkesveterinær</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Oppdrettsanlegg skal føre detaljert fortegnelse over alle leveranser av levende fisk/rogn og over transportører, transportmåte og vei. Disse opplysninger skal sendes skriftlig til fylkesveterinæren for Trøndelag, Møre og Romsdal senest dagen før transporten tar til.</article></article><article class="legalArticle" data-lovdata-URL="LTII/forskrift/1987-07-01-643/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Desinfeksjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Samtlige transportmidler som skal transportere fisk innen sonene eller som nevnt i disse forskriftenes §§ 1 og 2 skal desinfiseres både før transporten starter og umiddelbart etter den er avsluttet.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Utført desinfeksjon skal attesteres av veterinær. Vedrørende desinfeksjon vises til «Forskrifter om desinfeksjon av fiskeoppdrettsanlegg m.v.»</article></article><article class="legalArticle" data-lovdata-URL="LTII/forskrift/1987-07-01-643/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsynsmyndighet</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Distriktsveterinæren i de distriktene forskriftene gjelder, fører tilsyn med at bestemmelsene blir overholdt.</article></article><article class="legalArticle" data-lovdata-URL="LTII/forskrift/1987-07-01-643/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straffeansvar</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Overtredelse av disse forskrifter eller bestemmelser gitt i medhold av forskriftene, er straffbart, jfr. lov 6. desember 1968 nr. 2 om tiltak mot sjukdommer hos ferskvannsfisk, § 11.</article></article><article class="legalArticle" data-lovdata-URL="LTII/forskrift/1987-07-01-643/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Soner</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Disse forskriftene gjelder for kommunene Namsos, Fosnes, Flatanger, Nærøy, Vikna og Leka.</article></article><article class="legalArticle" data-lovdata-URL="LTII/forskrift/1987-07-01-643/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Disse forskrifter trer i kraft straks. Samtidig oppheves Landbruksdepartementets forskrifter av 21. mars 1986 om transport av levende laksefisk og rogn (salmonider) i Trøndelag.</article></article></main></body></html>