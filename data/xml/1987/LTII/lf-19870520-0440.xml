<!DOCTYPE html><html lang="no"><head><title>Forskrift om åpningstider for utsalgssteder, Stor-Elvdal kommune, Hedmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:16</dd><dt class="legacyID">Datokode</dt><dd class="legacyID">FOR-1987-05-20-440</dd><dt class="dokid">DokumentID</dt><dd class="dokid">LTII/forskrift/1987-05-20-440</dd><dt class="publishedIn">Publisert i</dt><dd class="publishedIn">Avd II 1987 Nr. 7</dd><dt class="dateInForce">I kraft fra</dt><dd class="dateInForce">1987-06-15</dd><dt class="appliesTo">Gjelder for</dt><dd class="appliesTo">Stor-Elvdal kommune, Hedmark</dd><dt class="basedOn">Hjemmel</dt><dd class="basedOn"><ul><li>lov/1985-04-26-20/§4</li></ul></dd><dt class="dateOfPublication">Kunngjort</dt><dd class="dateOfPublication">1987-06-15</dd><dt class="titleShort">Korttittel</dt><dd class="titleShort">Forskrift om åpningstider for utsalgssteder, Stor-Elvdal kommune</dd><dt class="title">Tittel</dt><dd class="title">Forskrift om åpningstider for utsalgssteder, Stor-Elvdal kommune, Hedmark.</dd><dt class="refid">RefID</dt><dd class="refid">forskrift/1987-05-20-440</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om åpningstider for utsalgssteder, Stor-Elvdal kommune, Hedmark.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTII/forskrift/1987-05-20-440" id="dokument"><h1>Forskrift om åpningstider for utsalgssteder, Stor-Elvdal kommune, Hedmark.</h1><article class="legalP" data-absoluteaddress="/ledd/1/" id="ledd-1">Med hjemmel i § 4 i lov om åpningstid for utsalgssteder av 26. april 1985, stadfester fylkesmannen 20. mai 1987 Stor-Elvdal kommunestyres vedtak 27. april 1987 om endring av kommunens forskrifter om åpningstider for utsalgssteder.</article><article class="legalArticle" data-lovdata-URL="LTII/forskrift/1987-05-20-440/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utsalgssteder som omfattes av lov om åpningstid for utsalgssteder, skal på ukens fem første hverdager (mandag – fredag) være lukket mellom kl. 20.00 og kl. 06.00.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Utsalgssteder skal være lukket fra kl. 18.00 på dager før søn- og helligdager og fram til kl. 06.00 den nærmest påfølgende hverdag med de unntak som følger av § 2.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Påske-, pinse-, jul- og nyttårsaften skal utsalgssteder være lukket etter kl. 15.00.</article></article><article class="legalArticle" data-lovdata-URL="LTII/forskrift/1987-05-20-440/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Utsalgssteder skal holdes stengt på søn- og helligdager med følgende unntak:</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Dagligvareforretninger kan holde åpent søndager i månedene juni, juli og august mellom kl. 14.00 og kl. 19.00.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">Utsalgssteder kan holde åpent de tre siste søndagene før julaften mellom kl. 14.00 og kl. 19.00.</article><article class="legalP" data-absoluteaddress="/paragraf/2/ledd/4/" id="paragraf-2-ledd-4">Påske-, pinse-, jul- og nyttårsaften skal utsalgssteder være lukket etter kl. 15.00.</article></article><article class="legalArticle" data-lovdata-URL="LTII/forskrift/1987-05-20-440/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">I lukningstiden skal utsalgssteder holdes avlåst, og kunder skal ikke slippes inn. Kunder som er kommet inn i lovlig åpningstid, skal ekspederes.</article></article><article class="legalArticle" data-lovdata-URL="LTII/forskrift/1987-05-20-440/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Kommunestyret gir formannskapet fullmakt til å innvilge dispensasjon som nevnt i åpningstidslovens § 6 fra lovens § 3 og fra denne forskrift.</article></article><article class="legalArticle" data-lovdata-URL="LTII/forskrift/1987-05-20-440/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Den som forsettlig overtrer disse forskrifter, straffes med bøter, jfr. åpningstidslovens § 7.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tidligere forskrift av 1. november 1985 nr. 1944 opphevet. Forskriften trer i kraft fra kunngjøring i Norsk Lovtidend.</article></article></main></body></html>