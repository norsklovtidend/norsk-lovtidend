<!DOCTYPE html><html lang="no"><head><title>Forskrift for handel utenom fast utsalgssted, Etnedal kommune, Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:49</dd><dt class="legacyID">Datokode</dt><dd class="legacyID">FOR-1987-09-18-786</dd><dt class="dokid">DokumentID</dt><dd class="dokid">LTII/forskrift/1987-09-18-786</dd><dt class="publishedIn">Publisert i</dt><dd class="publishedIn">Avd II 1987 Nr. 12</dd><dt class="dateInForce">I kraft fra</dt><dd class="dateInForce">1987-11-28 nr. 12</dd><dt class="changesToDocuments">Endrer</dt><dd class="changesToDocuments"><ul><li>lov/1983-06-03-41/§3-2</li></ul></dd><dt class="appliesTo">Gjelder for</dt><dd class="appliesTo">Etnedal kommune, Oppland.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21</li></ul></dd><dt class="dateOfPublication">Kunngjort</dt><dd class="dateOfPublication">1987-10-28</dd><dt class="titleShort">Korttittel</dt><dd class="titleShort">Forskrift for handel utenom fast utsalgssted</dd><dt class="title">Tittel</dt><dd class="title">Forskrift for handel utenom fast utsalgssted, Etnedal kommune, Oppland.</dd><dt class="refid">RefID</dt><dd class="refid">forskrift/1987-09-18-786</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for handel utenom fast utsalgssted, Etnedal kommune, Oppland.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTII/forskrift/1987-09-18-786" id="dokument"><h1>Forskrift for handel utenom fast utsalgssted, Etnedal kommune, Oppland.</h1><article class="legalP" data-absoluteaddress="/ledd/1/" id="ledd-1">Disse forskriftene er vedtatt i medhold av lov av 6. juni 1980 nr. 21 med endringer ved lov av 3. juni 1983 nr. 41 om handelsvirksomhet § 3-2, av Etnedal kommunestyre i møte 8. september 1987 og stadfestet av fylkesmannen i Oppland 18. september 1987.</article><article class="legalArticle" data-lovdata-URL="LTII/forskrift/1987-09-18-786/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">-</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Som fast utsalgssted regnes lokale hvor det drives handelsvirksomhet av stasjonær og regelmessig karakter, (jfr. lovens § 1-4).</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">-</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Som dagligvarer regnes matvarer og andre nærings- og nytelsesmidler, dyremat, vaske- og rengjøringsmidler, toalettartikler, husholdningsvarer av papir og plast, bone-, rense- og pussemidler (jfr. lovens § 1-4).</article></article></li><li data-li-identifier="-" data-name="-"><article class="listArticle" data-absoluteaddress="/paragraf/1/punkt/3/" id="paragraf-1-punkt-3"><span class="data-originalId">-</span><article class="legalP" data-absoluteaddress="/paragraf/1/punkt/3/ledd/1/" id="paragraf-1-punkt-3-ledd-1">Oppsøkende handel er salgsformer hvor selger aktivt oppsøker forbruker i boligstrøk, i hjemmene (dørsalg), på arbeidsplassene eller ved såkalte «homeparty»-salgssammenkomster, o.l.</article></article></li></ul></article><article class="legalArticle" data-lovdata-URL="LTII/forskrift/1987-09-18-786/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Handelsvirksomhet med salg til forbrukerne skal foregå fra fast utsalgssted med mindre slik handel er tillatt etter denne forskrifts § 3 og § 4.</article></article><article class="legalArticle" data-lovdata-URL="LTII/forskrift/1987-09-18-786/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">I samsvar med lovens utgangspunkt er som hovedregel all handel utenom fast utsalgssted tillatt i alle former og med alle varer.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Oppsøkende handelsvirksomhet utenfor fast utsalgssted med dagligvarer er ved salg til forbruker ikke tillatt.</article><article class="legalP" data-absoluteaddress="/paragraf/3/punkt/2/ledd/2/" id="paragraf-3-punkt-2-ledd-2">Dette med unntak av:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/punkt/2/ledd/2/punkt/1/" id="paragraf-3-punkt-2-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/punkt/2/ledd/2/punkt/1/ledd/1/" id="paragraf-3-punkt-2-ledd-2-punkt-1-ledd-1">grønnsaker, poteter, frukt og bær i sin naturlige form (jfr. lovens § 3-2)</article></article></li></ul></article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Handel og salg som nevnt under b) må meldes til næringsmiddelkontrollen, og ellers tilpasses gjeldende næringsmiddellovgivning (jfr. generell forskrift for produksjon og frambud m.v. av næringsmidler av 8. juli 1983 nr. 1252 § 14.)</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">d)</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Stasjonære salgsformer (ikke oppsøkende) som er tillatt etter loven: Salg fra produksjonssted, kiosk-salg, salg fra utendørs automater, torgsalg, salg på utstillinger og varemesser, salg på offentlige tilstelninger og arrangementer, på kommunikasjonsmidler og overnattingssteder. (Se likevel denne forskrifts § 4.)</article></article></li></ul></article><article class="legalArticle" data-lovdata-URL="LTII/forskrift/1987-09-18-786/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Torghandel, gatesalg, porthandel (kiosk-handel) og salg fra utendørs automater (som blir regnet som stasjonært salg fra offentlig område, samt kjøretøy, tomter og annen privat grunn og innganger til slik når disse steder står i umiddelbar eller fri forbindelse med alminnelig trafikkert område, og som ikke blir regnet som fast utsalgssted) kommer inn under hovedregelen om at alle varer kan selges utenom fast utsalgssted.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Ved slik handel som nevnt under a) er salg til forbruker av dagligvarer ikke tillatt: Dette med unntak av de vareslag som nevnt under denne forskrifts § 3, b).</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">c)</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Handel og salg som nevnt under a) må tilpasses den enkelte grunneier, gjeldende politivedtekter, lukningsvedtekter og næringsmiddellovgivning.</article></article></li></ul></article><article class="legalArticle" data-lovdata-URL="LTII/forskrift/1987-09-18-786/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Brudd på denne forskrift blir straffet etter kap. 5 i handelsloven.</article></article><article class="legalArticle" data-lovdata-URL="LTII/forskrift/1987-09-18-786/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Tvilstilfeller blir avgjort av formannskapet, eventuelt etter forutgående uttalelse fra departementet.</article></article><article class="legalArticle" data-lovdata-URL="LTII/forskrift/1987-09-18-786/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forskriften gjelder fra den dagen den er stadfestet av fylkesmannen.</article></article></main></body></html>