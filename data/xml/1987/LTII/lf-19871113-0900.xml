<!DOCTYPE html><html lang="no"><head><title>Forskrift om vedtekter for helsevern for psykisk utviklingshemmede, Nes kommune, Akershus fylkeskommune som frikommune.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:20</dd><dt class="legacyID">Datokode</dt><dd class="legacyID">FOR-1987-11-13-900</dd><dt class="dokid">DokumentID</dt><dd class="dokid">LTII/forskrift/1987-11-13-900</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 14</dd><dt class="dateInForce">I kraft fra</dt><dd class="dateInForce">1988-01-01</dd><dt class="appliesTo">Gjelder for</dt><dd class="appliesTo">Nes kommune, Akershus fylkeskommune som frikommune.</dd><dt class="basedOn">Hjemmel</dt><dd class="basedOn"><ul><li>lov/1986-05-02-16/§5</li></ul></dd><dt class="dateOfPublication">Kunngjort</dt><dd class="dateOfPublication">1987-12-14</dd><dt class="titleShort">Korttittel</dt><dd class="titleShort">Forskrift om vedtekter for helsevern for</dd><dt class="title">Tittel</dt><dd class="title">Forskrift om vedtekter for helsevern for psykisk utviklingshemmede, Nes kommune, Akershus fylkeskommune som frikommune.</dd><dt class="miscInformation">Annet om dokumentet</dt><dd class="miscInformation">Godkjent ved kgl.res. av 13. november 1987 med hjemmel i § 5 i midlertidig lov av 2. mai 1986 nr. 16 om utvidet forsøksvirksomhet i kommuner og fylkeskommuner (frikommuner). Fremmet av Kommunal- og arbeidsdepartementet.</dd><dt class="refid">RefID</dt><dd class="refid">forskrift/1987-11-13-900</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter for helsevern for psykisk utviklingshemmede, Nes kommune, Akershus fylkeskommune som frikommune.<ul class="tocSubUl"><li>I Vedtektenes virkeområde<ul class="tocSubUl"><li>§ 1.</li></ul></li><li>II Ansvarsforhold<ul class="tocSubUl"><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li><li>III Forskjellige bestemmelser<ul class="tocSubUl"><li>§ 8.</li><li>§ 9.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1987-11-13-900" id="dokument"><h1>Forskrift om vedtekter for helsevern for psykisk utviklingshemmede, Nes kommune, Akershus fylkeskommune som frikommune.</h1><article class="legalP" data-absoluteaddress="/ledd/1/" id="ledd-1">Vedtatt av Akershus fylkesting 17. og 18. juni 1987 med hjemmel i samme lov.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1987-11-13-900/KAPITTEL_1" data-partID="k1"><h2>I Vedtektenes virkeområde</h2><article class="legalArticle" data-lovdata-URL="LTII/forskrift/1987-11-13-900/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Denne forskrift om vedtekter gjelder tiltak for psykisk utviklingshemmede hjemmehørende i Nes kommune, jfr. lov om sosial omsorg § 6.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1987-11-13-900/KAPITTEL_2" data-partID="k2"><h2>II Ansvarsforhold</h2><article class="legalArticle" data-lovdata-URL="LTII/forskrift/1987-11-13-900/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Nes kommune har ansvar for planlegging og utvikling av tiltak for alle psykisk utviklingshemmede hjemmehørende i Nes, jfr. § 1.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Planleggingen skal skje i samsvar med lov av 19. november 1982 nr. 68 om planlegging av og forsøksvirksomhet i sosialtjenesten og helsetjenesten i kommunene.</article></article><article class="legalArticle" data-lovdata-URL="LTII/forskrift/1987-11-13-900/§3" data-name="§3" data-partID="§3" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Akershus fylkeskommune yter rammetilskudd til Nes kommune til dekning for drift av HVPU-institusjoner i Nes samt kjøp av plasser fra Akershus og eventuelle andre fylkeskommuner.</article></article><article class="legalArticle" data-lovdata-URL="LTII/forskrift/1987-11-13-900/§4" data-name="§4" data-partID="§4" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Kommunelegen i Nes overtar de plikter og oppgaver som i forskrifter for fylkesteam og overlege for helsevernet for psykisk utviklingshemmede, fastsatt av Sosialdepartementet april 1979, påhviler overlegen for HVPU.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Kommunelegen i Nes overtar de plikter og oppgaver som i retningslinjer for virksomheten for fylkesteam og for overlegen for HVPU, fastsatt av Sosialdepartementet 9. april 1979, påhviler overlegen for HVPU.</article><article class="legalP" data-absoluteaddress="/kapittel/2/paragraf/3/ledd/3/" id="kapittel-2-paragraf-3-ledd-3">Nes kommune overtar de øvrige plikter som i henhold til disse forskrifter påhviler fylkesteamet.</article><article class="legalP" data-absoluteaddress="/kapittel/2/paragraf/3/ledd/4/" id="kapittel-2-paragraf-3-ledd-4">Bestemmelsene i første og annet ledd gjelder for forskriftens virkeområde, jfr. § 1. Bestemmelsene gjelder ikke for de HVPU-institusjoner som drives av Akershus eller annen fylkeskommune.</article></article><article class="legalArticle" data-lovdata-URL="LTII/forskrift/1987-11-13-900/§5" data-name="§5" data-partID="§5" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Nes kommune overtar de plikter som etter forskrifter vedrørende ansvarsforhold, instrukser m.v. i institusjoner under helsevernet for psykisk utviklingshemmede fastsatt av Sosialdepartementet 20. september 1976 påhviler institusjonens eier og fylkeskommunen.</article></article><article class="legalArticle" data-lovdata-URL="LTII/forskrift/1987-11-13-900/§6" data-name="§6" data-partID="§6" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Forskrifter om begrenset adgang til bruk av tvangsmidler og forbud mot korporlig refselse innen psykisk helsevern, helsevernet for psykisk utviklingshemmede og helsevernet for epileptikere gitt ved kgl.res. av 3. juni 1977 gjelder også i institusjon for psykisk utviklingshemmede som drives av Nes kommune i henhold til disse vedtekter og avtale mellom Akershus fylkeskommune og Nes kommune.</article></article><article class="legalArticle" data-lovdata-URL="LTII/forskrift/1987-11-13-900/§7" data-name="§7" data-partID="§7" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Tilsynsutvalg i henhold til instruks for tilsynsutvalg for helsevernet for psykisk utviklingshemmede fastsatt av Sosialdepartementet 1. juni 1977 har tilsvarende tilsyn for institusjoner drevet av Nes kommune i henhold til denne forskrift om vedtekter og avtale mellom Akershus fylkeskommune og Nes kommune.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1987-11-13-900/KAPITTEL_3" data-partID="k3"><h2>III Forskjellige bestemmelser</h2><article class="legalArticle" data-lovdata-URL="LTII/forskrift/1987-11-13-900/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Denne forskrift om vedtekter trer i kraft 1. januar 1988 og gjelder så lenge dette er avtalt mellom Akershus fylkeskommune og Nes kommune, men ikke utover 1. januar 1991.</article></article><article class="legalArticle" data-lovdata-URL="LTII/forskrift/1987-11-13-900/§9" data-name="§9" data-partID="§9" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Vedtektene kommer i stedet for følgende lover og forskrifter:</article><article class="defaultP">Vedtektene § 3 – lov om sykehus av 13. juni 1969 nr. 57 § 2</article><article class="defaultP">Vedtektene § 4 – lov om sykehus av 13. juni 1969 nr. 57 § 10</article><article class="defaultP">Vedtektene § 5 – forskrifter for fylkesteam og overlege for psykisk utviklingshemmede, fastsatt av Sosialdepartementet 9. april 1979, med hjemmel i lov om sykehus av 13. juni 1969 nr. 57 § 3 tredje ledd og retningslinjer for virksomheten for fylkesteamet og for overlegen for helsevernet for psykisk utviklingshemmede, fastsatt av Sosialdepartementet 9. april 1979, med hjemmel i lov om sykehus § 3 tredje ledd.</article><article class="defaultP">Vedtektene § 6 – § 1-8 og § 1-9 i forskrifter vedrørende ansvarsforhold, instrukser m.v. i institusjoner under helsevernet for psykisk utviklingshemmede, fastsatt av Sosialdepartementet 20. september 1976 med hjemmel i lov om sykehus av 13. juni 1969 nr. 57 § 3 tredje ledd.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Vedtektene endrer virkeområdet for følgende bestemmelser og forskrifter:</article><article class="defaultP">Vedtektene § 7 – kommer i tillegg til § 7 i forskrifter om begrenset adgang til bruk og forbud mot korporlig refselse innen psykisk helsevern, helsevernet for psykisk utviklingshemmede og helsevernet for epileptikere, gitt ved kgl.res. av 3. juni 1977 i medhold av § 2 siste ledd fjerde punktum i lov nr. 2 av 28. april 1961 om psykisk helsevern og § 3 siste ledd første punktum i lov om sykehus m.v., og endret senest 15. juli 1983.</article><article class="defaultP">Vedtektene § 8 – kommer i tillegg til § 1 i instruks for tilsynsutvalg for helsevernet for psykisk utviklingshemmede, fastsatt av Sosialdepartementet 1. juni 1977 med hjemmel i lov om sykehus § 3 tredje ledd, jfr. kgl.res. av 28. februar 1975.</article></article></section></main></body></html>