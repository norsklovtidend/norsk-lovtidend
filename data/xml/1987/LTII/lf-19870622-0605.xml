<!DOCTYPE html><html lang="no"><head><title>Forskrift for torghandel, Nesodden kommune, Akershus.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:50</dd><dt class="legacyID">Datokode</dt><dd class="legacyID">FOR-1987-06-22-605</dd><dt class="dokid">DokumentID</dt><dd class="dokid">LTII/forskrift/1987-06-22-605</dd><dt class="publishedIn">Publisert i</dt><dd class="publishedIn">Avd II 1987 Nr. 9</dd><dt class="appliesTo">Gjelder for</dt><dd class="appliesTo">Nesodden kommune, Akershus</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1987-07-27</dd><dt class="titleShort">Korttittel</dt><dd class="titleShort">Forskrift for torghandel, Nesodden kommune</dd><dt class="title">Tittel</dt><dd class="title">Forskrift for torghandel, Nesodden kommune, Akershus.</dd><dt class="refid">RefID</dt><dd class="refid">forskrift/1987-06-22-605</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for torghandel, Nesodden kommune, Akershus.<ul class="tocSubUl"><li>§ 1. Torghandel.</li><li>§ 2. Torgstyret.</li><li>§ 3. Plan og oppmerking.</li><li>§ 4. Søknad om leie av torgplass.</li><li>§ 5. Tildeling av faste torgplasser.</li><li>§ 6. Tidsrom for bruk av torgplassen.</li><li>§ 7. Betaling.</li><li>§ 8. Leie.</li><li>§ 9. Bruk av torgplassen 17. mai.</li><li>§ 10. Delegering.</li><li>§ 11. Klageadgang.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTII/forskrift/1987-06-22-605" id="dokument"><h1>Forskrift for torghandel, Nesodden kommune, Akershus.</h1><article class="legalP" data-absoluteaddress="/ledd/1/" id="ledd-1">Vedtatt av Nesodden kommunestyre 12. mars 1987. Stadfestet av Fylkesmannen i Oslo og Akershus 22. juni 1987. Forskriften er utferdiget med hjemmel i lov av 6. juni 1980 om handelsvirksomhet nr. 21 § 3-2.</article><article class="legalArticle" data-lovdata-URL="LTII/forskrift/1987-06-22-605/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Torghandel.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med torghandel menes i utgangspunktet omsetning av husflidvarer, hage og jordbruksprodukter i naturlig tilstand, egg, ville bær, blomster og juletrær.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Torgstyret kan i den grad en finner det riktig dispensere fra bestemmelsen ovenfor når det gjelder salg av andre varetyper dersom disse faller naturlig inn under begrepet torghandel og forøvrig tilfredsstiller nærværende forskriftskrav.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">All handel med matvarer, frukt og bær er underlagt de bestemmelser om hygiene og renslighet som til enhver tid er fastsatt av helsemyndighetene.</article></article><article class="legalArticle" data-lovdata-URL="LTII/forskrift/1987-06-22-605/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Torgstyret.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Teknisk styre er torgstyre i Nesodden kommune.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Torgstyret skal ha ansvaret for budsjettering, økonomi og drift av kommunens torgplasser.</article></article><article class="legalArticle" data-lovdata-URL="LTII/forskrift/1987-06-22-605/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plan og oppmerking.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For hver kommunal torgplass skal det foreligge en plan som i form av en oppdeling i torgplassenheter viser utnyttelsen og bruken av torgplassen.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">De kommunale torgplasser skal være oppmerket i samsvar med respektive planer for torgene.</article></article><article class="legalArticle" data-lovdata-URL="LTII/forskrift/1987-06-22-605/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om leie av torgplass.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Søknad om leie av torgplass for handel skal skje skriftlig. Søknad om bruk av torgplasser til ideelle organisasjoner og politiske partier kan skje ved muntlig henvendelse.</article></article><article class="legalArticle" data-lovdata-URL="LTII/forskrift/1987-06-22-605/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tildeling av faste torgplasser.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Med faste torgplasser menes her plasser som representerer en sammenhengende leietid på mer enn 5 torgdager/hele dager pr. uke for hele sesongen (6 mndr.).</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Tildeling av faste torgplasser skal skje samlet en gang i året.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Utlysning skal skje i januar respektive år.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Tildeling av faste torgplasser skal være sluttført innen utgangen av februar respektive år.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Dersom antall søknader om leie av faste torgplasser representerer et torgplassantall som innenfor visse tidsrom og/eller totalt sett overskrider det antall som kommunen har til disposisjon, skal torgplasstildeling foretas av teknisk styre.</article><article class="legalP" data-absoluteaddress="/paragraf/5/ledd/6/" id="paragraf-5-ledd-6">Ved fordeling skal søker meddeles hvilken plass(er) som skal benyttes i leietiden.</article><article class="legalP" data-absoluteaddress="/paragraf/5/ledd/7/" id="paragraf-5-ledd-7">Leietaker plikter å rette seg etter denne anvisning og kan kun benytte den plass(er) vedkommende etter søknad har fått tildelt.</article><article class="legalP" data-absoluteaddress="/paragraf/5/ledd/8/" id="paragraf-5-ledd-8">Leietaker må ordne sine utsalg uten sjenanse for andre brukere av torget.</article></article><article class="legalArticle" data-lovdata-URL="LTII/forskrift/1987-06-22-605/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tidsrom for bruk av torgplassen.</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">I ukens fem første virkedager kan torghandel utføres mellom kl. 8.00 og 17.00.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Lørdager og dager før helligdager mellom kl. 8.00 og 14.00.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Siste 8 virkedager før julaften kan torghandel foregå til kl. 20.00.</article><article class="legalP" data-absoluteaddress="/paragraf/6/ledd/4/" id="paragraf-6-ledd-4">Torghandel kan foregå 1 søndag i desember med samme åpningstid som butikkene, i h.h.t. vedtak i kommunestyret 5. september 1985.</article><article class="legalP" data-absoluteaddress="/paragraf/6/ledd/5/" id="paragraf-6-ledd-5">Ingen torghandler må ta opphold på torget med sine varer, vogner, bord m.v. tidligere enn en time før den fastsatte salgstid.</article><article class="legalP" data-absoluteaddress="/paragraf/6/ledd/6/" id="paragraf-6-ledd-6">Innen en halv time etter salgstidenes slutt må alle varer, vogner, bord m.v. være fjernet fra torget og plassene rengjort.</article><article class="legalP" data-absoluteaddress="/paragraf/6/ledd/7/" id="paragraf-6-ledd-7">Eventuelt biler, vogner og øvrig torgmateriell som blir stående etter ovennevnte bestemmelser vil kunne bli fjernet av kommunen for eiers regning og risiko.</article><article class="legalP" data-absoluteaddress="/paragraf/6/ledd/8/" id="paragraf-6-ledd-8">Det kan for korte tidsrom gis dispensasjon om en utvidelse/endring av tidsrombestemmelsene ovenfor.</article></article><article class="legalArticle" data-lovdata-URL="LTII/forskrift/1987-06-22-605/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Betaling.</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Brukere av torgplasser skal betale den til enhver tid gjeldende leiepris som kommunestyret har bestemt.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Leien skal være betalt før plassen tas i bruk.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Utleide torgplasser som ikke er blitt benyttet kan ikke kreves refundert med mindre årsaken skyldes utleier (kommunen).</article></article><article class="legalArticle" data-lovdata-URL="LTII/forskrift/1987-06-22-605/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Leie.</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Jfr. skisse over torgplassene.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Torgplass nr. 1 og 2 regnes i denne sammenheng som doble plasser, tilsammen 4 plasser.</article><article class="legalP" data-absoluteaddress="/paragraf/8/ledd/3/" id="paragraf-8-ledd-3">Kommunestyret fastsetter leiepris for torgplass. Leieprisen øker med antall plasser som leies av en leietager.</article><article class="legalP" data-absoluteaddress="/paragraf/8/ledd/4/" id="paragraf-8-ledd-4">Ideelle organisasjoner og politiske partier kan leie torgplass uten avgift, når plassene ikke brukes kommersielt.</article><article class="legalP" data-absoluteaddress="/paragraf/8/ledd/5/" id="paragraf-8-ledd-5">Torgplass nr. 7 disponeres vederlagsfritt til kunstnere, lag, foreninger e.l. Denne plassen kan ikke lånes ut på fast basis.</article></article><article class="legalArticle" data-lovdata-URL="LTII/forskrift/1987-06-22-605/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bruk av torgplassen 17. mai.</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Ideelle organisasjoner kan nytte torgplassen til småhandel (brus, is, pølser, ballonger ol.) og tombolavirksomhet på 17. mai.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">I denne anledning kreves ingen leie.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">For bruk av torgplassen 17. mai gjelder de øvrige av nærværende forskriftsbestemmelser fullt ut.</article></article><article class="legalArticle" data-lovdata-URL="LTII/forskrift/1987-06-22-605/§10" data-name="§10" data-partID="§10" data-absoluteaddress="/paragraf/10/" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Delegering.</span></h2><article class="legalP" data-absoluteaddress="/paragraf/10/ledd/1/" id="paragraf-10-ledd-1">Ansvaret for den daglige drift og ordinær tildeling av torgplasser er tillagt teknisk sjef.</article><article class="legalP" data-absoluteaddress="/paragraf/10/ledd/2/" id="paragraf-10-ledd-2">Videre delegert til teknisk sjef er dispensasjonsadgang vedrørende følgende paragrafer i nærværende forskrift.<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/10/ledd/2/punkt/1/" id="paragraf-10-ledd-2-punkt-1"><span class="data-originalId">1.</span><article class="legalP" data-absoluteaddress="/paragraf/10/ledd/2/punkt/1/ledd/1/" id="paragraf-10-ledd-2-punkt-1-ledd-1">§ 1 om torghandel.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/10/ledd/2/punkt/2/" id="paragraf-10-ledd-2-punkt-2"><span class="data-originalId">2.</span><article class="legalP" data-absoluteaddress="/paragraf/10/ledd/2/punkt/2/ledd/1/" id="paragraf-10-ledd-2-punkt-2-ledd-1">§ 6 om tidsrom for bruk av torgplass.</article></article></li></ul></article></article><article class="legalArticle" data-lovdata-URL="LTII/forskrift/1987-06-22-605/§11" data-name="§11" data-partID="§11" data-absoluteaddress="/paragraf/11/" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klageadgang.</span></h2><article class="legalP" data-absoluteaddress="/paragraf/11/ledd/1/" id="paragraf-11-ledd-1">Påklaging av vedtak truffet av teknisk sjef i medhold av nærværende forskrifter stiles til teknisk styre.</article></article><article class="legalArticle" data-lovdata-URL="LTII/forskrift/1987-06-22-605/§12" data-name="§12" data-partID="§12" data-absoluteaddress="/paragraf/12/" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" data-absoluteaddress="/paragraf/12/ledd/1/" id="paragraf-12-ledd-1">Denne forskrift erstatter forskrift om vedtekt for torghandel i Nesodden, vedtatt i kommunestyret 4. september 1975, og trer i kraft fra kunngjøringsdato.</article></article></main></body></html>