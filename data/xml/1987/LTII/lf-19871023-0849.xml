<!DOCTYPE html><html lang="no"><head><title>Forskrift om vedtekter til § 63 nr. 3, § 69 nr. 3, § 76 og § 103 i plan- og bygningsloven, Steinkjer kommune, Nord-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1987-10-23-849</dd><dt class="dokid">DokumentID</dt><dd class="dokid">LTII/forskrift/1987-10-23-849</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 13</dd><dt class="dateInForce">I kraft fra</dt><dd class="dateInForce">1987-11-15</dd><dt class="appliesTo">Gjelder for</dt><dd class="appliesTo">Steinkjer kommune, Nord-Trøndelag.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1987-11-23</dd><dt class="titleShort">Korttittel</dt><dd class="titleShort">Forskrift til § 63 nr. 3, § 69 nr. 3, § 7</dd><dt class="title">Tittel</dt><dd class="title">Forskrift om vedtekter til § 63 nr. 3, § 69 nr. 3, § 76 og § 103 i plan- og bygningsloven, Steinkjer kommune, Nord-Trøndelag.</dd><dt class="refid">RefID</dt><dd class="refid">forskrift/1987-10-23-849</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til § 63 nr. 3, § 69 nr. 3, § 76 og § 103 i plan- og bygningsloven, Steinkjer kommune, Nord-Trøndelag.</li></ul></dd></dl></header><main class="documentBody" data-lovdata-URL="LTII/forskrift/1987-10-23-849" id="dokument"><h1>Forskrift om vedtekter til § 63 nr. 3, § 69 nr. 3, § 76 og § 103 i plan- og bygningsloven, Steinkjer kommune, Nord-Trøndelag.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 23. oktober 1987 med hjemmel i § 4 jfr. § 119 nr. 1, i plan- og bygningsloven av 14. juni 1985 nr. 77, med noen endringer, stadfestet vedtak av Steinkjer kommunestyre 1. juli 1987 om vedtekter til § 63 nr. 3, § 69 nr. 3, § 76 og § 103 i plan- og bygningsloven for Steinkjer kommune.</article><article class="legalP" data-absoluteaddress="/ledd/2/" id="ledd-2">Vedtektene skal lyde slik:</article> <article class="defaultP" margin-top="true">Til § 63 nr. 3:</article><article class="legalP" data-absoluteaddress="/ledd/3/" id="ledd-3">Eiendom må ikke deles på en slik måte at det ved delingen oppstår forhold som strider mot denne lov, forskrift eller vedtekt. Heller ikke må eiendom deles slik at det dannes tomter som etter bygningsrådets skjønn er mindre vel skikket til bebyggelse på grunn av sin størrelse eller form. Bygningsrådet kan sette som vilkår for å gi delingstillatelse at eiendommer som har samme eier og som skal nyttes under ett, blir sammenføyd i grunnboka, jfr. lov om kartlegging, deling og registrering av grunneiendom (delingsloven) § 4-3. Før tillatelse gis, skal bygningsrådet dessuten påse at det foreligger nødvendig samtykke til deling etter annen lovgivning, jfr. § 95 som gis tilsvarende anvendelse så langt den passer.</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/4/" id="ledd-4">I bebyggelsesplaner, reguleringsplaner og ved søknader om byggetillatelse skal det vises areal for tilfredsstillende oppholdssted i det fri, som f.eks. lekeplass for barn og avkjørsel samt parkering for biler, motorsykler og sykler. I den grad enkelte behov kan dekkes på naboeiendom må dette dokumenteres. Arealet og anleggene som blir bygd skal holdes forsvarlig vedlike.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/4/punkt/1/" id="ledd-4-punkt-1"><span class="data-originalId">1.</span><span class="miscHeadline"><i>Boligbebyggelse</i></span><article class="legalP" data-absoluteaddress="/ledd/4/punkt/1/ledd/1/" id="ledd-4-punkt-1-ledd-1">Boligbebyggelse skal ha plass til minimum 1 garasjeplass pr. leilighet. Inntil garasjen blir bygget skal plassen være opparbeidet som oppstillingsplass. Enebolig med eller uten hybelleilighet og tomannsbolig, skal dessuten ha 1 oppstillingsplass for besøkende. For annen boligbebyggelse der parkering dekkes på fellesareal, skal det avsettes 1,5 plass pr. boligenhet. I spesielle tilfeller kan bygningsrådet tillate dekning på ned til 1,2 plass pr. boligenhet.</article></article></li><li data-li-identifier="2." data-name="2."><article class="listArticle" data-absoluteaddress="/ledd/4/punkt/2/" id="ledd-4-punkt-2"><span class="data-originalId">2.</span><span class="miscHeadline"><i>Næringsbygg</i></span><article class="legalP" data-absoluteaddress="/ledd/4/punkt/2/ledd/1/" id="ledd-4-punkt-2-ledd-1">Bebyggelse til næringsformål skal ha oppstillingsplass på egen tomt eller på fellesareal for flere tomter etter følgende fordeling:<ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/4/punkt/2/ledd/1/punkt/1/" id="ledd-4-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/ledd/4/punkt/2/ledd/1/punkt/1/ledd/1/" id="ledd-4-punkt-2-ledd-1-punkt-1-ledd-1">For forretnings- og kontorareal er kravet en oppstillingsplass pr. 50 m<sup>2</sup> gulvflate (eg. BA=bruksareal).</article></article></li><li data-li-identifier="b." data-name="b."><article class="listArticle" data-absoluteaddress="/ledd/4/punkt/2/ledd/1/punkt/2/" id="ledd-4-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/ledd/4/punkt/2/ledd/1/punkt/2/ledd/1/" id="ledd-4-punkt-2-ledd-1-punkt-2-ledd-1">For industri- og lagerbebyggelse er kravet en oppstillingsplass pr. (100) m<sup>2</sup> gulvflate (eg. BA=bruksareal).</article></article></li></ul></article><article class="legalP" data-absoluteaddress="/ledd/4/punkt/2/ledd/2/" id="ledd-4-punkt-2-ledd-2">For slik bebyggelse kommer nødvendig areal for av- og pålessing for vare- og lastebiler i tillegg.</article></article></li><li data-li-identifier="3." data-name="3."><article class="listArticle" data-absoluteaddress="/ledd/4/punkt/3/" id="ledd-4-punkt-3"><span class="data-originalId">3.</span><article class="legalP" data-absoluteaddress="/ledd/4/punkt/3/ledd/1/" id="ledd-4-punkt-3-ledd-1">Institusjoner, hoteller, restauranter, forsamlingslokaler, kjøpesentra, idrettsanlegg m.v. samt andre bygningsanlegg hvor spesielle forhold gjør seg gjeldende, skal ha oppstillingsplass for biler og ut- og innkjøringsforhold som ligger innenfor Vegdirektoratets anbefalte normer i håndbok 019-1983-vegutforming, kap. 71 om parkeringsetterspørsel, jfr. tabell.</article></article></li><li data-li-identifier="4." data-name="4."><article class="listArticle" data-absoluteaddress="/ledd/4/punkt/4/" id="ledd-4-punkt-4"><span class="data-originalId">4.</span><article class="legalP" data-absoluteaddress="/ledd/4/punkt/4/ledd/1/" id="ledd-4-punkt-4-ledd-1">Oppstillingsplass for motorsykler og sykler kan kreves etter antatt behov.</article></article></li><li data-li-identifier="5." data-name="5."><article class="listArticle" data-absoluteaddress="/ledd/4/punkt/5/" id="ledd-4-punkt-5"><span class="data-originalId">5.</span><article class="legalP" data-absoluteaddress="/ledd/4/punkt/5/ledd/1/" id="ledd-4-punkt-5-ledd-1">Ved bruksendring i h.h.t. § 93 gjøres bestemmelsene også gjeldende for bestående bebyggelse.</article></article></li></ul></article><article class="legalP" data-absoluteaddress="/ledd/5/" id="ledd-5">For parkeringsplasser ved spesielle anlegg gjengis fig. 71. fra Vegdirektoratets håndbok 019-1983.<table><thead><tr><th data-text-align="left" data-vertical-align="top"><i>Virksomhet</i></th><th data-text-align="left" data-vertical-align="top"><i>Enhet</i></th><th data-text-align="left" data-vertical-align="top"><i>Antall bilplasser</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top"><i>pr. enhet</i></th></tr></thead><tbody><tr><td data-text-align="left" data-vertical-align="top">Kirker</td><td data-text-align="left" data-vertical-align="top">Sitteplasser</td><td data-text-align="left" data-vertical-align="top">0,2  – 0,5</td></tr><tr><td data-text-align="left" data-vertical-align="top">Kino, teater</td><td data-text-align="left" data-vertical-align="top">Sitteplasser</td><td data-text-align="left" data-vertical-align="top">0,2  – 0,5</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Ansatte</td><td data-text-align="left" data-vertical-align="top">0,15 – 0,3</td></tr><tr><td data-text-align="left" data-vertical-align="top">Restauranter (gjelder</td><td data-text-align="left" data-vertical-align="top">Sitteplasser</td><td data-text-align="left" data-vertical-align="top">0,15 – 0,3</td></tr><tr><td data-text-align="left" data-vertical-align="top">ikke kafeteria</td><td data-text-align="left" data-vertical-align="top">Ansatte</td><td data-text-align="left" data-vertical-align="top">0,15 – 0,3</td></tr><tr><td data-text-align="left" data-vertical-align="top">og gatekjøkken)</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Hotell</td><td data-text-align="left" data-vertical-align="top">Rom</td><td data-text-align="left" data-vertical-align="top">0,3  – 1,0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Ansatte</td><td data-text-align="left" data-vertical-align="top">0,2  – 0,6</td></tr><tr><td data-text-align="left" data-vertical-align="top">Idrettsanlegg</td><td data-text-align="left" data-vertical-align="top">Tilskuere</td><td data-text-align="left" data-vertical-align="top">0,2  – 0,5</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Ansatte</td><td data-text-align="left" data-vertical-align="top">0,15 – 0,3</td></tr><tr><td data-text-align="left" data-vertical-align="top">Skoler</td><td data-text-align="left" data-vertical-align="top">Ansatte</td><td data-text-align="left" data-vertical-align="top">0,6  – 1,0</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Elever over 18 år</td><td data-text-align="left" data-vertical-align="top">0,1  – 0,2</td></tr><tr><td data-text-align="left" data-vertical-align="top">Sykehus</td><td data-text-align="left" data-vertical-align="top">Senger</td><td data-text-align="left" data-vertical-align="top">0,8</td></tr></tbody></table></article> <article class="defaultP" margin-top="true">Til § 76:</article><article class="legalP" data-absoluteaddress="/ledd/6/" id="ledd-6">For boligbebyggelse med mer enn en leilighet skal det sikres en garasjeplass for hver leilighet. Ved søknad om oppføring av boligbygg skal garasjen være innpasset i planen selv om garasjen ikke bygges samtidig med boligen.</article> <article class="defaultP" margin-top="true">Til § 103:</article><article class="legalP" data-absoluteaddress="/ledd/7/" id="ledd-7">Bygningsrådet kan frita for plikt til innhegning etter loven. Rådet kan forby innhegning innen fellesområder og områder som hører til rekkehusbebyggelse samt innhegning rundt hytter/hyttetomter.</article><article class="legalP" data-absoluteaddress="/ledd/8/" id="ledd-8">Vedtektene trer i kraft fra 15. november 1987.</article><article class="legalP" data-absoluteaddress="/ledd/9/" id="ledd-9">Fra samme tid oppheves vedtekt til § 69 nr. 3 for Steinkjer kommune til bygningsloven, stadfestet 3. mars 1983 nr. 653.</article></main></body></html>