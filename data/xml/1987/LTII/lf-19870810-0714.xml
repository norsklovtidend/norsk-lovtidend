<!DOCTYPE html><html lang="no"><head><title>Forskrift om salg fra torv og andre offentlige steder, fra portrom og annen privat grunn m.v. og fra automat i Sandnessjøen, Alstahaug kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:55</dd><dt class="legacyID">Datokode</dt><dd class="legacyID">FOR-1987-08-10-714</dd><dt class="dokid">DokumentID</dt><dd class="dokid">LTII/forskrift/1987-08-10-714</dd><dt class="publishedIn">Publisert i</dt><dd class="publishedIn">Avd II 1987 Nr. 11</dd><dt class="appliesTo">Gjelder for</dt><dd class="appliesTo">Alstahaug kommune, Nordland.</dd><dt class="dateOfPublication">Kunngjort</dt><dd class="dateOfPublication">1987-09-23</dd><dt class="titleShort">Korttittel</dt><dd class="titleShort">Forskrift om salg fra torv og andre offen</dd><dt class="title">Tittel</dt><dd class="title">Forskrift om salg fra torv og andre offentlige steder, fra portrom og annen privat grunn m.v. og fra automat i Sandnessjøen, Alstahaug kommune, Nordland.</dd><dt class="refid">RefID</dt><dd class="refid">forskrift/1987-08-10-714</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om salg fra torv og andre offentlige steder, fra portrom og annen privat grunn m.v. og fra automat i Sandnessjøen, Alstahaug kommune, Nordland.<ul class="tocSubUl"><li>A. Torvhandel<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li><li>B. Salg fra offentlige steder, portrom og annen privat grunn m.v.<ul class="tocSubUl"><li>§ 11.</li><li>§ 12.</li></ul></li><li>C. Salg fra automater<ul class="tocSubUl"><li>§ 13.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1987-08-10-714" id="dokument"><h1>Forskrift om salg fra torv og andre offentlige steder, fra portrom og annen privat grunn m.v. og fra automat i Sandnessjøen, Alstahaug kommune, Nordland.</h1><article class="legalP" data-absoluteaddress="/ledd/1/" id="ledd-1">Alstahaug kommunestyre har 25. juni 1987 fastsatt forskrift til lov om handelsvirksomhet av 6. juni 1980 nr. 21. Forskriften er stadfestet av fylkesmannen i Nordland 10. august 1987.</article><section class="section" data-name="kapA" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1987-08-10-714/KAPITTEL_1" data-partID="k1"><h2>A. Torvhandel</h2><article class="legalArticle" data-lovdata-URL="LTII/forskrift/1987-08-10-714/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Etter politiets og helserådets uttalelse er innhentet, bestemmer teknisk hovedutvalg i Alstahaug kommune hvilke offentlige plasser som kan nyttes til handelsvirksomhet i kommunen.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Når det gjelder områder som forvaltes av havnevesenet, innhentes uttalelse fra havnestyret.</article></article><article class="legalArticle" data-lovdata-URL="LTII/forskrift/1987-08-10-714/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Torvhandel er tillatt med: Produkter i sin naturlige form fra jord-, skog- og hagebruk, ville urter, bær, blomster og lignende produkter, husflidsprodukter, uedle smykker, tegninger, malerier, reproduksjoner, uniformseffekter, musikkassetter, lettere klestøy og lignende produkter/handelsvarer.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Videre er fra kaier og båter handel tillatt med fisk og skalldyr i fersk og tilvirket stand.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Ved plassmangel på torg har omsetning av varer fra jord-, skog- og hagebruk fortrinnsrett til plass der.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Handelsvirksomhet med andre varer enn de som er nevnt foran kan tillates på torv dersom ledig plass eller andre forhold tilsier det.</article></article><article class="legalArticle" data-lovdata-URL="LTII/forskrift/1987-08-10-714/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Torvhandel er tillatt på hverdager til følgende tider:</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Mandag – fredag fra kl. 06.00 – 20.00.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Dager før søn- og helligdager lukkes senest kl. 18.00 på påske-, pinse-, jul- og nyttårsaften kl. 15.00.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Torvhandel er ikke tillatt på søn- og helligdager.</article></article><article class="legalArticle" data-lovdata-URL="LTII/forskrift/1987-08-10-714/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">All handel med frukt, bær og grønnsaker er underlagt de bestemmelser om hygiene og renslighet m.m som til enhver tid blir fastsatt av helsemyndigheten.</article></article><article class="legalArticle" data-lovdata-URL="LTII/forskrift/1987-08-10-714/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Plasser bestemt for torvhandel, jfr. § 2, inndeles i ruter á 15 m<sup>2</sup> – 3 x 5 m som merkes med nummer.</article></article><article class="legalArticle" data-lovdata-URL="LTII/forskrift/1987-08-10-714/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Torvhandlere må ha handelsrett i medhold av lov om handelsvirksomhet.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Alle som vil nytte torv eller annen offentlig salgsplass, må ha samtykke til dette og anvises plass fra Alstahaug kommune. Alstahaug formannskap avgjør til enhver tid hvem som skal utøve denne myndighet.</article><article class="legalP" data-absoluteaddress="/kapittel/1/paragraf/6/ledd/3/" id="kapittel-1-paragraf-6-ledd-3">Hver handler kan tildeles en plass. Hvis det ansees nødvendig ut fra virksomhetens art, eller omfang kan det tildeles flere plasser til en torvhandler.</article></article><article class="legalArticle" data-lovdata-URL="LTII/forskrift/1987-08-10-714/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Torvhandel kan som hovedregel foregå fra boder eller varebiler som ikke har lasteevne over 1.000 kg.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Salg fra varebiler med lasteevne over 1.000 kg tillates i særlige tilfeller.</article></article><article class="legalArticle" data-lovdata-URL="LTII/forskrift/1987-08-10-714/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Ingen må ta plass på salgsstedet tidligere enn en halv time tidligere før den tiden som er fastsatt for torvhandelen.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">De som driver salg som nevnt i § 2 må rette seg etter de pålegg som politiet gir av hensyn til den alminnelige orden, og etter de påbud som blir gitt av helserådet. De som ikke retter seg etter gitt pålegg og påbud, kan politiet vise bort.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">De handlende skal sørge for renhold på stedet i salgstiden, og må sørge for at omgivelsene ikke skjemmes eller tilsøles av virksomheten. Politiet kan pålegge de handlende å sette opp papirkurver.</article><article class="legalP" data-absoluteaddress="/kapittel/1/paragraf/8/ledd/4/" id="kapittel-1-paragraf-8-ledd-4">Innen en halv time etter salgstidens slutt skal alle varer, kurver, bord m.m., boder og kjøretøy samt alt avfall være fjernet fra salgsstedet.</article></article><article class="legalArticle" data-lovdata-URL="LTII/forskrift/1987-08-10-714/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Torvhandler som tildeles bestemt plass, må ha tatt den i bruk innen kl. 10.00 den dagen handelsvirksomheten skal foregå. Ellers kan den tildeles en annen. Ingen tillatelse gis for lengre tid enn 31. desember det året tillatelsen blir gitt.</article></article><article class="legalArticle" data-lovdata-URL="LTII/forskrift/1987-08-10-714/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Handlere som anvises plass på torg eller annen kommunal eiendom, skal betale avgift til kommunen før bruk av plassen.</article></article></section><section class="section" data-name="kapB" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1987-08-10-714/KAPITTEL_2" data-partID="k2"><h2>B. Salg fra offentlige steder, portrom og annen privat grunn m.v.</h2><article class="legalArticle" data-lovdata-URL="LTII/forskrift/1987-08-10-714/§11" data-name="§11" data-partID="§11" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Salg fra salgshaller, veier, gater og kaier eller andre offentlige steder (herunder torv utenom torvtiden) kan bare skje fra plass som politiet godkjenner.</article></article><article class="legalArticle" data-lovdata-URL="LTII/forskrift/1987-08-10-714/§12" data-name="§12" data-partID="§12" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Salg på søn- og helligdager kan tillates fra organisasjoner og foreninger. Tillatelse innhentes hos politiet i hvert enkelt tilfelle.</article></article></section><section class="section" data-name="kapC" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1987-08-10-714/KAPITTEL_3" data-partID="k3"><h2>C. Salg fra automater</h2><article class="legalArticle" data-lovdata-URL="LTII/forskrift/1987-08-10-714/§13" data-name="§13" data-partID="§13" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Uten særskilt tillatelse fra politiet kan salg fra automat ikke foregå på steder som nevnt i §§ 1, 10 og 11.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Forskriften trer i kraft en måned etter kunngjøringsdato.</article></article></section></main></body></html>