<!DOCTYPE html><html lang="no"><head><title>Forskrift om vedtekter til § 69 nr. 3 og 4 i plan- og bygningsloven for Grimstad kommune, Aust-Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1987-07-17-650</dd><dt class="dokid">DokumentID</dt><dd class="dokid">LTII/forskrift/1987-07-17-650</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 10</dd><dt class="dateInForce">I kraft fra</dt><dd class="dateInForce">1987-08-01</dd><dt class="appliesTo">Gjelder for</dt><dd class="appliesTo">Grimstad kommune, Aust-Agder</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li><li>lov/1985-06-14-77/§119</li></ul></dd><dt class="dateOfPublication">Kunngjort</dt><dd class="dateOfPublication">1987-08-26</dd><dt class="titleShort">Korttittel</dt><dd class="titleShort">Forskrift til § 69 i plan- og bygningsloven, Grimstad kommune</dd><dt class="title">Tittel</dt><dd class="title">Forskrift om vedtekter til § 69 nr. 3 og 4 i plan- og bygningsloven for Grimstad kommune, Aust-Agder.</dd><dt class="refid">RefID</dt><dd class="refid">forskrift/1987-07-17-650</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til § 69 nr. 3 og 4 i plan- og bygningsloven for Grimstad kommune, Aust-Agder.</li></ul></dd></dl></header><main class="documentBody" data-lovdata-URL="LTII/forskrift/1987-07-17-650" id="dokument"><h1>Forskrift om vedtekter til § 69 nr. 3 og 4 i plan- og bygningsloven for Grimstad kommune, Aust-Agder.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 17. juli 1987 med hjemmel i § 4, jfr. § 119 nr. 1, i plan- og bygningsloven av 14. juni 1985 stadfestet vedtak av Grimstad kommunestyre 26. mai 1986 om vedtekter til § 69 nr. 3 og 4 i plan- og bygningsloven for Grimstad kommune.</article><article class="legalP" data-absoluteaddress="/ledd/2/" id="ledd-2">Vedtektene skal lyde slik:</article> <article class="defaultP" margin-top="true">Til § 69 nr. 3:<ul class="defaultList"><li data-li-identifier="A:" data-name="A:"><article class="listArticle" data-absoluteaddress="/ledd/2/punkt/1/" id="ledd-2-punkt-1"><span class="data-originalId">A:</span><article class="legalP" data-absoluteaddress="/ledd/2/punkt/1/ledd/1/" id="ledd-2-punkt-1-ledd-1"><ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/2/punkt/1/ledd/1/punkt/1/" id="ledd-2-punkt-1-ledd-1-punkt-1"><span class="data-originalId">1.</span><article class="legalP" data-absoluteaddress="/ledd/2/punkt/1/ledd/1/punkt/1/ledd/1/" id="ledd-2-punkt-1-ledd-1-punkt-1-ledd-1">Boligbebyggelse skal ha oppstillingsplass på egen tomt eller på felles areal for flere tomter for 2 biler pr. bolig. For hybel kreves 1 oppstillingsplass for hver hybel. Plass foran garasje anses ikke som oppstillingsplass.</article></article></li><li data-li-identifier="2." data-name="2."><article class="listArticle" data-absoluteaddress="/ledd/2/punkt/1/ledd/1/punkt/2/" id="ledd-2-punkt-1-ledd-1-punkt-2"><span class="data-originalId">2.</span><article class="legalP" data-absoluteaddress="/ledd/2/punkt/1/ledd/1/punkt/2/ledd/1/" id="ledd-2-punkt-1-ledd-1-punkt-2-ledd-1">Fritidsbebyggelse skal ha oppstillingsplass på egen tomt eller på felles areal for flere tomter for 2 biler pr. fritidsbolig (hytte).</article></article></li><li data-li-identifier="3." data-name="3."><article class="listArticle" data-absoluteaddress="/ledd/2/punkt/1/ledd/1/punkt/3/" id="ledd-2-punkt-1-ledd-1-punkt-3"><span class="data-originalId">3.</span><article class="legalP" data-absoluteaddress="/ledd/2/punkt/1/ledd/1/punkt/3/ledd/1/" id="ledd-2-punkt-1-ledd-1-punkt-3-ledd-1">Forretningsbebyggelse og kontorbebyggelse skal ha oppstillingsplass på egen tomt eller på fellesareal for flere tomter for 1 bil pr. 50 m<sup>2</sup> gulvflate i bebyggelsen, til dette kommer lasteareal for vare- og lastebiler.</article></article></li><li data-li-identifier="4." data-name="4."><article class="listArticle" data-absoluteaddress="/ledd/2/punkt/1/ledd/1/punkt/4/" id="ledd-2-punkt-1-ledd-1-punkt-4"><span class="data-originalId">4.</span><article class="legalP" data-absoluteaddress="/ledd/2/punkt/1/ledd/1/punkt/4/ledd/1/" id="ledd-2-punkt-1-ledd-1-punkt-4-ledd-1">Industri- og lagerbebyggelse skal ha oppstillingsplass for 1 bil pr. 100 m<sup>2</sup> gulvflate i bebyggelsen. For øvrig gjelder samme bestemmelser som i pkt. 3.</article></article></li><li data-li-identifier="5." data-name="5."><article class="listArticle" data-absoluteaddress="/ledd/2/punkt/1/ledd/1/punkt/5/" id="ledd-2-punkt-1-ledd-1-punkt-5"><span class="data-originalId">5.</span><article class="legalP" data-absoluteaddress="/ledd/2/punkt/1/ledd/1/punkt/5/ledd/1/" id="ledd-2-punkt-1-ledd-1-punkt-5-ledd-1">Institusjoner, hoteller, restauranter, forsamlingslokaler, teatre, skole, idrettsanlegg, sykehus og andre bygningsanlegg hvor spesielle forhold gjør seg gjeldende, skal ha tilfredsstillende ut- og innkjøringsforhold og det antall oppstillingsplass for biler som bygningsrådet fastsetter.</article></article></li><li data-li-identifier="6." data-name="6."><article class="listArticle" data-absoluteaddress="/ledd/2/punkt/1/ledd/1/punkt/6/" id="ledd-2-punkt-1-ledd-1-punkt-6"><span class="data-originalId">6.</span><article class="legalP" data-absoluteaddress="/ledd/2/punkt/1/ledd/1/punkt/6/ledd/1/" id="ledd-2-punkt-1-ledd-1-punkt-6-ledd-1">For tomt/fellesareal som skal benyttes til fortøyning av båter skal det opparbeides min 0,5 biloppstillingsplass pr. båtplass.</article></article></li><li data-li-identifier="7." data-name="7."><article class="listArticle" data-absoluteaddress="/ledd/2/punkt/1/ledd/1/punkt/7/" id="ledd-2-punkt-1-ledd-1-punkt-7"><span class="data-originalId">7.</span><article class="legalP" data-absoluteaddress="/ledd/2/punkt/1/ledd/1/punkt/7/ledd/1/" id="ledd-2-punkt-1-ledd-1-punkt-7-ledd-1">Antallet parkeringsplasser i tilknytning til andre varige konstruksjoner og anlegg etter plan- og bygningslovens § 84 fastsettes av bygningsrådet.</article></article></li></ul></article></article></li><li data-li-identifier="B:" data-name="B:"><article class="listArticle" data-absoluteaddress="/ledd/2/punkt/2/" id="ledd-2-punkt-2"><span class="data-originalId">B:</span><article class="legalP" data-absoluteaddress="/ledd/2/punkt/2/ledd/1/" id="ledd-2-punkt-2-ledd-1"><ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/2/punkt/2/ledd/1/punkt/1/" id="ledd-2-punkt-2-ledd-1-punkt-1"><span class="data-originalId">1.</span><article class="legalP" data-absoluteaddress="/ledd/2/punkt/2/ledd/1/punkt/1/ledd/1/" id="ledd-2-punkt-2-ledd-1-punkt-1-ledd-1">For byggesøknader som vedrører blokkbebyggelse, konsentrert småhusbebyggelse, kontor- forretning eller serviceeiendom, kan bygningsrådet kreve at det fremlegges detaljerte planer for utforming av tomtens areal.</article></article></li></ul></article></article></li><li data-li-identifier="C:" data-name="C:"><article class="listArticle" data-absoluteaddress="/ledd/2/punkt/3/" id="ledd-2-punkt-3"><span class="data-originalId">C:</span><article class="legalP" data-absoluteaddress="/ledd/2/punkt/3/ledd/1/" id="ledd-2-punkt-3-ledd-1" /><article class="legalP" data-absoluteaddress="/ledd/2/punkt/3/ledd/2/" id="ledd-2-punkt-3-ledd-2">Bestemmelser for felles oppholds- og aktivitetsarealer i forbindelse med bebyggelsesplaner og reguleringsplaner for boliger:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/2/punkt/3/ledd/2/punkt/1/" id="ledd-2-punkt-3-ledd-2-punkt-1"><span class="data-originalId">1.</span><article class="legalP" data-absoluteaddress="/ledd/2/punkt/3/ledd/2/punkt/1/ledd/1/" id="ledd-2-punkt-3-ledd-2-punkt-1-ledd-1">Sandlekeplass for barn anlegges for boliggruppe med fra 5-10 boliger. Den bør omfatte et areal på 50 m<sup>2</sup>, ha god solbelysning og ha lett og sikker adkomst. Sandlekeplassen skal som et minimum være utrustet med sandkasse samt bord og benker for barn og voksne. Avstanden til boligen skal normalt ikke overstige 50 m. Sandlekeplasser kan frafalles i eneboligområder mot at sandlekefunksjoner innarbeides i gruppelekeplasser/kvartalsplasser.</article></article></li><li data-li-identifier="2." data-name="2."><article class="listArticle" data-absoluteaddress="/ledd/2/punkt/3/ledd/2/punkt/2/" id="ledd-2-punkt-3-ledd-2-punkt-2"><span class="data-originalId">2.</span><article class="legalP" data-absoluteaddress="/ledd/2/punkt/3/ledd/2/punkt/2/ledd/1/" id="ledd-2-punkt-3-ledd-2-punkt-2-ledd-1">Gruppelekeplass/kvartalslekeplass for litt større barn skal opparbeides for boliggruppe på 10-30 boliger. Den bør omfatte et areal på 0,5-1 daa og skal være utrustet med lekeredskap, sandkasse og med bord og benker. Avstand til bolig skal normalt ikke overstige 150 m.</article></article></li><li data-li-identifier="3." data-name="3."><article class="listArticle" data-absoluteaddress="/ledd/2/punkt/3/ledd/2/punkt/3/" id="ledd-2-punkt-3-ledd-2-punkt-3"><span class="data-originalId">3.</span><article class="legalP" data-absoluteaddress="/ledd/2/punkt/3/ledd/2/punkt/3/ledd/1/" id="ledd-2-punkt-3-ledd-2-punkt-3-ledd-1">I boligområder på mer enn 50 boliger skal det avsettes areal for opparbeidelse av ball-løkke. Det bør avsettes et areal på 1,0-2,0 daa. Avstanden til bolig skal ikke overstige 400 m. Ball-løkke må ikke legges så nær boligbebyggelse eller trafikert vei at dette er til hinder for fri utfoldelse. Arealer for ball-løkke og gruppelekeplass/kvartalslekeplass kan kombineres, men arealene må være klart adskilte.</article></article></li><li data-li-identifier="4." data-name="4."><article class="listArticle" data-absoluteaddress="/ledd/2/punkt/3/ledd/2/punkt/4/" id="ledd-2-punkt-3-ledd-2-punkt-4"><span class="data-originalId">4.</span><article class="legalP" data-absoluteaddress="/ledd/2/punkt/3/ledd/2/punkt/4/ledd/1/" id="ledd-2-punkt-3-ledd-2-punkt-4-ledd-1">Skog og naturområder i boligområder kan kreves bevart av hensyn til nærmiljøet for å dekke behov for f.eks. akebakke, skibakke, natursti, tur- og skiløyper.</article></article></li></ul></article></article></li></ul></article> <article class="defaultP" margin-top="true">Til § 69 nr. 4:</article><article class="legalP" data-absoluteaddress="/ledd/3/" id="ledd-3">Bygningsrådet kan samtykke i at det i stedet for parkeringsplasser på egen grunn eller på felles areal blir innbetalt et beløp pr. manglende plass til kommunen for bygging av parkeringsanlegg. Kommunestyret bestemmer hvilke satser som til en hver tid skal gjelde i slike tilfelle.</article><article class="legalP" data-absoluteaddress="/ledd/4/" id="ledd-4">Vedtektene trer i kraft fra 1. august 1987. Fra samme tid oppheves vedtekt til bygningslovens § 69 nr. 3 stadfestet 3. april 1971.</article></main></body></html>