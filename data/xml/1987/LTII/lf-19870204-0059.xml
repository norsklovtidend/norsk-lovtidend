<!DOCTYPE html><html lang="no"><head><title>Forskrift om vedtekter til §§ 69 nr. 3, 76, 78 nr. 1, 97 og 104 i plan- og bygningsloven, Øksnes kommune, Nordland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:05</dd><dt class="legacyID">Datokode</dt><dd class="legacyID">FOR-1987-02-04-59</dd><dt class="dokid">DokumentID</dt><dd class="dokid">LTII/forskrift/1987-02-04-59</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 1</dd><dt class="dateInForce">I kraft fra</dt><dd class="dateInForce">1987-03-01</dd><dt class="appliesTo">Gjelder for</dt><dd class="appliesTo">Øksnes kommune, Nordland</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li><li>lov/1985-06-14-77/§119</li></ul></dd><dt class="dateOfPublication">Kunngjort</dt><dd class="dateOfPublication">1987-02-13</dd><dt class="titleShort">Korttittel</dt><dd class="titleShort">Forskrift til plan- og bygnngsloven, Øksnes kommune</dd><dt class="title">Tittel</dt><dd class="title">Forskrift om vedtekter til §§ 69 nr. 3, 76, 78 nr. 1, 97 og 104 i plan- og bygningsloven, Øksnes kommune, Nordland.</dd><dt class="refid">RefID</dt><dd class="refid">forskrift/1987-02-04-59</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til §§ 69 nr. 3, 76, 78 nr. 1, 97 og 104 i plan- og bygningsloven, Øksnes kommune, Nordland.</li></ul></dd></dl></header><main class="documentBody" data-lovdata-URL="LTII/forskrift/1987-02-04-59" id="dokument"><h1>Forskrift om vedtekter til §§ 69 nr. 3, 76, 78 nr. 1, 97 og 104 i plan- og bygningsloven, Øksnes kommune, Nordland.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 4. februar 1987 med hjemmel i § 4, jfr. § 119 nr. 1, i plan- og bygningsloven av 14. juni 1985 stadfestet, med noen endringer, vedtak av Øksnes kommunestyre 31. januar 1985 om vedtekter til §§ 69 nr. 3, 76, 78 nr. 1, 97 og 104 i plan- og bygningsloven for Øksnes kommune.</article><article class="legalP" data-absoluteaddress="/ledd/2/" id="ledd-2">Vedtekten skal lyde slik:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/3/" id="ledd-3">I bebyggelsesplaner og reguleringsplaner skal gjøres rede for plassering av de anlegg som er nevnt i § 69 nr. 1. I den grad behovet for slike anlegg er dekket på tilstøtende areal, må dette dokumenteres. Anleggene må vises i sin sammenheng med kjøreveier, gangveier og friareal. Bygningsrådet kan kreve at det som bilag til reguleringsplan eller bebyggelsesplan skal følge plan i bestemt målestokk for utforming av ubebygd areal og fellesareal. Det kan kreves at denne plan omfatter terrassering, planering, private kjøre- og gangveier o.l. samt lekeplasser, oppstillingsplasser for motorkjøretøyer og sykler som nevnt nedenfor. Bygningsrådet kan påby endringer i innsendte planer etter retningslinjer rådet trekker opp. Bygningsrådet kan herunder blant annet kreve at verdifullt landskap og vegetasjon skal bevares. Etter at planen er godkjent av bygningsrådet plikter eieren (festeren) å opparbeide arealet i overensstemmelse med planen uten unødig opphold. Arealet og anleggene skal holdes forsvarlig vedlike.</article><article class="legalP" data-absoluteaddress="/ledd/4/" id="ledd-4">Bestemmelser om lekeplasser for barn i forbindelse med bebyggelsesplaner og reguleringsplan for boliger:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/4/punkt/1/" id="ledd-4-punkt-1"><span class="data-originalId">1.</span><article class="legalP" data-absoluteaddress="/ledd/4/punkt/1/ledd/1/" id="ledd-4-punkt-1-ledd-1">Lekeplass for større barn skal anlegges for minst hver 100 boliger. Den skal ikke ligge mer enn 150 meter fra bolig. Det skal så langt det er praktisk mulig gis mulighet for variert aktivitet som ballspill, skirenn, lek i naturterreng og byggelek. Lekeplassen bør derfor inneholde flate områder, bakker, åpne områder og områder med skog.</article></article></li><li data-li-identifier="2." data-name="2."><article class="listArticle" data-absoluteaddress="/ledd/4/punkt/2/" id="ledd-4-punkt-2"><span class="data-originalId">2.</span><article class="legalP" data-absoluteaddress="/ledd/4/punkt/2/ledd/1/" id="ledd-4-punkt-2-ledd-1">Sandlekeplass for småbarn skal anlegges for minst hver 15 boliger. Den skal ikke ligge mer enn 50 meter fra bolig. Den skal ha adkomst som etter bygningsrådets skjønn er tilstrekkelig trafikksikker, ha god solbelysning og utstyres med sandkasse og bord og benker for barn og voksne.</article><article class="legalP" data-absoluteaddress="/ledd/4/punkt/2/ledd/2/" id="ledd-4-punkt-2-ledd-2">Plass kan avsettes som fellesareal for flere tomter.</article></article></li><li data-li-identifier="3." data-name="3."><article class="listArticle" data-absoluteaddress="/ledd/4/punkt/3/" id="ledd-4-punkt-3"><span class="data-originalId">3.</span><article class="legalP" data-absoluteaddress="/ledd/4/punkt/3/ledd/1/" id="ledd-4-punkt-3-ledd-1">I områder hvor det er regulert så stort antall boliger som anført under punkt 1 og 2, men hvor disse ikke blir utbygget samlet, avgjør bygningsrådet når anlegget av lekeplassen m.m. skal gjennomføres.</article></article></li></ul></article><article class="legalP" data-absoluteaddress="/ledd/5/" id="ledd-5">Bestemmelser for avkjørsel og parkering av biler, motorsykler og sykler for bebyggelsens behov:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/5/punkt/1/" id="ledd-5-punkt-1"><span class="data-originalId">1.</span><article class="legalP" data-absoluteaddress="/ledd/5/punkt/1/ledd/1/" id="ledd-5-punkt-1-ledd-1">Boligbebyggelse skal ha oppstillingsplass på egen tomt for 2 biler eller på fellesareal for flere tomter for 1 bil pr. bolig pluss 0,5 bil pr. bolig for besøkende. For hybelbygg kreves tilsvarende for hver annen hybel. Krav til antall biloppstillingsplasser bortfaller i den utstrekning garasjeplass trer i stede, jfr. vedtekt til § 76.</article></article></li><li data-li-identifier="2." data-name="2."><article class="listArticle" data-absoluteaddress="/ledd/5/punkt/2/" id="ledd-5-punkt-2"><span class="data-originalId">2.</span><article class="legalP" data-absoluteaddress="/ledd/5/punkt/2/ledd/1/" id="ledd-5-punkt-2-ledd-1">Forretningsbebyggelse og kontorbebyggelse skal ha oppstillingsplass på egen tomt eller fellesareal for flere tomter for 1 bil pr. 50 kvm golvflate i bebyggelsen, til dette kommer lasteareal for vare og lastebiler.</article></article></li><li data-li-identifier="3." data-name="3."><article class="listArticle" data-absoluteaddress="/ledd/5/punkt/3/" id="ledd-5-punkt-3"><span class="data-originalId">3.</span><article class="legalP" data-absoluteaddress="/ledd/5/punkt/3/ledd/1/" id="ledd-5-punkt-3-ledd-1">Industri- og lagerbebyggelse skal ha oppstillingsplass for 1 bil pr. 100 kvm golvflate i bebyggelsen. For øvrig gjelder samme bestemmelser som i punkt 2.</article></article></li><li data-li-identifier="4." data-name="4."><article class="listArticle" data-absoluteaddress="/ledd/5/punkt/4/" id="ledd-5-punkt-4"><span class="data-originalId">4.</span><article class="legalP" data-absoluteaddress="/ledd/5/punkt/4/ledd/1/" id="ledd-5-punkt-4-ledd-1">Institusjoner, hoteller, restauranter, forsamlingslokaler, skoler, idrettsanlegg, sykehus og andre bygningsanlegg hvor spesielle forhold gjør seg gjeldende, skal etter bygningsrådets skjønn ha tilstrekkelig antall oppstillingsplasser for biler og anlegge tilfredsstillende ut- og innkjøringsforhold.</article></article></li><li data-li-identifier="5." data-name="5."><article class="listArticle" data-absoluteaddress="/ledd/5/punkt/5/" id="ledd-5-punkt-5"><span class="data-originalId">5.</span><article class="legalP" data-absoluteaddress="/ledd/5/punkt/5/ledd/1/" id="ledd-5-punkt-5-ledd-1">Oppstillingsplass for motorsykler og sykler avsettes på egen tomt eller på fellesareal for flere tomter.</article></article></li><li data-li-identifier="6." data-name="6."><article class="listArticle" data-absoluteaddress="/ledd/5/punkt/6/" id="ledd-5-punkt-6"><span class="data-originalId">6.</span><article class="legalP" data-absoluteaddress="/ledd/5/punkt/6/ledd/1/" id="ledd-5-punkt-6-ledd-1">Bygningsrådet kan godkjenne at biloppstillingsplassene helt eller delvis blir anordnet på et annet sted i rimelig nærhet.</article></article></li></ul></article><article class="legalP" data-absoluteaddress="/ledd/6/" id="ledd-6">Bygningsrådet kan i spesielle tilfelle gjøre unntak fra bestemmelsene i punkt 1-5 og kan sette vilkår for slike unntak.</article> <article class="defaultP" margin-top="true">Til § 76:</article><article class="legalP" data-absoluteaddress="/ledd/7/" id="ledd-7">Bygningsrådet kan kreve at nødvendig garasjeplass skal være sikret for eiendommens behov. Ved søknad om oppføring av boligbygg skal garasje være innpasset i planen selv om garasje ikke bygges samtidig med boligen.</article> <article class="defaultP" margin-top="true">Til § 78 nr. 1:</article><article class="legalP" data-absoluteaddress="/ledd/8/" id="ledd-8">Bygningsrådet kan forby at bedrifter, anlegg, opplegg og lagre av farlig eller særlig sjenerende art blir lagt innenfor kommunens område. Likeledes kan bygningsrådet forby at det på den enkelte eiendom blir lagt bedrifter, anlegg, opplag og lagre dersom disse vil medføre forhold som er til vesentlig ulempe.</article> <article class="defaultP" margin-top="true">Til § 97:</article><article class="legalP" data-absoluteaddress="/ledd/9/" id="ledd-9">Forestås arbeidet av annen offentlig myndighet, kan bygningsrådet bestemme at tilsyn overføres til vedkommende myndighet. I så fall kan bygningsrådet også bestemme at godkjenning av konstruksjonstegninger med tilhørende beregninger overlates vedkommende myndighet.</article> <article class="defaultP" margin-top="true">Til § 104:</article><article class="legalP" data-absoluteaddress="/ledd/10/" id="ledd-10">Ubebygd areal skal holdes i ryddig og ordentlig stand. Bygningsrådet kan forby lagring eller annen bruk av ubebygd areal, når den etter rådets skjønn vil virke sterkt skjemmende eller være til vesentlig ulempe for andre.</article><article class="legalP" data-absoluteaddress="/ledd/11/" id="ledd-11">Vedtektene trer i kraft 1. mars 1987.</article></main></body></html>