<!DOCTYPE html><html lang="no"><head><title>Forskrift om vedtekter til §§ 65 første ledd og 66 nr. 1 og endring i vedtekter til §§ 76 og 78 nr. 1 i plan- og bygningsloven for Tromsø kommune, Troms.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:00</dd><dt class="legacyID">Datokode</dt><dd class="legacyID">FOR-1987-07-17-649</dd><dt class="dokid">DokumentID</dt><dd class="dokid">LTII/forskrift/1987-07-17-649</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 10</dd><dt class="dateInForce">I kraft fra</dt><dd class="dateInForce">1987-08-01</dd><dt class="appliesTo">Gjelder for</dt><dd class="appliesTo">Tromsø kommune, Troms</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li><li>lov/1985-06-14-77/§119</li></ul></dd><dt class="dateOfPublication">Kunngjort</dt><dd class="dateOfPublication">1987-08-26</dd><dt class="titleShort">Korttittel</dt><dd class="titleShort">Endr. i forskrift til plan- og bygningsloven, Tromsø kommune</dd><dt class="title">Tittel</dt><dd class="title">Forskrift om vedtekter til §§ 65 første ledd og 66 nr. 1 og endring i vedtekter til §§ 76 og 78 nr. 1 i plan- og bygningsloven for Tromsø kommune, Troms.</dd><dt class="refid">RefID</dt><dd class="refid">forskrift/1987-07-17-649</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til §§ 65 første ledd og 66 nr. 1 og endring i vedtekter til §§ 76 og 78 nr. 1 i plan- og bygningsloven for Tromsø kommune, Troms.</li></ul></dd></dl></header><main class="documentBody" data-lovdata-URL="LTII/forskrift/1987-07-17-649" id="dokument"><h1>Forskrift om vedtekter til §§ 65 første ledd og 66 nr. 1 og endring i vedtekter til §§ 76 og 78 nr. 1 i plan- og bygningsloven for Tromsø kommune, Troms.</h1><article class="legalP" data-absoluteaddress="/ledd/1/" id="ledd-1">Kommunal og arbeidsdepartementet har 17. juli 1987 med hjemmel i § 4 jfr. § 119 nr. 1, i plan- og bygningsloven av 14. juni 1985 stadfestet med noen endringer, vedtak av Tromsø kommunestyre 27. februar 1985 om nye vedtekter til §§ 65 og 66 nr. 1 og endring i vedtekter til §§ 76 og 78 nr. 1 i plan- og bygningsloven for Tromsø kommune.</article><article class="legalP" data-absoluteaddress="/ledd/2/" id="ledd-2">Vedtektene skal lyde slik:</article> <article class="defaultP" margin-top="true">Til § 65 første ledd:</article><article class="legalP" data-absoluteaddress="/ledd/3/" id="ledd-3">Bygningssjefen kan forby fradeling av byggetomt og bygning må ikke føres opp eller tas i bruk til opphold for mennesker eller dyr med mindre det er tilfredsstillende adgang til hygienisk betryggende og tilstrekkelig drikkevann.</article> <article class="defaultP" margin-top="true">Til § 66 nr. 1:</article><article class="legalP" data-absoluteaddress="/ledd/4/" id="ledd-4">Eiendom kan bare deles eller bebygges dersom byggetomta(ene) enten er sikret lovlig atkomst til veg som er åpen for alminnelig ferdsel og som etter bygningssjefens skjønn tilfredsstiller de tekniske krav som stilles til atkomstveg etter de kommunale reguleringsnormer eller ved tinglyst dokument eller på annen måte er sikret vegforbindelse som bygningssjefen godtar som tilfredsstillende. Avkjørsel fra offentlig veg må være godkjent av vedkommende vegmyndighet, jfr. vegloven av 21. juni 1963, §§ 39-43.</article><article class="legalP" data-absoluteaddress="/ledd/5/" id="ledd-5">Bygningssjefen kan forlange at atkomstveg som nevnt i første ledd skal være ferdig opparbeid til og langs tomta(ene) i en effektiv bredde på inntil 6 m før tomtedeling iverksettes eller byggetillatelse gis. Hvor vegforbindelse etter bygningssjefens skjønn ikke kan skaffes uten uforholdsmessig vanskelighet eller utgift, kan etaten godta en annen ordning.</article> <article class="defaultP" margin-top="true">Til § 76 siste punktum:</article><article class="legalP" data-absoluteaddress="/ledd/6/" id="ledd-6">For boligbebyggelse skal det avsettes plass til 1 garasje pr. bolig. For hybelbygg kreves tilsvarende for hver annen hybel. Ved søknad om oppføring av boligbygg skal garasjen være innpasset i planene selv om garasjen ikke blir bygget samtidig med boligen.</article><article class="legalP" data-absoluteaddress="/ledd/7/" id="ledd-7">Bygningssjefen kan gjøre unntak fra denne vedtekt når garasjeplass for eiendommens behov er sikret på annen måte.</article> <article class="defaultP" margin-top="true">Til § 78 nr. 1 tredje ledd:</article><article class="legalP" data-absoluteaddress="/ledd/8/" id="ledd-8">Bygningssjefen kan forby at bedrifter, anlegg, opplag og lager av farlig eller særlig sjenerende art blir lagt innenfor kommunens område. Likeledes kan bygningssjefen forby at det på den enkelte eiendom blir lagt bedrifter, anlegg, opplag og lager dersom disse vil medføre forhold som er til vesentlig ulempe.</article><article class="legalP" data-absoluteaddress="/ledd/9/" id="ledd-9">Vedtektene trer i kraft 1. august 1987.</article><article class="legalP" data-absoluteaddress="/ledd/10/" id="ledd-10">Tidligere forskrift av 12. februar 1976 om vedtekter til bygningslovens §§ 76 og 78 nr. 1 oppheves fra samme dato.</article></main></body></html>