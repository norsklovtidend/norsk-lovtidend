<!DOCTYPE html><html lang="no"><head><title>Forskrift om forvaltningsreglar for Ulveraker jaktsameige, Sveio kommune, Hordaland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:59</dd><dt class="legacyID">Datokode</dt><dd class="legacyID">FOR-1987-03-11-206</dd><dt class="dokid">DokumentID</dt><dd class="dokid">LTII/forskrift/1987-03-11-206</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 4</dd><dt class="dateInForce">I kraft fra</dt><dd class="dateInForce">1987-05-14 nr. 4</dd><dt class="appliesTo">Gjelder for</dt><dd class="appliesTo">Sveio kommune, Hordaland.</dd><dt class="dateOfPublication">Kunngjort</dt><dd class="dateOfPublication">1987-04-14</dd><dt class="titleShort">Korttittel</dt><dd class="titleShort">Forskrift om forvaltningsreglar for Ulveraker</dd><dt class="title">Tittel</dt><dd class="title">Forskrift om forvaltningsreglar for Ulveraker jaktsameige, Sveio kommune, Hordaland.</dd><dt class="refid">RefID</dt><dd class="refid">forskrift/1987-03-11-206</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltningsreglar for Ulveraker jaktsameige, Sveio kommune, Hordaland.</li></ul></dd></dl></header><main class="documentBody" data-lovdata-URL="LTII/forskrift/1987-03-11-206" id="dokument"><h1>Forskrift om forvaltningsreglar for Ulveraker jaktsameige, Sveio kommune, Hordaland.</h1><article class="legalP" data-absoluteaddress="/ledd/1/" id="ledd-1">Desse forvaltningsreglane vart vedtekne i møte 9. oktober 1986 på Ørevik skule. Vidare vart dei godkjende av Direktoratet for naturforvaltning 11. mars 1987 i medhald av viltlova, § 29, 2. ledd.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Jakttilhøva i fjellutmarka på Ulveraker g.nr. 14 i Sveio er regulert ved jordskiftedom i sak 9/73 avslutta 17. desember 1979. Sjå side 29 Ymse punkt 4. Styret skal forvalta jaktutøvinga i samsvar med det som er fastsett på årsmøtet.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Styret består av 5 medlem som vert valde blant dei som har jaktrett etter punkt 10. Styret vel sjølv nestleiar, skrivar og kasserar. Styret skal:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/1/punkt/1/" id="ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/ledd/1/punkt/2/ledd/1/punkt/1/ledd/1/" id="ledd-1-punkt-2-ledd-1-punkt-1-ledd-1">senda dei naudsynlege søknader til viltnemnda med formannen som valdansvarleg.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/1/punkt/2/" id="ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/ledd/1/punkt/2/ledd/1/punkt/2/ledd/1/" id="ledd-1-punkt-2-ledd-1-punkt-2-ledd-1">stå for utdeling av utbyttet. Sjå punkt 10.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/1/punkt/3/" id="ledd-1-punkt-2-ledd-1-punkt-3"><span class="data-originalId">-</span><article class="legalP" data-absoluteaddress="/ledd/1/punkt/2/ledd/1/punkt/3/ledd/1/" id="ledd-1-punkt-2-ledd-1-punkt-3-ledd-1">koma med uttale om det skal drivast jakt som skal leggjast fram for årsmøtet.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/1/punkt/4/" id="ledd-1-punkt-2-ledd-1-punkt-4"><span class="data-originalId">-</span><article class="legalP" data-absoluteaddress="/ledd/1/punkt/2/ledd/1/punkt/4/ledd/1/" id="ledd-1-punkt-2-ledd-1-punkt-4-ledd-1">utarbeida planar for jaktforvaltning som skal leggjast fram for årsmøtet.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/1/punkt/5/" id="ledd-1-punkt-2-ledd-1-punkt-5"><span class="data-originalId">-</span><article class="legalP" data-absoluteaddress="/ledd/1/punkt/2/ledd/1/punkt/5/ledd/1/" id="ledd-1-punkt-2-ledd-1-punkt-5-ledd-1">sjå etter at jakta vert driven etter gjeldande reglar.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/2/ledd/1/punkt/6/" id="ledd-1-punkt-2-ledd-1-punkt-6"><span class="data-originalId">-</span><article class="legalP" data-absoluteaddress="/ledd/1/punkt/2/ledd/1/punkt/6/ledd/1/" id="ledd-1-punkt-2-ledd-1-punkt-6-ledd-1">dersom brot på reglar, skal styret stå for anmelding. Styret skal veljast for eit år om gongen. Den som har vore i styret i ein periode, kan nekta attval.</article></article></li></ul></article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">For at eit styrevedtak er gyldig, må det ha tilslutning av minst halvparten av styremedlema. Formannen har dobbelrøyst dersom stemmetalet er likt. Styret skal føra protokoll over møta og vedtaka sine.</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Årsmøtet skal haldast kvart år innan utgongen av mars, eller når minst halvparten av verdiinteressene krev det. Sjå punkt 10.</article><article class="legalP" data-absoluteaddress="/ledd/1/punkt/3/ledd/2/" id="ledd-1-punkt-3-ledd-2">Årsmøtet skal:<ul class="defaultList"><li data-li-identifier="-" data-name="-"><article class="listArticle" data-absoluteaddress="/ledd/1/punkt/3/ledd/2/punkt/1/" id="ledd-1-punkt-3-ledd-2-punkt-1"><span class="data-originalId">-</span><article class="legalP" data-absoluteaddress="/ledd/1/punkt/3/ledd/2/punkt/1/ledd/1/" id="ledd-1-punkt-3-ledd-2-punkt-1-ledd-1">velja formann.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/3/ledd/2/punkt/2/" id="ledd-1-punkt-3-ledd-2-punkt-2"><span class="data-originalId">-</span><article class="legalP" data-absoluteaddress="/ledd/1/punkt/3/ledd/2/punkt/2/ledd/1/" id="ledd-1-punkt-3-ledd-2-punkt-2-ledd-1">velja resten av styremedlema.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/3/ledd/2/punkt/3/" id="ledd-1-punkt-3-ledd-2-punkt-3"><span class="data-originalId">-</span><article class="legalP" data-absoluteaddress="/ledd/1/punkt/3/ledd/2/punkt/3/ledd/1/" id="ledd-1-punkt-3-ledd-2-punkt-3-ledd-1">velja personlege varamenn for styret.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/3/ledd/2/punkt/4/" id="ledd-1-punkt-3-ledd-2-punkt-4"><span class="data-originalId">-</span><article class="legalP" data-absoluteaddress="/ledd/1/punkt/3/ledd/2/punkt/4/ledd/1/" id="ledd-1-punkt-3-ledd-2-punkt-4-ledd-1">avgjera om det skal drivast jakt.</article></article></li><li data-li-identifier="-" data-name="-"><article class="listArticle" data-absoluteaddress="/ledd/1/punkt/3/ledd/2/punkt/5/" id="ledd-1-punkt-3-ledd-2-punkt-5"><span class="data-originalId">-</span><article class="legalP" data-absoluteaddress="/ledd/1/punkt/3/ledd/2/punkt/5/ledd/1/" id="ledd-1-punkt-3-ledd-2-punkt-5-ledd-1">avgjera kven som skal jakta.</article></article></li></ul></article><article class="legalP" data-absoluteaddress="/ledd/1/punkt/3/ledd/3/" id="ledd-1-punkt-3-ledd-3">Årsmøtet er det høgaste organ.</article><article class="legalP" data-absoluteaddress="/ledd/1/punkt/3/ledd/4/" id="ledd-1-punkt-3-ledd-4">Årsmøtet skal kunngjerast med minst 14 dagars varsel.</article><article class="legalP" data-absoluteaddress="/ledd/1/punkt/3/ledd/5/" id="ledd-1-punkt-3-ledd-5">Kunngjering skjer ved brev og plakat i bygda. Ved val og avstemming på årsmøtet reknast røystene etter storleiken av vedkommande sin andel, sjå punkt 10. Dersom likt røystetal, gjer møteleiaren si røyst utslaget. Møteleiar skal veljast av årsmøtet for kvart møte.</article></article></li><li data-li-identifier="4." data-name="4."><article class="listArticle" data-absoluteaddress="/ledd/1/punkt/4/" id="ledd-1-punkt-4"><span class="data-originalId">4.</span><article class="legalP" data-absoluteaddress="/ledd/1/punkt/4/ledd/1/" id="ledd-1-punkt-4-ledd-1">Kvar av eigarane røyster etter den verdien dei har.</article><article class="legalP" data-absoluteaddress="/ledd/1/punkt/4/ledd/2/" id="ledd-1-punkt-4-ledd-2">Fordeling av verdien står i utskiftningsforretning i Sunnhordaland jordskifterett sak 9/73 for Ulveraker g.nr. 14 i Sveio kommune side 29, under Ymse punkt 4. Verdigrunnlaget er gitt i punkt 10.</article></article></li><li data-li-identifier="5." data-name="5."><article class="listArticle" data-absoluteaddress="/ledd/1/punkt/5/" id="ledd-1-punkt-5"><span class="data-originalId">5.</span><article class="legalP" data-absoluteaddress="/ledd/1/punkt/5/ledd/1/" id="ledd-1-punkt-5-ledd-1">Fordeling av utbytte skjer etter den verdien dei ulike eigarane har. Fordeling av verdien står i utskiftningsforretning i Sunnhordaland jordskifterett sak 9/73 Ulveraker g.nr. 14 i Sveio kommune side 29, under Ymse punkt 4. Verdigrunnlaget er gitt i punkt 10.</article></article></li><li data-li-identifier="6." data-name="6."><article class="listArticle" data-absoluteaddress="/ledd/1/punkt/6/" id="ledd-1-punkt-6"><span class="data-originalId">6.</span><article class="legalP" data-absoluteaddress="/ledd/1/punkt/6/ledd/1/" id="ledd-1-punkt-6-ledd-1">Fordeling av utgifter skjer etter den verdien dei ulike eigarane har. Fordeling av verdien står i utskiftningsforretning i Sunnhordaland jordskifterett sak 9/73 for Ulveraker g.nr. 14 i Sveio kommune side 29, under Ymse punkt 4. Verdigrunnlaget er gitt i punkt 10.</article></article></li><li data-li-identifier="7." data-name="7."><article class="listArticle" data-absoluteaddress="/ledd/1/punkt/7/" id="ledd-1-punkt-7"><span class="data-originalId">7.</span><article class="legalP" data-absoluteaddress="/ledd/1/punkt/7/ledd/1/" id="ledd-1-punkt-7-ledd-1">Dersom ein skal endra vedtektene, må framlegg om dette vera styret i hende innan utgongen av februar månad. Endring av vedtekter skjer på årsmøtet og må ha 2/3 fleirtal for å verta godteke. Dessutan skal Direktoratet for naturforvaltning godta dei.</article></article></li><li data-li-identifier="8." data-name="8."><article class="listArticle" data-absoluteaddress="/ledd/1/punkt/8/" id="ledd-1-punkt-8"><span class="data-originalId">8.</span><article class="legalP" data-absoluteaddress="/ledd/1/punkt/8/ledd/1/" id="ledd-1-punkt-8-ledd-1">Oppløysing av laget. Dersom det kjem framlegg om oppløysing av grunneigarlaget, skal framlegget handsamast på to påfølgjande årsmøte. Framlegget må vera styret i hende seinast 31. desember.</article><article class="legalP" data-absoluteaddress="/ledd/1/punkt/8/ledd/2/" id="ledd-1-punkt-8-ledd-2">Minst halvparten av verdiinteressene må vera tilstades. Møter ikkje halvparten på siste årsmøte, kan framlegget vedtakast på nytt årsmøte med simpelt fleirtal mellom dei som er møtt fram.</article><article class="legalP" data-absoluteaddress="/ledd/1/punkt/8/ledd/3/" id="ledd-1-punkt-8-ledd-3">Før oppløysinga må alle leigetilhøve vera avvikla, og alle plikter og utgifter dekka.</article><article class="legalP" data-absoluteaddress="/ledd/1/punkt/8/ledd/4/" id="ledd-1-punkt-8-ledd-4">Ved oppløysing tilfell laget sine eigenlutar medlema etter verdi.</article></article></li><li data-li-identifier="9." data-name="9."><article class="listArticle" data-absoluteaddress="/ledd/1/punkt/9/" id="ledd-1-punkt-9"><span class="data-originalId">9.</span><article class="legalP" data-absoluteaddress="/ledd/1/punkt/9/ledd/1/" id="ledd-1-punkt-9-ledd-1">Tvistar. Alle tvistar mellom laget og laget sine medlem eller mellom medlem innbyrdes i høve desse vedtekter, skal avgjerast av ein valdgiftsrett på 3 medlem. Av desse vel partane eitt medlem kvar. Formannen vert oppnemd av sorenskrivaren i Sunnhordaland.</article></article></li><li data-li-identifier="10." data-name="10."><article class="listArticle" data-absoluteaddress="/ledd/1/punkt/10/" id="ledd-1-punkt-10"><span class="data-originalId">10.</span><article class="legalP" data-absoluteaddress="/ledd/1/punkt/10/ledd/1/" id="ledd-1-punkt-10-ledd-1">Ulveraker grunneigarlag har denne verdifordelinga:</article><article class="legalP" data-absoluteaddress="/ledd/1/punkt/10/ledd/2/" id="ledd-1-punkt-10-ledd-2">bruk 1 og 20 Reidar Lie 8,5%</article><article class="legalP" data-absoluteaddress="/ledd/1/punkt/10/ledd/3/" id="ledd-1-punkt-10-ledd-3">bruk 3 Bernt B. Vihovde 7,7%</article><article class="legalP" data-absoluteaddress="/ledd/1/punkt/10/ledd/4/" id="ledd-1-punkt-10-ledd-4">bruk 4 Sigmund Skar 8,3%</article><article class="legalP" data-absoluteaddress="/ledd/1/punkt/10/ledd/5/" id="ledd-1-punkt-10-ledd-5">bruk 5 Ola Frøkedal 15,8%</article><article class="legalP" data-absoluteaddress="/ledd/1/punkt/10/ledd/6/" id="ledd-1-punkt-10-ledd-6">bruk 6 og 23 Torger Espevoll 10,7%</article><article class="legalP" data-absoluteaddress="/ledd/1/punkt/10/ledd/7/" id="ledd-1-punkt-10-ledd-7">bruk 7 Martin G. Haugland 19,3%</article><article class="legalP" data-absoluteaddress="/ledd/1/punkt/10/ledd/8/" id="ledd-1-punkt-10-ledd-8">bruk 8 Ingolf Trå 13,3%</article><article class="legalP" data-absoluteaddress="/ledd/1/punkt/10/ledd/9/" id="ledd-1-punkt-10-ledd-9">bruk 9 Nikolai Lie 0,9%</article><article class="legalP" data-absoluteaddress="/ledd/1/punkt/10/ledd/10/" id="ledd-1-punkt-10-ledd-10">bruk 10 Kristian Ulveraker 5,6%</article><article class="legalP" data-absoluteaddress="/ledd/1/punkt/10/ledd/11/" id="ledd-1-punkt-10-ledd-11">bruk 11 Johannes Ulveraker 0,6%</article><article class="legalP" data-absoluteaddress="/ledd/1/punkt/10/ledd/12/" id="ledd-1-punkt-10-ledd-12">bruk 12 Magne M. Haugland 0,6%</article><article class="legalP" data-absoluteaddress="/ledd/1/punkt/10/ledd/13/" id="ledd-1-punkt-10-ledd-13">bruk 15 Leif P. Ulveraker 8,2%</article><article class="legalP" data-absoluteaddress="/ledd/1/punkt/10/ledd/14/" id="ledd-1-punkt-10-ledd-14">bruk 26 og 27 Jacob Vihovde 0,4%</article></article></li></ul></article></main></body></html>