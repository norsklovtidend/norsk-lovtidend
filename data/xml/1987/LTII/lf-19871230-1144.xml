<!DOCTYPE html><html lang="no"><head><title>Forskrift om handelsvirksomhet, Porsanger kommune, Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:08</dd><dt class="legacyID">Datokode</dt><dd class="legacyID">FOR-1987-12-30-1144</dd><dt class="dokid">DokumentID</dt><dd class="dokid">LTII/forskrift/1987-12-30-1144</dd><dt class="publishedIn">Publisert i</dt><dd class="publishedIn">Avd II 1988 Nr. 2</dd><dt class="dateInForce">I kraft fra</dt><dd class="dateInForce">1987-12-30</dd><dt class="appliesTo">Gjelder for</dt><dd class="appliesTo">Porsanger kommune, Finnmark.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1988-02-24</dd><dt class="titleShort">Korttittel</dt><dd class="titleShort">Forskrift om handelsvirksomhet</dd><dt class="title">Tittel</dt><dd class="title">Forskrift om handelsvirksomhet, Porsanger kommune, Finnmark.</dd><dt class="refid">RefID</dt><dd class="refid">forskrift/1987-12-30-1144</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handelsvirksomhet, Porsanger kommune, Finnmark.<ul class="tocSubUl"><li>Torghandel<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>Salg fra off. steder, portrom og annen privat grunn.<ul class="tocSubUl"><li>§ 7.</li></ul></li><li>Næringsmiddelkontrollens godkjennelse.<ul class="tocSubUl"><li>§ 8.</li></ul></li><li>Salg fra automater<ul class="tocSubUl"><li>§ 9.</li></ul></li><li>Lotteri og tombola<ul class="tocSubUl"><li>§ 10.</li></ul></li><li>Dispensasjon<ul class="tocSubUl"><li>§ 11.</li></ul></li><li>Straff<ul class="tocSubUl"><li>§ 12.</li></ul></li><li>Ikrafttredelse<ul class="tocSubUl"><li>§ 13.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1987-12-30-1144" id="dokument"><h1>Forskrift om handelsvirksomhet, Porsanger kommune, Finnmark.</h1><article class="legalP" data-absoluteaddress="/ledd/1/" id="ledd-1">Fylkesmannen i Finnmark har 30. desember 1987 i medhold av handelsloven av 6. juni 1980, § 3-2 siste ledd stadfestet Porsanger kommunes forskrift om handelsvirksomhet slik de er vedtatt i kommunestyremøte 5. oktober 1987.</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1987-12-30-1144/KAPITTEL_1" data-partID="k1"><h2>Torghandel</h2><article class="legalArticle" data-lovdata-URL="LTII/forskrift/1987-12-30-1144/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Torghandel i Porsanger kommune skal inntil annet er bestemt foregå på tilvist plass ved det gml. Herredshuset i Lakselv.</article></article><article class="legalArticle" data-lovdata-URL="LTII/forskrift/1987-12-30-1144/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Av publikums-, plass- og helsemessig hensyn er salg fra torg forbeholdt følgende varegrupper:</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Grønnsaker, frisk frukt, bær, poteter, planter, blomster, egg, kunst, håndverksvarer, husflidvarer, suvenier, fisk, skalldyr, frossent hvalkjøtt og reinkjøtt.</article></article><article class="legalArticle" data-lovdata-URL="LTII/forskrift/1987-12-30-1144/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Torghandel er tillatt på hverdager og til følgende tider:</article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">Mandag – fredag fra kl. 0800 til kl. 1900</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Lørdag fra kl. 0800 til kl. 1700</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Torghandel er ikke tillatt på søn- og helligdager og offentlige høytidsdager. Salg fra torg er ikke tillatt etter kl. 1300 påske-, pinse-, jul- og nyttårsaften.</article><article class="legalP" data-absoluteaddress="/kapittel/1/paragraf/3/ledd/5/" id="kapittel-1-paragraf-3-ledd-5">Det er ikke adgang til å ta plass på salgstedet med varene tidligere enn 1 time før den tid som er fastsatt for torghandelen. Innen en halv time etter salgstidens slutt skal alle varer, kurver, bord m.m. og alt avfall samt kjøretøyer være fjernet fra salgsstedet.</article><article class="legalP" data-absoluteaddress="/kapittel/1/paragraf/3/ledd/6/" id="kapittel-1-paragraf-3-ledd-6">Torgselgere plikter å sørge for renhold på stedet.</article></article><article class="legalArticle" data-lovdata-URL="LTII/forskrift/1987-12-30-1144/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Søknad om leie av torgplass rettes til formannskapskontoret. Før plass anvises, må kvittering for innbetalt torgavgift foreligge. Leie av torgplass for innbyggere i Porsanger kommune skal dog skje vederlagsfritt.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Torgavgiften fastsettes til:<ul class="defaultList"><li><article class="listArticle" data-absoluteaddress="/kapittel/1/paragraf/4/ledd/2/punkt/1/" id="kapittel-1-paragraf-4-ledd-2-punkt-1"><article class="legalP" data-absoluteaddress="/kapittel/1/paragraf/4/ledd/2/punkt/1/ledd/1/" id="kapittel-1-paragraf-4-ledd-2-punkt-1-ledd-1">kr. 100,- pr. dag.</article></article></li><li><article class="listArticle" data-absoluteaddress="/kapittel/1/paragraf/4/ledd/2/punkt/2/" id="kapittel-1-paragraf-4-ledd-2-punkt-2"><article class="legalP" data-absoluteaddress="/kapittel/1/paragraf/4/ledd/2/punkt/2/ledd/1/" id="kapittel-1-paragraf-4-ledd-2-punkt-2-ledd-1">kr. 500,- pr. uke.</article></article></li></ul></article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Avgiften kan reguleres årlig.</article></article><article class="legalArticle" data-lovdata-URL="LTII/forskrift/1987-12-30-1144/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Torgselgere må til enhver tid rette seg etter de pålegg som politiet gir av hensyn til den alminnelige orden, og likeledes rette seg etter de påbud som blir gitt av Helserådet eller annen offentlig myndighet.</article></article><article class="legalArticle" data-lovdata-URL="LTII/forskrift/1987-12-30-1144/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Politiet kan forby barn under 16 år å utøve egen torghandel.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1987-12-30-1144/KAPITTEL_2" data-partID="k2"><h2>Salg fra off. steder, portrom og annen privat grunn.</h2><article class="legalArticle" data-lovdata-URL="LTII/forskrift/1987-12-30-1144/§7" data-name="§7" data-partID="§7" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Salg fra offentlige steder, portrom og annen privat grunn kan bare skje fra plass som politiet godkjenner og når tillatelse fra grunneier er innhentet.</article></article></section><section class="section" data-name="kapN" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1987-12-30-1144/KAPITTEL_3" data-partID="k3"><h2>Næringsmiddelkontrollens godkjennelse.</h2><article class="legalArticle" data-lovdata-URL="LTII/forskrift/1987-12-30-1144/§8" data-name="§8" data-partID="§8" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Torgselgere plikter å innhente nødvendig tillatelse fra næringsmiddelkontrollen.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1987-12-30-1144/KAPITTEL_4" data-partID="k4"><h2>Salg fra automater</h2><article class="legalArticle" data-lovdata-URL="LTII/forskrift/1987-12-30-1144/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Salg fra automater kan ikke skje på sted som nevnt i § 1.</article></article></section><section class="section" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1987-12-30-1144/KAPITTEL_5" data-partID="k5"><h2>Lotteri og tombola</h2><article class="legalArticle" data-lovdata-URL="LTII/forskrift/1987-12-30-1144/§10" data-name="§10" data-partID="§10" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">For lotteri og tombola må politiets tillatelse innhentes.</article></article></section><section class="section" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1987-12-30-1144/KAPITTEL_6" data-partID="k6"><h2>Dispensasjon</h2><article class="legalArticle" data-lovdata-URL="LTII/forskrift/1987-12-30-1144/§11" data-name="§11" data-partID="§11" data-absoluteaddress="/kapittel/6/paragraf/1/" id="kapittel-6-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/6/paragraf/1/ledd/1/" id="kapittel-6-paragraf-1-ledd-1">Formannskapet kan i særlige tilfeller gi dispensasjon fra bestemmelsene i denne forskrift.</article></article></section><section class="section" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1987-12-30-1144/KAPITTEL_7" data-partID="k7"><h2>Straff</h2><article class="legalArticle" data-lovdata-URL="LTII/forskrift/1987-12-30-1144/§12" data-name="§12" data-partID="§12" data-absoluteaddress="/kapittel/7/paragraf/1/" id="kapittel-7-paragraf-1"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/7/paragraf/1/ledd/1/" id="kapittel-7-paragraf-1-ledd-1">Overtredelse av denne forskrift eller påbud som er gitt i medhold av forskriften straffes etter lov om handelsvirksomhet § 5-1.</article></article></section><section class="section" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1987-12-30-1144/KAPITTEL_8" data-partID="k8"><h2>Ikrafttredelse</h2><article class="legalArticle" data-lovdata-URL="LTII/forskrift/1987-12-30-1144/§13" data-name="§13" data-partID="§13" data-absoluteaddress="/kapittel/8/paragraf/1/" id="kapittel-8-paragraf-1"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/8/paragraf/1/ledd/1/" id="kapittel-8-paragraf-1-ledd-1">Denne forskrift trer i kraft 30. desember 1987.</article></article></section></main></body></html>