<!DOCTYPE html><html lang="no"><head><title>Forskrift om handelsvirksomhet, Ringerike kommune, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:58</dd><dt class="legacyID">Datokode</dt><dd class="legacyID">FOR-1987-01-27-149</dd><dt class="dokid">DokumentID</dt><dd class="dokid">LTII/forskrift/1987-01-27-149</dd><dt class="publishedIn">Publisert i</dt><dd class="publishedIn">Avd II 1987 Nr. 3</dd><dt class="appliesTo">Gjelder for</dt><dd class="appliesTo">Ringerike kommune, Buskerud.</dd><dt class="basedOn">Hjemmel</dt><dd class="basedOn"><ul><li>lov/1980-06-06-21/§3-2</li></ul></dd><dt class="dateOfPublication">Kunngjort</dt><dd class="dateOfPublication">1987-03-20</dd><dt class="titleShort">Korttittel</dt><dd class="titleShort">Forskrift om handelsvirksomhet</dd><dt class="title">Tittel</dt><dd class="title">Forskrift om handelsvirksomhet, Ringerike kommune, Buskerud.</dd><dt class="refid">RefID</dt><dd class="refid">forskrift/1987-01-27-149</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om handelsvirksomhet, Ringerike kommune, Buskerud.<ul class="tocSubUl"><li>Kap. I. Handel med dagligvarer.<ul class="tocSubUl"><li>§ 1.</li><li>§ 2.</li></ul></li><li>Kap. II. Salg fra offentlige steder, portrom og annen privat grunn m.v. og fra automat.<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li><li>Kap. III. Salg fra torg i Ringerike kommune.<ul class="tocSubUl"><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li></ul></li><li>Kap. IV. Fellesbestemmelser.<ul class="tocSubUl"><li>§ 18.</li></ul></li><li>Kap. V. Straffebestemmelser m.v.<ul class="tocSubUl"><li>§ 19.</li><li>§ 20.</li></ul></li></ul></li></ul></dd></dl></header><main class="documentBody" data-lovdata-URL="LTII/forskrift/1987-01-27-149" id="dokument"><h1>Forskrift om handelsvirksomhet, Ringerike kommune, Buskerud.</h1><article class="legalP" data-absoluteaddress="/ledd/1/" id="ledd-1">Fastsatt av Ringerike kommunestyre 25. september og 27. november 1986 i medhold av lov av 6. juni 1980 nr. 21 om handelsvirksomhet § 3-2, 2., 3. og 4. ledd. Stadfestet av fylkesmannen i Buskerud 27. januar 1987.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1987-01-27-149/KAPITTEL_1" data-partID="k1"><h2>Kap. I. Handel med dagligvarer.</h2><article class="legalArticle" data-lovdata-URL="LTII/forskrift/1987-01-27-149/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Omførselshandel med dagligvarer jfr. handelslovens § 1-4, 2. ledd, kan tillates. Tillatelsen gis i hvert enkelttilfelle av kommunestyret, som kan delegere slik myndighet til et annet organ.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Tillatelsen kan tidsbegrenses og/eller gjelde for visse distrikter. Handel må bare foregå fra kjøretøyer godkjent av helserådet i den kommunen der virksomheten er registrert. Den som er ansvarlig for virksomheten må i god tid gi beskjed til Ringeriksregionens Kjøtt- og Næringsmiddelkontroll om hvor og når handelen skal foregå.</article></article><article class="legalArticle" data-lovdata-URL="LTII/forskrift/1987-01-27-149/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Handel med dagligvarer skal ellers bare være tillatt fra faste utsalgssteder, jfr. handelslovens § 1-4, 1. ledd, og etter bestemmelser i disse forskriftenes kap. II og III. Sektorstyret for tekniske saker kan gi dispensasjon fra denne bestemmelse i enkelttilfeller.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1987-01-27-149/KAPITTEL_2" data-partID="k2"><h2>Kap. II. Salg fra offentlige steder, portrom og annen privat grunn m.v. og fra automat.</h2><article class="legalArticle" data-lovdata-URL="LTII/forskrift/1987-01-27-149/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Salg fra gater, torg utenom torgtiden eller fra andre offentlige steder kan bare skje fra plass som politiet godkjenner. Før salgsstedet godkjennes, må kommunens tillatelse foreligge. Tillatelse gis av sjefen for teknisk sektor.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Før tillatelse gis skal han forvisse seg om at helserådets godkjenning foreligger dersom salget omfatter næringsmidler</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Salg etter denne paragraf kan bare skje til tider som nevnt i de ordinære lukningsvedtekters § 2 for tilsvarende bransje. Om leie og fellesbestemmelser vises det til §§ 9 og 18.</article></article><article class="legalArticle" data-lovdata-URL="LTII/forskrift/1987-01-27-149/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Salg fra tomter og annen privat grunn og innganger til disse, fra portrom og innganger til bygninger, når disse steder står i umiddelbar eller fri forbindelse med alminnelig beferdet strøk, kan skje til tider som nevnt i de ordinære lukningsvedtekters § 1, som for tilsvarende bransje. Hvis spesielle forhold gjør det ønskelig, kan politiet avkorte eller forlenge disse salgstider for en enkelt dag og sektorstyret for tekniske saker for lengre tidsrom.</article></article><article class="legalArticle" data-lovdata-URL="LTII/forskrift/1987-01-27-149/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Salg fra automat på steder som nevnt i §§ 3 og 4 kan bare skje med særskilt tillatelse fra politiet.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Dersom det fra automat skal frambys næringsmidler må helserådets godkjenning av automaten, plasseringen, vareutvalget, varerulleringen og renholdsrutinene foreligge på forhånd.</article></article><article class="legalArticle" data-lovdata-URL="LTII/forskrift/1987-01-27-149/§6" data-name="§6" data-partID="§6" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Sektorstyret for tekniske saker kan forby salg som nevnt i § 4 i visse strøk av byen og til visse tider. Før slik beslutning fattes skal det innhentes uttalelse fra politiet.</article></article><article class="legalArticle" data-lovdata-URL="LTII/forskrift/1987-01-27-149/§7" data-name="§7" data-partID="§7" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">Før salget begynner, må helserådets godkjenning i henhold til næringsmiddellovens forskrifter foreligge, hvis salget omfatter nærings- og nytelsesmidler. Det må gis skriftlig melding til politiet, som fører fortegnelse over alle mottatte meldinger og påser at helserådets godkjenning foreligger i de tilfeller sådan er nødvendig. Også flytning eller nedlegging av salgsstedet må meldes skriftlig til politiet.</article></article><article class="legalArticle" data-lovdata-URL="LTII/forskrift/1987-01-27-149/§8" data-name="§8" data-partID="§8" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">De som driver salg som nevnt i §§ 3, 4, og 5 må rette seg etter de pålegg som politiet gir av hensyn til den alminnelige orden, og etter de påbud som blir gitt av Helserådet. De handlende må sørge for renhold på stedet og for at alt avfall blir fjernet ved salgstidens slutt. De må sørge for at omgivelsene ikke skjemmes eller tilsøles av virksomheten. Politiet kan pålegge dem å sette opp papirkurver.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Det vises forøvrig til generell forskrift for produksjon og frambud m.v. av næringsmidler og hygieneforskrift for produksjon og frambud m.v. av næringsmidler, begge fastsatt ved kgl.res. av 8. juli 1983 nr. 1252 og nr. 1253.</article></article><article class="legalArticle" data-lovdata-URL="LTII/forskrift/1987-01-27-149/§9" data-name="§9" data-partID="§9" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">For tillatelse til handel etter § 3 betales leieavgift på kr 105,- pr. dag. Leien skal innbetales forskottsvis før salget påbegynnes. Om fellesbestemmelser vises det til § 18.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1987-01-27-149/KAPITTEL_3" data-partID="k3"><h2>Kap. III. Salg fra torg i Ringerike kommune.</h2><article class="legalArticle" data-lovdata-URL="LTII/forskrift/1987-01-27-149/§11" data-name="§11" data-partID="§11" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Hvis det i reguleringsplan ikke er avsatt plass til torghandel, bestemmer formannskapet hvilke offentlige plasser som kan benyttes til torghandel og hvilke dager torghandel kan finne sted, etter at politiets uttalelse og helserådets godkjenning er innhentet.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Torghandel må ikke uten særskilt tillatelse fra politiet og torgoppsynet finne sted før kl. 08.00 eller etter kl. 15.00. De siste 7 hverdager før julaften kan salg finne sted til kl. 20.00.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Salgstiden på lørdager opphører kl. 14.00.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Påske-, pinse-, jul- og nyttårsaften må salg ikke finne sted etter kl. 13.00. Ingen må ta plass på torget med sine varer tidligere enn en time før den tid som er fastsatt for torghandelen.</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5">Innen en halv time etter torgtidens utløp skal alle varer så vel som kjøretøyer, bord, kurver o.l. være fjernet fra torget.</article><article class="legalP" data-absoluteaddress="/kapittel/3/paragraf/1/ledd/6/" id="kapittel-3-paragraf-1-ledd-6">Når torgdagen faller på bevegelig helligdag kan dagen før eller etter denne dagen benyttes som torgdag.</article><article class="legalP" data-absoluteaddress="/kapittel/3/paragraf/1/ledd/7/" id="kapittel-3-paragraf-1-ledd-7">Under særlige omstendigheter kan politiet forby torghandel på en bestemt dag.</article><article class="legalP" data-absoluteaddress="/kapittel/3/paragraf/1/ledd/8/" id="kapittel-3-paragraf-1-ledd-8">Om gebyr, leie og fellesbestemmelser, se §§ 13 og 18.</article></article><article class="legalArticle" data-lovdata-URL="LTII/forskrift/1987-01-27-149/§12" data-name="§12" data-partID="§12" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">De handlende anvises plass av torgoppsynet. Med torgoppsynet menes sjefen for teknisk sektor eller den han bemynder.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Ingen skal ha mer enn en salgsplass på torget. Anviste plasser kan ikke overlates til andre.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Ingen må selge fra annen plass enn den som er anvist. Er det ikke tilstrekkelig plass til alle handlende, skal produsenter ha fortrinnsrett ved fordelingen.</article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">Fast utsalgsplass som ikke er besatt innen kl. 09.00, kan av torgoppsynet angjeldende dag tillates benyttet av andre, mot leie som for tilfeldig handel bestemt etter § 13.</article></article><article class="legalArticle" data-lovdata-URL="LTII/forskrift/1987-01-27-149/§13" data-name="§13" data-partID="§13" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">For tillatelse til handel etter § 11 betales leieavgift med kr 105,- pr. dag, kr 1.055,- pr. 1/2 år (Tiden fra 1. mai til 31. oktober) eller kr 1.580,- pr. år. Tilfeldige handlende med egenproduserte landbruks- eller husflidsvarer blir tilvist plass av torgoppsynet og betaler leieavgift med kr 105,- pr. dag. Maksimal størrelse på slike plasser er 5 m<sup>2</sup>.</article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Når særlige grunner foreligger, kan sektorstyret for tekniske saker nedsette eller helt frita for avgift.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Om fellesbestemmelser se § 18.</article></article><article class="legalArticle" data-lovdata-URL="LTII/forskrift/1987-01-27-149/§14" data-name="§14" data-partID="§14" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">De som driver salg som nevnt i § 11, må rette seg etter de påbud som gis av torgoppsynet og av helserådet – og som politiet gir av hensyn til den alminnelige orden.</article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">De som ikke retter seg etter gitte pålegg og påbud, eller som ikke betaler fastsatt gebyr/leie, kan vises bort av torgoppsynet eller politiet.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Kjøretøyer tillates kun å bli stående på torget under av- og pålessing av varer. Det gjelder ikke tilhengere på hjul som samtidig brukes som utsalg for varer. De handlende plikter å sørge for renhold på stedet i salgstiden og for at alt avfall blir fjernet ved salgstidens slutt. De plikter dessuten å sørge for at omgivelsene ikke skjemmes eller tilsøles av virksomheten.</article></article><article class="legalArticle" data-lovdata-URL="LTII/forskrift/1987-01-27-149/§15" data-name="§15" data-partID="§15" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Levende dyr må ikke fremstilles til salg på torget. Andre varer hvis salg, tilberedning og oppbevaring er underkastet næringsmiddellovens bestemmelser, kan ikke uten helserådets tillatelse selges på torg.</article><article class="legalP" data-absoluteaddress="/kapittel/3/paragraf/5/ledd/2/" id="kapittel-3-paragraf-5-ledd-2">Skriftlig godkjenning fra Ringerike Helseråd må medbringes.</article></article><article class="legalArticle" data-lovdata-URL="LTII/forskrift/1987-01-27-149/§16" data-name="§16" data-partID="§16" data-absoluteaddress="/kapittel/3/paragraf/6/" id="kapittel-3-paragraf-6"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/3/paragraf/6/ledd/1/" id="kapittel-3-paragraf-6-ledd-1">Politiet og torgoppsynet kan forby barn under 16 år å utøve torghandel uten som hjelp for voksne.</article></article><article class="legalArticle" data-lovdata-URL="LTII/forskrift/1987-01-27-149/§17" data-name="§17" data-partID="§17" data-absoluteaddress="/kapittel/3/paragraf/7/" id="kapittel-3-paragraf-7"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/3/paragraf/7/ledd/1/" id="kapittel-3-paragraf-7-ledd-1">Fra bestemmelsen i dette kapittel kan torgoppsynet og eventuelt sektorstyret for tekniske saker i særlige tilfelle meddele dispensasjon.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1987-01-27-149/KAPITTEL_4" data-partID="k4"><h2>Kap. IV. Fellesbestemmelser.</h2><article class="legalArticle" data-lovdata-URL="LTII/forskrift/1987-01-27-149/§18" data-name="§18" data-partID="§18" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Tillatelse etter disse forskrifter gis for hvert kalenderår. For § 13 slik at leie for 1/2 år gjelder i 6 måneder fra 1. mai til 31. oktober. Leieavgifter betales til kommunekassen før tillatelse gis.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Dagavgifter betales til torgoppsynet før handel igangsettes. Torgoppsynet fører kontroll med at dagavgiftene er betalt. Manglende dokumentasjon for betalt avgift medfører bortvisning fra salgsstedet. Politiet begrenser ellers antall handlende på hver enkelt dag etter bestemmelsene i politivedtektene.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1987-01-27-149/KAPITTEL_5" data-partID="k5"><h2>Kap. V. Straffebestemmelser m.v.</h2><article class="legalArticle" data-lovdata-URL="LTII/forskrift/1987-01-27-149/§19" data-name="§19" data-partID="§19" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Overtredelse av denne forskrift straffes etter lov av 6. juni 1980, nr. 21, om handelsvirksomhet, kapittel 5. Overtredelse av næringsmiddelsforskriftene straffes etter lov om tilsyn med næringsmidler m.v. av 19. mai 1933, § 9.</article></article><article class="legalArticle" data-lovdata-URL="LTII/forskrift/1987-01-27-149/§20" data-name="§20" data-partID="§20" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Denne forskrift trer i kraft samtidig som lov av 6. juni 1980 nr. 21 om handelsvirksomhet med endringer av 3. juni 1983 trer i kraft, og ellers etter bestemmelsene i forvaltningslovens kap. VII.</article><article class="legalP" data-absoluteaddress="/kapittel/5/paragraf/2/ledd/2/" id="kapittel-5-paragraf-2-ledd-2">Samtidig oppheves:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/paragraf/2/ledd/2/punkt/1/" id="kapittel-5-paragraf-2-ledd-2-punkt-1"><span class="data-originalId">1.</span><article class="legalP" data-absoluteaddress="/kapittel/5/paragraf/2/ledd/2/punkt/1/ledd/1/" id="kapittel-5-paragraf-2-ledd-2-punkt-1-ledd-1">Vedtekter for salg av offentlige steder, portrom og annen privat grunn m.v. og fra automat i Ringerike, vedtatt av Ringerike kommunestyre 14. august 1964, godkjent av fylkesmannen i Buskerud 4. september 1964.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/paragraf/2/ledd/2/punkt/2/" id="kapittel-5-paragraf-2-ledd-2-punkt-2"><span class="data-originalId">2.</span><article class="legalP" data-absoluteaddress="/kapittel/5/paragraf/2/ledd/2/punkt/2/ledd/1/" id="kapittel-5-paragraf-2-ledd-2-punkt-2-ledd-1">Vedtekter for salg fra torg i Ringerike kommune, godkjent av Ringerike kommunestyre i møte 20. september 1968, og stadfestet av Departementet for Handel og Skipsfart 15. oktober 1968.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/paragraf/2/ledd/2/punkt/3/" id="kapittel-5-paragraf-2-ledd-2-punkt-3"><span class="data-originalId">3.</span><article class="legalP" data-absoluteaddress="/kapittel/5/paragraf/2/ledd/2/punkt/3/ledd/1/" id="kapittel-5-paragraf-2-ledd-2-punkt-3-ledd-1">Forskrifter for Ringerike kommune til handelslovens § 3-2, 2., 3. og 4. ledd, vedtatt av Ringerike kommunestyre 24. mai 1984, stadfestet av fylkesmannen 23. august 1984 nr. 1966.</article></article></li></ul></article></article></section></main></body></html>