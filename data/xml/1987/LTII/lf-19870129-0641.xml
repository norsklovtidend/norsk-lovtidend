<!DOCTYPE html><html lang="no"><head><title>Forskrift om vedtekt til § 69 nr. 4 i plan- og bygningsloven. Ringerike kommune, Buskerud.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:17</dd><dt class="legacyID">Datokode</dt><dd class="legacyID">FOR-1987-01-29-641</dd><dt class="dokid">DokumentID</dt><dd class="dokid">LTII/forskrift/1987-01-29-641</dd><dt class="publishedIn">Publisert i</dt><dd class="publishedIn">Avd II 1987 Nr. 10</dd><dt class="dateInForce">I kraft fra</dt><dd class="dateInForce">1987-01-29</dd><dt class="appliesTo">Gjelder for</dt><dd class="appliesTo">Ringerrike kommune, Buskerud.</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§69</li></ul></dd><dt class="dateOfPublication">Kunngjort</dt><dd class="dateOfPublication">1987-08-26</dd><dt class="titleShort">Korttittel</dt><dd class="titleShort">Forskrift til § 69 i plan- og bygningsloven.</dd><dt class="title">Tittel</dt><dd class="title">Forskrift om vedtekt til § 69 nr. 4 i plan- og bygningsloven. Ringerike kommune, Buskerud.</dd><dt class="refid">RefID</dt><dd class="refid">forskrift/1987-01-29-641</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til § 69 nr. 4 i plan- og bygningsloven. Ringerike kommune, Buskerud.<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></dd></dl></header><main class="documentBody" data-lovdata-URL="LTII/forskrift/1987-01-29-641" id="dokument"><h1>Forskrift om vedtekt til § 69 nr. 4 i plan- og bygningsloven. Ringerike kommune, Buskerud.</h1><article class="legalP" data-absoluteaddress="/ledd/1/" id="ledd-1">Vedtatt av Ringerike kommunestyre 29. januar 1987. Gitt i medhold av plan- og bygningsloven av 14. juni 1985 nr. 77 § 69 nr. 4 om frikjøp av biloppstillingsplasser.</article><article class="legalArticle" data-lovdata-URL="LTII/forskrift/1987-01-29-641/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Vedtekten skal gjelde innenfor et nærmere avgrenset område i Hønefoss sentrum, begrenset av: Kongensgt. – Sundgt. inkl. Storgt. 19 – Holmboesgt. – Randsfjordbanen og Arnemannsveien. Det vises til kartutsnitt datert 3. juni 1985.</article></article><article class="legalArticle" data-lovdata-URL="LTII/forskrift/1987-01-29-641/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Vedtekten gjelder for<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Nybygg</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Arbeider som omfattes av plan- og bygningslovens § 87 nr. 2.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Bruksendring, jfr. plan- og bygningslovens § 69 nr. 5.</article></article></li></ul></article></article><article class="legalArticle" data-lovdata-URL="LTII/forskrift/1987-01-29-641/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Byggherrer som ikke kan skaffe plass til biloppstillingsplasser på egen grunn eller på felles arealer jfr. vedtekt til plan- og bygningslovens § 69 nr. 3, kan med bygningsrådets samtykke velge blant følgende alternativer.<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Innbetale til parkeringsfondet kr. 20.000,- pr. parkeringsplass. Dette gir ingen rettigheter til parkeringsplass, men kommunen forplikter seg til å bygge offentlige parkeringsplasser for beløpet.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Kjøpe tilsvarende parkeringsplasser i kommunale parkeringsanlegg for en pris av kr. 50.000,- pr. plass. Dette medfører full disposisjonsrett til plassen, mot en leie som tilsvarer driftsutgiftene for plassen, med tillegg eller fradrag for renter av differansen mellom plassens fulle kostnader og kr. 50.000,-.</article><article class="legalP" data-absoluteaddress="/paragraf/3/ledd/1/punkt/2/ledd/2/" id="paragraf-3-ledd-1-punkt-2-ledd-2">Kommunestyret bestemmer hvilke satser som til enhver tid skal gjelde.</article><article class="legalP" data-absoluteaddress="/paragraf/3/ledd/1/punkt/2/ledd/3/" id="paragraf-3-ledd-1-punkt-2-ledd-3">De innbetalte midler plasseres på egen konto som benevnes «Fond for parkeringsformål i Ringerike kommune.» Fondets midler med renter disponeres av kommune til parkeringsformål i overensstemmelse med denne vedtekt.</article><article class="legalP" data-absoluteaddress="/paragraf/3/ledd/1/punkt/2/ledd/4/" id="paragraf-3-ledd-1-punkt-2-ledd-4">Ringerike kommune skal ha ansvaret for prosjektering, bygging, drift og kontroll av de parkeringsanlegg som opparbeides med midler fra fondet. Parkeringsanleggene kan bygges utenfor sonen, men bør plasseres slik at de bidrar til å løse parkeringsproblemer innenfor sonen.</article><article class="legalP" data-absoluteaddress="/paragraf/3/ledd/1/punkt/2/ledd/5/" id="paragraf-3-ledd-1-punkt-2-ledd-5">Ringerike kommune forbeholder seg rett til å kreve inn og disponere parkeringsavgifter i forbindelse med bruken av parkeringsplasser. Teknisk sektor forestår den daglige drift av plassene.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved inngåelse av frikjøpsavtale må byggherren underskrive en erklæring om at vilkårene for frikjøpsordningen godtas. Erklæringen vedlegges byggesøknaden. Det aktuelle beløp innbetales til kommunekassereren før byggearbeidet igangsettes.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Vedtektene trer i kraft straks.</article></article></main></body></html>