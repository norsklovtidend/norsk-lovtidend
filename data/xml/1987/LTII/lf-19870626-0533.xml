<!DOCTYPE html><html lang="no"><head><title>Forskrift om vedtekter til §§ 69 nr. 3 og 4, 76, 78 og 91 A i plan- og bygningsloven for Spydeberg kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:57</dd><dt class="legacyID">Datokode</dt><dd class="legacyID">FOR-1987-06-26-533</dd><dt class="dokid">DokumentID</dt><dd class="dokid">LTII/forskrift/1987-06-26-533</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 8</dd><dt class="dateInForce">I kraft fra</dt><dd class="dateInForce">1987-07-15</dd><dt class="appliesTo">Gjelder for</dt><dd class="appliesTo">Spydeberg kommune, Østfold</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§4</li></ul></dd><dt class="dateOfPublication">Kunngjort</dt><dd class="dateOfPublication">1987-07-09</dd><dt class="titleShort">Korttittel</dt><dd class="titleShort">Forskrift til §§ 69 nr. 3 og 4, 76, 78 og</dd><dt class="title">Tittel</dt><dd class="title">Forskrift om vedtekter til §§ 69 nr. 3 og 4, 76, 78 og 91 A i plan- og bygningsloven for Spydeberg kommune, Østfold.</dd><dt class="refid">RefID</dt><dd class="refid">forskrift/1987-06-26-533</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekter til §§ 69 nr. 3 og 4, 76, 78 og 91 A i plan- og bygningsloven for Spydeberg kommune, Østfold.</li></ul></dd></dl></header><main class="documentBody" data-lovdata-URL="LTII/forskrift/1987-06-26-533" id="dokument"><h1>Forskrift om vedtekter til §§ 69 nr. 3 og 4, 76, 78 og 91 A i plan- og bygningsloven for Spydeberg kommune, Østfold.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 26. juni 1987 med hjemmel i § 4 i plan- og bygningsloven av 14. juni 1985 stadfestet vedtak av Spydeberg kommunestyre 12. februar 1987 om vedtekter til §§ 69 nr. 3 og 4, 76, 78 og 91 a i plan- og bygningsloven for Spydeberg kommune.</article> <article class="defaultP" margin-top="true">Vedtektene skal lyde slik:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/2/" id="ledd-2">Bestemmelser for utforming og opparbeiding av ubebygd del av tomt og fellesareal.</article><article class="legalP" data-absoluteaddress="/ledd/3/" id="ledd-3">I bebyggelsesplaner og reguleringsplaner skal det redegjøres for plassering av utendørsanlegg som nevnt i § 69 nr. 1.</article><article class="legalP" data-absoluteaddress="/ledd/4/" id="ledd-4">I den grad behovet for slike anlegg er dekket av tilstøtende areal må dette dokumenteres. Anleggene må vises i sin sammenheng med kjøreveier, gangveier og friareal.</article><article class="legalP" data-absoluteaddress="/ledd/5/" id="ledd-5">Når byggeområdet utbygges plikter eier (fester) å opparbeide arealene i overensstemmelse med godkjent bebyggelses- eller reguleringsplan.</article><article class="legalP" data-absoluteaddress="/ledd/6/" id="ledd-6">For parkering av lekearealer gjelder nedenstående bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/6/punkt/1/" id="ledd-6-punkt-1"><span class="data-originalId">1.</span><article class="legalP" data-absoluteaddress="/ledd/6/punkt/1/ledd/1/" id="ledd-6-punkt-1-ledd-1"><ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/6/punkt/1/ledd/1/punkt/1/" id="ledd-6-punkt-1-ledd-1-punkt-1"><span class="data-originalId">a.</span><article class="legalP" data-absoluteaddress="/ledd/6/punkt/1/ledd/1/punkt/1/ledd/1/" id="ledd-6-punkt-1-ledd-1-punkt-1-ledd-1">Boligenhet på over 60 m<sup>2</sup> skal ha parkeringsplass for 3 biler på egen tomt eller i fellesanlegg.</article></article></li><li data-li-identifier="b." data-name="b."><article class="listArticle" data-absoluteaddress="/ledd/6/punkt/1/ledd/1/punkt/2/" id="ledd-6-punkt-1-ledd-1-punkt-2"><span class="data-originalId">b.</span><article class="legalP" data-absoluteaddress="/ledd/6/punkt/1/ledd/1/punkt/2/ledd/1/" id="ledd-6-punkt-1-ledd-1-punkt-2-ledd-1">Selvstendig boenheter på under 60 m<sup>2</sup> skal ha parkeringsplass for 2 biler på egen tomt eller på fellesanlegg.</article></article></li><li data-li-identifier="c." data-name="c."><article class="listArticle" data-absoluteaddress="/ledd/6/punkt/1/ledd/1/punkt/3/" id="ledd-6-punkt-1-ledd-1-punkt-3"><span class="data-originalId">c.</span><article class="legalP" data-absoluteaddress="/ledd/6/punkt/1/ledd/1/punkt/3/ledd/1/" id="ledd-6-punkt-1-ledd-1-punkt-3-ledd-1">Ved bygging av garasje reduseres kravet til parkeringsplass tilsvarende antall garasjeplasser.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/ledd/6/punkt/2/" id="ledd-6-punkt-2"><span class="data-originalId">2.</span><article class="legalP" data-absoluteaddress="/ledd/6/punkt/2/ledd/1/" id="ledd-6-punkt-2-ledd-1">Kontorer, forretninger, industri og skoler m.v. skal ha parkeringsplass for de ansatte etter følgende norm:<ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/6/punkt/2/ledd/1/punkt/1/" id="ledd-6-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/ledd/6/punkt/2/ledd/1/punkt/1/ledd/1/" id="ledd-6-punkt-2-ledd-1-punkt-1-ledd-1">Inntil 10 ansatte 1 parkeringsplass pr. ansatt</article></article></li><li data-li-identifier="b:" data-name="b:"><article class="listArticle" data-absoluteaddress="/ledd/6/punkt/2/ledd/1/punkt/2/" id="ledd-6-punkt-2-ledd-1-punkt-2"><span class="data-originalId">b:</span><article class="legalP" data-absoluteaddress="/ledd/6/punkt/2/ledd/1/punkt/2/ledd/1/" id="ledd-6-punkt-2-ledd-1-punkt-2-ledd-1">Over 10 ansatte 0,75 parkeringsplass pr. ansatt, dog minst 10 parkeringsplasser.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/ledd/6/punkt/3/" id="ledd-6-punkt-3"><span class="data-originalId">3.</span><article class="legalP" data-absoluteaddress="/ledd/6/punkt/3/ledd/1/" id="ledd-6-punkt-3-ledd-1">For forretninger/kontorer skal det være 1 besøksparkeringsplass pr. 30 m<sup>2</sup> gulvflate.</article></article></li><li data-li-identifier="4." data-name="4."><article class="listArticle" data-absoluteaddress="/ledd/6/punkt/4/" id="ledd-6-punkt-4"><span class="data-originalId">4.</span><article class="legalP" data-absoluteaddress="/ledd/6/punkt/4/ledd/1/" id="ledd-6-punkt-4-ledd-1">For et naturlig avgrenset område med flere enn 3.000 m<sup>2</sup> forretning/kontor gulvflate kan kravet til parkering for det areal som overstiger 3.000 m<sup>2</sup> settes ned til 1 parkeringsplass pr. 50 m<sup>2</sup> gulvflate.</article></article></li><li data-li-identifier="5." data-name="5."><article class="listArticle" data-absoluteaddress="/ledd/6/punkt/5/" id="ledd-6-punkt-5"><span class="data-originalId">5.</span><article class="legalP" data-absoluteaddress="/ledd/6/punkt/5/ledd/1/" id="ledd-6-punkt-5-ledd-1">For skoler, institusjoner, restauranter, forsamlingslokaler, industribedrifter m.v. fastsettes antall besøksplasser av bygningsrådet.</article></article></li><li data-li-identifier="6." data-name="6."><article class="listArticle" data-absoluteaddress="/ledd/6/punkt/6/" id="ledd-6-punkt-6"><span class="data-originalId">6.</span><article class="legalP" data-absoluteaddress="/ledd/6/punkt/6/ledd/1/" id="ledd-6-punkt-6-ledd-1">Lekeplass, opparbeidet som ballplass, skal for hvert naturlig avgrenset område anlegges med et areal på minst 1.000 m<sup>2</sup>.</article><article class="legalP" data-absoluteaddress="/ledd/6/punkt/6/ledd/2/" id="ledd-6-punkt-6-ledd-2">Anlegges lekeplass for større område enn 65 boliger skal arealet økes med 15 m<sup>2</sup> pr. bolig.</article><article class="legalP" data-absoluteaddress="/ledd/6/punkt/6/ledd/3/" id="ledd-6-punkt-6-ledd-3">Plassen skal opparbeides samtidig med utbygging av området der plassen ligger, dog senest når 50 % av tomtene som tilhører plassen er byggeklare.</article></article></li><li data-li-identifier="7." data-name="7."><article class="listArticle" data-absoluteaddress="/ledd/6/punkt/7/" id="ledd-6-punkt-7"><span class="data-originalId">7.</span><article class="legalP" data-absoluteaddress="/ledd/6/punkt/7/ledd/1/" id="ledd-6-punkt-7-ledd-1">Bygningsrådet fastsetter hva som er naturlig avgrenset område.</article></article></li><li data-li-identifier="8." data-name="8."><article class="listArticle" data-absoluteaddress="/ledd/6/punkt/8/" id="ledd-6-punkt-8"><span class="data-originalId">8.</span><article class="legalP" data-absoluteaddress="/ledd/6/punkt/8/ledd/1/" id="ledd-6-punkt-8-ledd-1">I spesielle tilfeller kan bygningsrådet gjøre unntak fra pkt. 1 – 6.</article></article></li></ul></article> <article class="defaultP" margin-top="true">Til § 69 nr. 4:</article><article class="legalP" data-absoluteaddress="/ledd/7/" id="ledd-7">Bygningsrådet kan samtykke i at det i stedet for biloppstillingsplasser på egen grunn eller på fellesareal blir innbetalt et beløp pr. manglende plass til kommunen for bygging av parkeringsanlegg. Kommunestyret bestemmer hvilke satser som til enhver tid skal gjelde i slike tilfeller.</article> <article class="defaultP" margin-top="true">Til § 76:</article><article class="legalP" data-absoluteaddress="/ledd/8/" id="ledd-8">Bygningsrådet kan kreve at nødvendig garasjeplass skal være sikret for eiendommens behov. Ved søknad om oppføring av boligbygg skal garasjen være innplassert i planene, selv om garasjen ikke blir bygget samtidig med boligen. Det skal avsettes areal for dobbeltgarasje dersom det ikke er forutsatt andre løsninger for garasjebehovet, jfr. vedtekt § 69.3 pkt. 1.</article> <article class="defaultP" margin-top="true">Til § 78:</article><article class="legalP" data-absoluteaddress="/ledd/9/" id="ledd-9">Bygningsrådet kan forby at bedrifter, anlegg, opplag og lager av farlig eller særlig sjenerende art, blir lagt innenfor kommunens område eller del av dette.</article> <article class="defaultP" margin-top="true">Til § 91 a:</article><article class="legalP" data-absoluteaddress="/ledd/10/" id="ledd-10">Uten bygningsrådets tillatelse er det ikke tillatt:<ul class="defaultList"><li data-li-identifier="a." data-name="a."><article class="listArticle" data-absoluteaddress="/ledd/10/punkt/1/" id="ledd-10-punkt-1"><span class="data-originalId">a.</span><article class="legalP" data-absoluteaddress="/ledd/10/punkt/1/ledd/1/" id="ledd-10-punkt-1-ledd-1">å omdanne eller ta i bruk bolig til forretningslokale, herunder hotell eller annet herberge.</article></article></li><li data-li-identifier="b." data-name="b."><article class="listArticle" data-absoluteaddress="/ledd/10/punkt/2/" id="ledd-10-punkt-2"><span class="data-originalId">b.</span><article class="legalP" data-absoluteaddress="/ledd/10/punkt/2/ledd/1/" id="ledd-10-punkt-2-ledd-1">å rive bygning som inneholder bolig, unntatt når bygningen:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/10/punkt/2/ledd/1/punkt/1/" id="ledd-10-punkt-2-ledd-1-punkt-1"><span class="data-originalId">1.</span><article class="legalP" data-absoluteaddress="/ledd/10/punkt/2/ledd/1/punkt/1/ledd/1/" id="ledd-10-punkt-2-ledd-1-punkt-1-ledd-1">er ekspropriert av det offentlige,</article></article></li><li data-li-identifier="2." data-name="2."><article class="listArticle" data-absoluteaddress="/ledd/10/punkt/2/ledd/1/punkt/2/" id="ledd-10-punkt-2-ledd-1-punkt-2"><span class="data-originalId">2.</span><article class="legalP" data-absoluteaddress="/ledd/10/punkt/2/ledd/1/punkt/2/ledd/1/" id="ledd-10-punkt-2-ledd-1-punkt-2-ledd-1">ligger innenfor område som omfatter stadfestet fornyelsesvedtak og er ervervet av kommunen eller andre som med kommunestyrets samtykke skal stå for fornyelsen.</article></article></li></ul></article></article></li><li data-li-identifier="c." data-name="c."><article class="listArticle" data-absoluteaddress="/ledd/10/punkt/3/" id="ledd-10-punkt-3"><span class="data-originalId">c.</span><article class="legalP" data-absoluteaddress="/ledd/10/punkt/3/ledd/1/" id="ledd-10-punkt-3-ledd-1">å slå sammen boliger eller dele opp leiligheter til hybler.</article></article></li></ul></article><article class="legalP" data-absoluteaddress="/ledd/11/" id="ledd-11">Vedtektene trer i kraft 15. juli 1987.</article><article class="legalP" data-absoluteaddress="/ledd/12/" id="ledd-12">Fra samme tid oppheves vedtekter til §§ 63 og 69 nr. 3 av 10. mai 1967 og 69 nr. 3 og 5. januar 1968 i bygningsloven for Spydeberg kommune.</article></main></body></html>