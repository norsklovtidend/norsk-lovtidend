<!DOCTYPE html><html lang="no"><head><title>Forskrift om motorferdsel på Randsfjorden. (Felles bestemmelser i Jevnaker, Gran, Søndre Land og Nordre Land kommuner), Oppland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:21</dd><dt class="legacyID">Datokode</dt><dd class="legacyID">FOR-1987-02-05-1152</dd><dt class="dokid">DokumentID</dt><dd class="dokid">LTII/forskrift/1987-02-05-1152</dd><dt class="publishedIn">Publisert i</dt><dd class="publishedIn">Avd II 1988 Nr. 5</dd><dt class="dateInForce">I kraft fra</dt><dd class="dateInForce">1988-06-25 nr. 5</dd><dt class="appliesTo">Gjelder for</dt><dd class="appliesTo">Randsfjorden</dd><dt class="dateOfPublication">Kunngjort</dt><dd class="dateOfPublication">1988-05-25</dd><dt class="titleShort">Korttittel</dt><dd class="titleShort">Forskrift om motorferdsel på</dd><dt class="title">Tittel</dt><dd class="title">Forskrift om motorferdsel på Randsfjorden. (Felles bestemmelser i Jevnaker, Gran, Søndre Land og Nordre Land kommuner), Oppland.</dd><dt class="refid">RefID</dt><dd class="refid">forskrift/1987-02-05-1152</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om motorferdsel på Randsfjorden. (Felles bestemmelser i Jevnaker, Gran, Søndre Land og Nordre Land kommuner), Oppland.<ul class="tocSubUl"><li>1.</li><li>2.</li><li>3. Forbud mot motorisert ferdsel</li><li>4. Spesielle bestemmelser for Dokkadeltaet</li><li>5. Spesielle bestemmelser for Røykenvika.</li></ul></li></ul></dd></dl></header><main class="documentBody" data-lovdata-URL="LTII/forskrift/1987-02-05-1152" id="dokument"><h1>Forskrift om motorferdsel på Randsfjorden. (Felles bestemmelser i Jevnaker, Gran, Søndre Land og Nordre Land kommuner), Oppland.</h1><article class="legalP" data-absoluteaddress="/ledd/1/" id="ledd-1">Regelverket er vedtatt i kommunestyrene i Nordre Land 30. april 1985, Jevnaker 2. september 1986, Søndre Land 27. oktober 1986 og Gran 5. februar 1987 og kunngjort i 4 lokalaviser 28. januar 1988. De nye reglene gjøres gjeldende fra kunngjøringsdato.</article><article class="legalP" data-absoluteaddress="/ledd/2/" id="ledd-2">I henhold til lov av 10. juni 1977 nr. 82 om motorferdsel i utmark og vassdrag.</article><article class="legalArticle" data-lovdata-URL="LTII/forskrift/1987-02-05-1152/1" data-name="1" data-partID="1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med Randsfjorden menes i denne sammenheng området fra reguleringsdammen ved Bergerfoss i syd til der Dokka/Etna deler seg i et østre og et vestre løp i nord.</article></article><article class="legalArticle" data-lovdata-URL="LTII/forskrift/1987-02-05-1152/2" data-name="2" data-partID="2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fartsgrenser. 5 – fem knop er største tillatte hastighet innenfor en avstand av 100 meter fra land, båthavner, brygger o.l. på Randsfjorden, og dessuten i følgende områder:</article><article class="marginIdArticle" data-partID="a2a" data-absoluteaddress="/paragraf/2/punkt/1/" id="paragraf-2-punkt-1"><span class="data-marginOriginalId">2a.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">I Jevnaker: I Randselva inkl. Bergertjern, fra Bergerfoss og ut i fjorden til en rett linje strukket fra bryggen på Kerraten og over til bekkeutløpet ved Blyberg sag.</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Fartsbegrensningen gjelder også Hermannstjern og badeplassen i Sløvika innenfor en rett linje Bjellum – Roenlandet.</article></article><article class="marginIdArticle" data-partID="a2b" data-absoluteaddress="/paragraf/2/punkt/2/" id="paragraf-2-punkt-2"><span class="data-marginOriginalId">2b.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">I Gran: Røykenvika innenfor en rett linje fra Kjørketangen til Fagernes. Eidsandvika innenfor en rett linje fra sydligste punkt på Grimsrudtangen til sydligste punkt på Løvøya til vestligste punkt på Kongeøya til ytterste spiss på Eidshalvøya.</article></article><article class="marginIdArticle" data-partID="a2c" data-absoluteaddress="/paragraf/2/punkt/3/" id="paragraf-2-punkt-3"><span class="data-marginOriginalId">2c.</span><article class="legalP" data-absoluteaddress="/paragraf/2/punkt/3/ledd/1/" id="paragraf-2-punkt-3-ledd-1">I Søndre Land: Septonvika, begrenset av ei rett linje trukket fra ytterste nordligste punkt på Husodden og rett vestover til Vestsidas strandlinje.</article></article></article><article class="legalArticle" data-lovdata-URL="LTII/forskrift/1987-02-05-1152/3" data-name="3" data-partID="3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">3</span>. <span class="legalArticleTitle">Forbud mot motorisert ferdsel</span></h2><article class="marginIdArticle" data-partID="a3.1" data-absoluteaddress="/paragraf/3/punkt/1/" id="paragraf-3-punkt-1"><span class="data-marginOriginalId">3.1.</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Hvor offentlig badeplass/friområde er merket med merkebøye, er motorisert ferdsel innenfor disse merkebøyer forbudt. Merkebøyene og deres plassering skal tilfredsstille de krav som er angitt i Sjøfartsdirektoratets forskrifter av 23. mai 1968 om fartsgrenser for motorfartøyer m.v. ved badeområder og om oppmerking av badeplasser, § 2, jfr. § 3b.</article></article><article class="marginIdArticle" data-partID="a3.2" data-absoluteaddress="/paragraf/3/punkt/2/" id="paragraf-3-punkt-2"><span class="data-marginOriginalId">3.2.</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Motorferdsel med husbåt er ikke tillatt.</article></article><article class="marginIdArticle" data-partID="a3.3" data-absoluteaddress="/paragraf/3/punkt/3/" id="paragraf-3-punkt-3"><span class="data-marginOriginalId">3.3.</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Bruk av luftfartøy på vann og is er ikke tillatt utover det som hjemles direkte av lov om motorferdsel i utmark og vassdrag og de generelle tillatelser som den enkelte kommune har bestemt i § 5 i denne lov.</article></article><article class="marginIdArticle" data-partID="a3.4" data-absoluteaddress="/paragraf/3/punkt/4/" id="paragraf-3-punkt-4"><span class="data-marginOriginalId">3.4.</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Vannskikjøring er forbudt i de områder av Randsfjorden som er nevnt i pkt. 2, 3, 4 og 5. Forbudet gjelder også i den øvrige 100 meter sonen etter land. Unntak her er inn- og uttauing i 100 meter sonen, så sant dette ikke skjer til sjenanse for fisket og de badende.</article></article></article><article class="legalArticle" data-lovdata-URL="LTII/forskrift/1987-02-05-1152/4" data-name="4" data-partID="4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">4</span>. <span class="legalArticleTitle">Spesielle bestemmelser for Dokkadeltaet</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For området nord for en linje trukket fra Ertnesodden til Mikkelstuen til der Dokke/Etna deler seg i et østre og vestre løp (Storsanden) gjelder følgende regler:</article><article class="marginIdArticle" data-partID="a4.1" data-absoluteaddress="/paragraf/4/punkt/1/" id="paragraf-4-punkt-1"><span class="data-marginOriginalId">4.1.</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Fartsgrenser: For hele områder er 5 – fem knop største tillatte hastighet.</article></article><article class="marginIdArticle" data-partID="a4.2" data-absoluteaddress="/paragraf/4/punkt/2/" id="paragraf-4-punkt-2"><span class="data-marginOriginalId">4.2.</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Generelle bestemmelser: Motorisert ferdsel er ulovlig i tida f.o.m. 15. mars t.o.m. 31. oktober. Dette gjelder også landing og lågtflyging under 800 fot med luftfartøy samt bruk av modellbåter og modellfly. Forøvrig vil motorisert ferdsel kunne foregå etter lov om motorisert ferdsel i utmark og vassdrag og kommunale forskrifter gitt i medhold av dette.</article></article><article class="marginIdArticle" data-partID="a4.3" data-absoluteaddress="/paragraf/4/punkt/3/" id="paragraf-4-punkt-3"><span class="data-marginOriginalId">4.3.</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Unntaksbestemmelser:</article><article class="legalP" data-absoluteaddress="/paragraf/4/punkt/3/ledd/2/" id="paragraf-4-punkt-3-ledd-2">Denne bestemmelsen er ikke til hinder for:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/4/punkt/3/ledd/2/punkt/1/" id="paragraf-4-punkt-3-ledd-2-punkt-1"><span class="data-originalId">a.</span><article class="legalP" data-absoluteaddress="/paragraf/4/punkt/3/ledd/2/punkt/1/ledd/1/" id="paragraf-4-punkt-3-ledd-2-punkt-1-ledd-1">Motorisert ferdsel i forbindelse med drift av eksisterende jordbruksareal i samsvar med tradisjonelle driftsmåter.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/4/punkt/3/ledd/2/punkt/2/" id="paragraf-4-punkt-3-ledd-2-punkt-2"><span class="data-originalId">b.</span><article class="legalP" data-absoluteaddress="/paragraf/4/punkt/3/ledd/2/punkt/2/ledd/1/" id="paragraf-4-punkt-3-ledd-2-punkt-2-ledd-1">Bruk av motorbåt f.o.m. 1. juni i forbindelse med fiske for grunneiere og bruksberettigede.</article></article></li><li data-li-identifier="c." data-name="c."><article class="listArticle" data-absoluteaddress="/paragraf/4/punkt/3/ledd/2/punkt/3/" id="paragraf-4-punkt-3-ledd-2-punkt-3"><span class="data-originalId">c.</span><article class="legalP" data-absoluteaddress="/paragraf/4/punkt/3/ledd/2/punkt/3/ledd/1/" id="paragraf-4-punkt-3-ledd-2-punkt-3-ledd-1">Bruk av motorbåt korteste veg fra fortøyningsplass ut av reservatet og omvendt, fortrinnsvis i det vestre hovedløpet når farten er under 5 knop og det vises spesiell aktsomhet overfor fuglelivet.</article></article></li></ul></article></article></article><article class="legalArticle" data-lovdata-URL="LTII/forskrift/1987-02-05-1152/5" data-name="5" data-partID="5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">5</span>. <span class="legalArticleTitle">Spesielle bestemmelser for Røykenvika.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">For Røykenvika, innenfor en rett linje fra Kjørketangen til Fagernes, gjelder følgende regler:</article><article class="marginIdArticle" data-partID="a5.1" data-absoluteaddress="/paragraf/5/punkt/1/" id="paragraf-5-punkt-1"><span class="data-marginOriginalId">5.1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Generelle bestemmelser: I tida fra 15. april til 1. juni og fra 1. august til 1. november vil all motorisert ferdsel i fuglefredningsområdet være ulovlig. Dette gjelder og landing og lågtflygning under 800 fot med luftfartøy samt bruk av modellbåter og modellfly.</article></article><article class="marginIdArticle" data-partID="a5.2" data-absoluteaddress="/paragraf/5/punkt/2/" id="paragraf-5-punkt-2"><span class="data-marginOriginalId">5.2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Unntaksbestemmelser: Denne bestemmelse er ikke til hinder for:<ul class="defaultList"><li data-li-identifier="a." data-name="a."><article class="listArticle" data-absoluteaddress="/paragraf/5/punkt/2/ledd/1/punkt/1/" id="paragraf-5-punkt-2-ledd-1-punkt-1"><span class="data-originalId">a.</span><article class="legalP" data-absoluteaddress="/paragraf/5/punkt/2/ledd/1/punkt/1/ledd/1/" id="paragraf-5-punkt-2-ledd-1-punkt-1-ledd-1">Bruk av motorbåt i forbindelse med eksisterende småbåthavn og andre båtplasser fra fortøyningsplass og ut av fuglefredningsområdet og omvendt når farten er under 5 knop og det blir vist spesiell aktsomhet overfor fuglelivet.</article></article></li><li data-li-identifier="b." data-name="b."><article class="listArticle" data-absoluteaddress="/paragraf/5/punkt/2/ledd/1/punkt/2/" id="paragraf-5-punkt-2-ledd-1-punkt-2"><span class="data-originalId">b.</span><article class="legalP" data-absoluteaddress="/paragraf/5/punkt/2/ledd/1/punkt/2/ledd/1/" id="paragraf-5-punkt-2-ledd-1-punkt-2-ledd-1">Motorisert ferdsel i forbindelse med drift av eksisterende jordbruksareal i samsvar med tradisjonelle driftsmåter.</article></article></li></ul></article></article></article></main></body></html>