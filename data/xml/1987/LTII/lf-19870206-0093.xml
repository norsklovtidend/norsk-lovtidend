<!DOCTYPE html><html lang="no"><head><title>Forskrift om fredning for Granøyen plantefredningsområde, Midtre Gauldal kommune, Sør-Trøndelag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:49</dd><dt class="legacyID">Datokode</dt><dd class="legacyID">FOR-1987-02-06-93</dd><dt class="dokid">DokumentID</dt><dd class="dokid">LTII/forskrift/1987-02-06-93</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 2</dd><dt class="dateInForce">I kraft fra</dt><dd class="dateInForce">1987-02-06</dd><dt class="appliesTo">Gjelder for</dt><dd class="appliesTo">Midtre Gauldal kommune, Sør-Trøndelag.</dd><dt class="dateOfPublication">Kunngjort</dt><dd class="dateOfPublication">1987-02-27</dd><dt class="titleShort">Korttittel</dt><dd class="titleShort">Forskrift om fredning for Granøyen</dd><dt class="title">Tittel</dt><dd class="title">Forskrift om fredning for Granøyen plantefredningsområde, Midtre Gauldal kommune, Sør-Trøndelag.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 6. februar 1987. Fremmet av Miljøverndepartementet.</dd><dt class="refid">RefID</dt><dd class="refid">forskrift/1987-02-06-93</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fredning for Granøyen plantefredningsområde, Midtre Gauldal kommune, Sør-Trøndelag.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTII/forskrift/1987-02-06-93" id="dokument"><h1>Forskrift om fredning for Granøyen plantefredningsområde, Midtre Gauldal kommune, Sør-Trøndelag.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1987-02-06-93/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om naturvern av 19. juni 1970 nr. 63 §§ 9 og 13, jf. § 10 og §§ 21, 22 og 23, er et edelløvskogområde ved Granøyen i Gauldalen øst for Støren i Midtre Gauldal kommune, Sør-Trøndelag fylke, fredet som plantefredningsområde ved kgl.res. av 6. februar 1987 under betegnelsen Granøyen plantefredningsområde.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1987-02-06-93/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Det fredete området berører følgende gnr/bnr: 4/1, 4/2, 4/5, 5/3, 5/4, 9/1, 10,1, 10/3 og 10/4.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Plantefredningsområdet dekker et areal på ca 300 dekar.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">Grensene for verneområdet framgår av kart i målestokk 1:5.000, datert Miljøverndepartementet juli 1985. Kartet og fredningsbestemmelsene oppbevares i Midtre Gauldal kommune, hos fylkesmannen i Sør-Trøndelag, i Direktoratet for naturforvaltning og i Miljøverndepartementet.</article><article class="legalP" data-absoluteaddress="/kapittel/2/ledd/4/" id="kapittel-2-ledd-4">De nøyaktige grensene for reservatet skal avmerkes i marka. Knekkpunktene bør koordinatfestes.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1987-02-06-93/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med fredningen er<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/1/" id="kapittel-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/1/ledd/1/" id="kapittel-3-ledd-1-punkt-1-ledd-1">å verne en almeskog som ligger langt mot sørøst i fylket</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/2/" id="kapittel-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/2/ledd/1/" id="kapittel-3-ledd-1-punkt-2-ledd-1">å bevare det største edelløvskogsbestandet med tilhørende dyreliv i Gauldal-Haltdalen-traktene og</article></article></li><li data-li-identifier="-" data-name="-"><article class="listArticle" data-absoluteaddress="/kapittel/3/ledd/1/punkt/3/" id="kapittel-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/3/ledd/1/punkt/3/ledd/1/" id="kapittel-3-ledd-1-punkt-3-ledd-1">å bevare et spesielt vakkert natur- og kulturlandskap.</article></article></li></ul></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1987-02-06-93/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For reservatet gjelder følgende bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/ledd/1/punkt/1/" id="kapittel-4-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/4/ledd/1/punkt/1/ledd/1/" id="kapittel-4-ledd-1-punkt-1-ledd-1">Vegetasjonen, herunder døde busker og trær, er fredet mot skade og ødeleggelse unntatt det som følger av tillatt ferdsel eller tiltak i medhold av punktene V-VII.</article><article class="legalP" data-absoluteaddress="/kapittel/4/ledd/1/punkt/1/ledd/2/" id="kapittel-4-ledd-1-punkt-1-ledd-2">Det er forbudt å fjerne planter eller plantedeler fra reservatet.</article><article class="legalP" data-absoluteaddress="/kapittel/4/ledd/1/punkt/1/ledd/3/" id="kapittel-4-ledd-1-punkt-1-ledd-3">Nye plantearter må ikke innføres. Treslagsskifte er ikke tillatt.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/ledd/1/punkt/2/" id="kapittel-4-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/4/ledd/1/punkt/2/ledd/1/" id="kapittel-4-ledd-1-punkt-2-ledd-1">For dyrelivet gjelder viltlovens bestemmelser og forskrifter gitt i medhold av denne.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/ledd/1/punkt/3/" id="kapittel-4-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/4/ledd/1/punkt/3/ledd/1/" id="kapittel-4-ledd-1-punkt-3-ledd-1">Det må ikke iverksettes tiltak som kan endre naturmiljøet, som f.eks. oppføring av bygninger, anlegg og faste innretninger, opplag av båt, campingvogn o.l., framføring av luftledninger, jordkabler og kloakkledninger, bygging av veier, drenering og annen form for tørrlegging, uttak, oppfylling, planering og lagring av masse, utføring av kloakk eller konsentrerte forurensningstilførsler, henleggelse av avfall, gjødsling og bruk av kjemiske bekjempningsmidler. Opplistingen er ikke fullstendig.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/ledd/1/punkt/4/" id="kapittel-4-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/4/ledd/1/punkt/4/ledd/1/" id="kapittel-4-ledd-1-punkt-4-ledd-1">Motorisert ferdsel er forbudt.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/4/ledd/1/punkt/5/" id="kapittel-4-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/4/ledd/1/punkt/5/ledd/1/" id="kapittel-4-ledd-1-punkt-5-ledd-1">Militære øvelser, organisert idrettsutøvelse medregnet opplegg for orientering, trimløyper etc., riding, bålbrenning, camping og telting er forbudt. Granplantefelt avvirkes når grana er hogstmoden. Nyplanting av gran tillates ikke.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1987-02-06-93/KAPITTEL_5" data-partID="k5"><h2 data-text-align="center">V</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i pkt. IV er ikke til hinder for<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/ledd/1/punkt/1/" id="kapittel-5-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/5/ledd/1/punkt/1/ledd/1/" id="kapittel-5-ledd-1-punkt-1-ledd-1">Gjennomføring av militær operativ virksomhet og tiltak i ambulanse-, politi-, brannvern-, sikrings-, oppsyns-, skjøtsels- og forvaltningsøyemed.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/ledd/1/punkt/2/" id="kapittel-5-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/5/ledd/1/punkt/2/ledd/1/" id="kapittel-5-ledd-1-punkt-2-ledd-1">Sanking av bær og matsopp.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/ledd/1/punkt/3/" id="kapittel-5-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/5/ledd/1/punkt/3/ledd/1/" id="kapittel-5-ledd-1-punkt-3-ledd-1">Hogst av gran og bjerk og uttak av falltrær til grunneiernes eget forbruk. Alm kan hogges etter forutgående blinking av herredsskogmesteren.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/5/ledd/1/punkt/4/" id="kapittel-5-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/5/ledd/1/punkt/4/ledd/1/" id="kapittel-5-ledd-1-punkt-4-ledd-1">Mekanisk rydding under kraftledningene.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/5/ledd/1/punkt/5/" id="kapittel-5-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/5/ledd/1/punkt/5/ledd/1/" id="kapittel-5-ledd-1-punkt-5-ledd-1">Beiting.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/5/ledd/1/punkt/6/" id="kapittel-5-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/5/ledd/1/punkt/6/ledd/1/" id="kapittel-5-ledd-1-punkt-6-ledd-1">Fortsatt bruk av slåtteenger i vestre deler av området.</article></article></li><li data-li-identifier="7." data-name="7."><article class="listArticle" data-absoluteaddress="/kapittel/5/ledd/1/punkt/7/" id="kapittel-5-ledd-1-punkt-7"><span class="data-originalId">7.</span><article class="legalP" data-absoluteaddress="/kapittel/5/ledd/1/punkt/7/ledd/1/" id="kapittel-5-ledd-1-punkt-7-ledd-1">Fortsatt tradisjonell drift av gårdsbruket Folstadflotten.</article></article></li><li data-li-identifier="8." data-name="8."><article class="listArticle" data-absoluteaddress="/kapittel/5/ledd/1/punkt/8/" id="kapittel-5-ledd-1-punkt-8"><span class="data-originalId">8.</span><article class="legalP" data-absoluteaddress="/kapittel/5/ledd/1/punkt/8/ledd/1/" id="kapittel-5-ledd-1-punkt-8-ledd-1">Gjødsling av innmarka.</article></article></li><li data-li-identifier="9." data-name="9."><article class="listArticle" data-absoluteaddress="/kapittel/5/ledd/1/punkt/9/" id="kapittel-5-ledd-1-punkt-9"><span class="data-originalId">9.</span><article class="legalP" data-absoluteaddress="/kapittel/5/ledd/1/punkt/9/ledd/1/" id="kapittel-5-ledd-1-punkt-9-ledd-1">Motorisert ferdsel på og vedlikehold av eksisterende veier.</article></article></li></ul></article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1987-02-06-93/KAPITTEL_6" data-partID="k6"><h2 data-text-align="center">VI</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">Forvaltningsmyndigheten, eller den forvaltningsmyndigheten bestemmer, kan gjennomføre skjøtselstiltak for å fremme fredningsformålet. Det kan utarbeides skjøtselsplan, som skal inneholde nærmere retningslinjer for gjennomføring av skjøtselstiltakene.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1987-02-06-93/KAPITTEL_7" data-partID="k7"><h2 data-text-align="center">VII</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsmyndigheten kan gjøre unntak fra fredningsbestemmelsene når formålet med fredningen krever det, samt for vitenskapelige undersøkelser, arbeider av vesentlig samfunnsmessig betydning og i spesielle tilfelle, dersom det ikke strir mot formålet med fredningen.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1987-02-06-93/KAPITTEL_8" data-partID="k8"><h2 data-text-align="center">VIII</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningen av fredningsbestemmelsene tillegges fylkesmannen i Sør-Trøndelag.</article></section><section class="section" data-name="kapIX" data-section-type="default" data-absoluteaddress="/kapittel/9/" id="kapittel-9" data-lovdata-URL="LTII/forskrift/1987-02-06-93/KAPITTEL_9" data-partID="k9"><h2 data-text-align="center">IX</h2><article class="legalP" data-absoluteaddress="/kapittel/9/ledd/1/" id="kapittel-9-ledd-1">Den makt Kongen har etter §§ 6 og 10 til å fastsette nærmere regler om områdene og skjøtselen av dem, etter § 21 om merking av fredninger m.m., etter § 22 om regulering av ferdsel og etter § 23 til å gjøre unntak fra fredningsreglene, blir for disse områdene delegert til Miljøverndepartementet.</article></section><section class="section" data-name="kapX" data-section-type="default" data-absoluteaddress="/kapittel/10/" id="kapittel-10" data-lovdata-URL="LTII/forskrift/1987-02-06-93/KAPITTEL_10" data-partID="k10"><h2 data-text-align="center">X</h2><article class="legalP" data-absoluteaddress="/kapittel/10/ledd/1/" id="kapittel-10-ledd-1">Disse bestemmelsene trer i kraft straks.</article></section></main></body></html>