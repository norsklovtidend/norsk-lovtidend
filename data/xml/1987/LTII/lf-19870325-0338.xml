<!DOCTYPE html><html lang="no"><head><title>Forskrift om midlertidig vern av deler av Brattøya i Halden kommune, Østfold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:55:09</dd><dt class="legacyID">Datokode</dt><dd class="legacyID">FOR-1987-03-25-338</dd><dt class="dokid">DokumentID</dt><dd class="dokid">LTII/forskrift/1987-03-25-338</dd><dt class="ministry">Departement</dt><dd class="ministry"><ul><li>MD</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 6</dd><dt class="dateInForce">I kraft fra</dt><dd class="dateInForce">1987-06-13 nr. 6</dd><dt class="appliesTo">Gjelder for</dt><dd class="appliesTo">Halden kommune, Østfold.</dd><dt class="dateOfPublication">Kunngjort</dt><dd class="dateOfPublication">1987-05-13</dd><dt class="titleShort">Korttittel</dt><dd class="titleShort">Forskrift om midl. vern av deler av Brattøya</dd><dt class="title">Tittel</dt><dd class="title">Forskrift om midlertidig vern av deler av Brattøya i Halden kommune, Østfold.</dd><dt class="refid">RefID</dt><dd class="refid">forskrift/1987-03-25-338</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig vern av deler av Brattøya i Halden kommune, Østfold.<ul class="tocSubUl"><li>I.</li><li>II.</li><li>III.</li><li>IV.</li><li>V.</li><li>VI.</li><li>VII.</li><li>VIII.</li></ul></li></ul></dd></dl></header><main class="documentBody" data-lovdata-URL="LTII/forskrift/1987-03-25-338" id="dokument"><h1>Forskrift om midlertidig vern av deler av Brattøya i Halden kommune, Østfold.</h1><article class="legalP" data-absoluteaddress="/ledd/1/" id="ledd-1">Miljøverndepartementets vedtak av 25. mars 1987.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTII/forskrift/1987-03-25-338/KAPITTEL_1" data-partID="k1"><h2 data-text-align="center">I.</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I medhold av lov om viltet av 29. mai 1981 nr. 38, § 7, annet. ledd, er et land- og sjøareal på Brattøya i Halden kommune, Østfold fylke, midlertidig vernet.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTII/forskrift/1987-03-25-338/KAPITTEL_2" data-partID="k2"><h2 data-text-align="center">II.</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Området dekker et areal på ca 35 daa. Grensene for det midlertidige vernede arealet framgår av kart, datert Miljøverndepartementet mars 1987. Kartet og vernebestemmelsene oppbevares i Halden kommune, hos fylkesmannen i Østfold, i Direktoratet for naturforvaltning og i Miljøverndepartementet.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTII/forskrift/1987-03-25-338/KAPITTEL_3" data-partID="k3"><h2 data-text-align="center">III.</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Formålet med det midlertidige vernevedtaket er å sikre en hekkelokalitet for vandrefalk mot unødig ferdsel og forstyrrelse, inntil spørsmålet om varig vern av lokaliteten er avklart.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTII/forskrift/1987-03-25-338/KAPITTEL_4" data-partID="k4"><h2 data-text-align="center">IV.</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">For det midlertidige verneområdet gjelder følgende bestemmelse:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">All ferdsel til lands og til vanns er forbudt i tiden 1. mars til 1. august. Dette omfatter også bruk av modellbåter og modellfly og lavtflyving (under 300 fot) over området.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTII/forskrift/1987-03-25-338/KAPITTEL_5" data-partID="k5"><h2 data-text-align="center">V.</h2><article class="legalP" data-absoluteaddress="/kapittel/5/ledd/1/" id="kapittel-5-ledd-1">Bestemmelsene i pkt. IV er ikke til hinder for:</article><article class="legalP" data-absoluteaddress="/kapittel/5/ledd/2/" id="kapittel-5-ledd-2">Gjennomføring av militær operativ virksomhet og tiltak i ambulanse-, politi-, brannvern-, sikrings-, oppsyns-, og forvaltningsøyemed.</article></section><section class="section" data-name="kapVI" data-section-type="default" data-absoluteaddress="/kapittel/6/" id="kapittel-6" data-lovdata-URL="LTII/forskrift/1987-03-25-338/KAPITTEL_6" data-partID="k6"><h2 data-text-align="center">VI.</h2><article class="legalP" data-absoluteaddress="/kapittel/6/ledd/1/" id="kapittel-6-ledd-1">De nøyaktige grensene kan avmerkes i marka etter nærmere anvisning av forvaltningsmyndigheten. Informasjon om ferdselsforbudet kan settes opp på stedet. Bestemmelsene under dette pkt. kan bare iverksettes dersom grunneieren samtykker.</article></section><section class="section" data-name="kapVII" data-section-type="default" data-absoluteaddress="/kapittel/7/" id="kapittel-7" data-lovdata-URL="LTII/forskrift/1987-03-25-338/KAPITTEL_7" data-partID="k7"><h2 data-text-align="center">VII.</h2><article class="legalP" data-absoluteaddress="/kapittel/7/ledd/1/" id="kapittel-7-ledd-1">Forvaltningsmyndigheten kan gjøre unntak fra ferdselsforbudet når formålet med fredningen krever det, samt for vitenskapelige undersøkelser, arbeider av vesentlig samfunnsmessig betydning og i spesielle tilfeller, dersom det ikke strir mot formålet med fredningen.</article></section><section class="section" data-name="kapVIII" data-section-type="default" data-absoluteaddress="/kapittel/8/" id="kapittel-8" data-lovdata-URL="LTII/forskrift/1987-03-25-338/KAPITTEL_8" data-partID="k8"><h2 data-text-align="center">VIII.</h2><article class="legalP" data-absoluteaddress="/kapittel/8/ledd/1/" id="kapittel-8-ledd-1">Forvaltningen av fredningsbestemmelsene tillegges fylkesmannen i Østfold.</article></section></main></body></html>