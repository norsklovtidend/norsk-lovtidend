<!DOCTYPE html><html lang="no"><head><title>Forskrift om vedtekt til § 69 nr. 3 i plan- og bygningsloven, Sogndal kommune, Sogn og Fjordane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 10:54:48</dd><dt class="legacyID">Datokode</dt><dd class="legacyID">FOR-1987-11-20-902</dd><dt class="dokid">DokumentID</dt><dd class="dokid">LTII/forskrift/1987-11-20-902</dd><dt class="ministry">Departement</dt><dd class="ministry"><ul><li>KO</li></ul></dd><dt class="publishedIn">Publisert i</dt><dd class="publishedIn">Avd II 1987 Nr. 14</dd><dt class="dateInForce">I kraft fra</dt><dd class="dateInForce">1987-12-15</dd><dt class="appliesTo">Gjelder for</dt><dd class="appliesTo">Sogndal kommune, Sogn og Fjordane.</dd><dt class="dateOfPublication">Kunngjort</dt><dd class="dateOfPublication">1987-12-14</dd><dt class="titleShort">Korttittel</dt><dd class="titleShort">Forskrift til § 69 nr. 3 i plan- og byg</dd><dt class="title">Tittel</dt><dd class="title">Forskrift om vedtekt til § 69 nr. 3 i plan- og bygningsloven, Sogndal kommune, Sogn og Fjordane.</dd><dt class="refid">RefID</dt><dd class="refid">forskrift/1987-11-20-902</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedtekt til § 69 nr. 3 i plan- og bygningsloven, Sogndal kommune, Sogn og Fjordane.</li></ul></dd></dl></header><main class="documentBody" data-lovdata-URL="LTII/forskrift/1987-11-20-902" id="dokument"><h1>Forskrift om vedtekt til § 69 nr. 3 i plan- og bygningsloven, Sogndal kommune, Sogn og Fjordane.</h1><article class="legalP" data-absoluteaddress="/ledd/1/" id="ledd-1">Kommunal- og arbeidsdepartementet har 20. november 1987 med heimel i § 4 i plan- og bygningsloven av 14. juni 1985 nr. 77 stadfest vedtak av Sogndal kommunestyre 27. august 1987 om vedtekt til § 69 nr. 3 i plan- og bygningsloven for Sogndal kommune.</article><article class="legalP" data-absoluteaddress="/ledd/2/" id="ledd-2">Vedtekta skal lyda soleis:</article> <article class="defaultP" margin-top="true">Til § 69 nr. 3:</article><article class="legalP" data-absoluteaddress="/ledd/3/" id="ledd-3">I byggeplanar og reguleringsplanar skal det gjerast greie for plassering av de anlegg som er nemnt i § 69 nr. 1. I den grad trongen for slike anlegg er dekka på opptilliggjande areal, må dette dokumenterast. Anlegga må visast i sin heilhet med køyrevegar, gangvegar og friareal.</article><article class="legalP" data-absoluteaddress="/ledd/4/" id="ledd-4">Reglar for leikeplassar for barn i samband med byggeplanar og reguleringsplanar for bustadar:</article><article class="legalP" data-absoluteaddress="/ledd/5/" id="ledd-5">Barnehagar og dagheimar går ein ut frå blir plassert sentralt i bustadområde med 1000 bustader eller meir.</article><article class="legalP" data-absoluteaddress="/ledd/6/" id="ledd-6">Kvartalsleikeplass for litt større barn skal leggjast for minst kvar 200 bustadar. Plassen skal ha leikereiskap, sandkasse og bord med benker, og kan setjast av på bustadtomt eller på fellesareal for fleire tomter med 25 bustader og meir.</article><article class="legalP" data-absoluteaddress="/ledd/7/" id="ledd-7">Sandleikeplassar for småbarn skal leggjast for mindre bustadgrupper og minst for kvar 25 bustader. Plassen skal ha ein storleik på opp til 100 m<sup>2</sup> med rikeleg sollys og med sandkasse, bord og benker for barn og vaksne. Plass kan setjast av på bustadtomt eller som fellesareal for fleire tomter med frå 4 bustader og meir.</article><article class="legalP" data-absoluteaddress="/ledd/8/" id="ledd-8">Reglar for avkøyrsel og parkering av biler:</article><article class="legalP" data-absoluteaddress="/ledd/9/" id="ledd-9">Bustadbygg skal ha oppstillingsplass for 2 bilar pr. bustad på eigen tomt eller på fellesareal for fleire tomter. Dersom det er meir enn eitt husvære pr. hus skal det avsetjast 1 oppstillingsplass for kvart ekstra husvære. Fråsegn om avkøyrsle bør innhentast frå vegstyresmakt før godkjenning av planane.</article><article class="legalP" data-absoluteaddress="/ledd/10/" id="ledd-10">Forretnings-/kontorbygg skal ha oppstillingsplass for 1 bil pr. 50 m<sup>2</sup> golvflate i bygget på eigen tomt eller på fellesareal for fleire tomter.</article><article class="legalP" data-absoluteaddress="/ledd/11/" id="ledd-11">For særskild parkeringskrevjande forretnings-/kontorbygg kan bygningsrådet etter skjønn auke talet på parkeringsplassar. Fråsegn om avkøyrsle bør innhentast frå vegstyresmakt før godkjenning av planane.</article><article class="legalP" data-absoluteaddress="/ledd/12/" id="ledd-12">Industri- og lagerbygg skal ha oppstillingsplass for 1 bil pr. 100 m<sup>2</sup> golvflate. Fråsegn om avkøyrsle bør innhentast frå vegstyresmakt før godkjenning av planane.</article><article class="legalP" data-absoluteaddress="/ledd/13/" id="ledd-13">Institusjonar, hotell, restaurantar, forsamlingslokale, teater, skular, idrettsanlegg, sjukehus og andre bygg der spesielle forhold gjer seg gjeldande skal ha oppstillingsplassar og tilfredsstillande inn- og utkøyringsforhold for bilar etter bygningsrådets skjønn.</article><article class="legalP" data-absoluteaddress="/ledd/14/" id="ledd-14">Vedtekta vert sett i kraft frå 15. desember 1987.</article><article class="legalP" data-absoluteaddress="/ledd/15/" id="ledd-15">Frå same tid vert vedtekt til § 69 nr. 3 i bygningslova for Sogndal kommune, stadfest 18. august 1966, oppheva.</article></main></body></html>