<!DOCTYPE html><html lang="no"><head><title>Forskrift om godkjenning og registrering av utrykningskjøretøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:32</dd><dt class="legacyID">Datokode</dt><dd class="legacyID">FOR-1986-05-27-1581</dd><dt class="dokid">DokumentID</dt><dd class="dokid">LTI/forskrift/1986-05-27-1581</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§11</li><li>forskrift/1986-03-21-750</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Forskrift om godkjenning og registrering av utrykningskjøretøy.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 27. mai 1986 med hjemmel i vegtrafikkloven av 18. juni 1965 nr. 4 § 11, jfr. kgl.res. av 21. mars 1986 nr. 750 om delegering av myndighet etter loven.</dd><dt class="refid">RefID</dt><dd class="refid">forskrift/1986-05-27-1581</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godkjenning og registrering av utrykningskjøretøy.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-05-27-1581" id="dokument"><h1>Forskrift om godkjenning og registrering av utrykningskjøretøy.</h1><article class="legalArticle" data-lovdata-URL="LTI/forskrift/1986-05-27-1581/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Utrykningskjøretøy skal være godkjent av biltilsynet i henhold til disse forskrifter og de tekniske bestemmelser som gjelder for slikt kjøretøy. Godkjenning skal anmerkes i vognkortet, eller på gjenpart av brannsjefens vedtak når det gjelder reservekjøretøy som nevnt i § 2 a).</article></article><article class="legalArticle" data-lovdata-URL="LTI/forskrift/1986-05-27-1581/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Godkjenning gis bare etter anmodning fra kjøretøyets eier og vedtak fattet av<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">brannsjefen når kjøretøyet tilhører kommunen og disponeres av kommunalt brannvesen, eller for annet kjøretøy som for et tidsrom av inntil 8 uker er disponert som reserve for godkjent utrykningskjøretøy som nevnt,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">henholdsvis politimesteren og sjefen for de sentrale politiinstitusjoner, når kjøretøyet eies av Staten og disponeres av politikammeret eller vedkommende institusjon,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">fylkeslegen når kjøretøyet registreres som ambulanse, herunder leilighetsambulanse,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">politimesteren når kjøretøyet disponeres av kommunal brannsjef eller hans nærmeste stedfortreder og vedkommende regelmessig må være i beredskap uten fast vaktsted,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">politimesteren når kjøretøyet disponeres av lensmann eller lensmannsbetjent,</article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">vedkommende militære myndighet når kjøretøyet tilhører Forsvaret og registreres etter den spesielle ordning med gule kjennemerker,</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">Direktoratet for sivilt beredskap når kjøretøyet tilhører Sivilforsvaret og ikke går inn under bokstav c), e)</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">Vegdirektoratet i andre tilfelle.</article></article></li></ul></article></article><article class="legalArticle" data-lovdata-URL="LTI/forskrift/1986-05-27-1581/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vedtak om godkjenning som utrykningskjøretøy skal begrenses til et minst mulig antall kjøretøyer. Av kjøretøyer som nevnt i § 2 d) bør det normalt ikke være godkjent mer enn 4 for hvert brannvesen til enhver tid.</article></article><article class="legalArticle" data-lovdata-URL="LTI/forskrift/1986-05-27-1581/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Når forutsetningene for godkjenning ikke lenger foreligger, eller vedtak etter § 2 blir trukket tilbake, skal eieren eller den som på eierens vegne disponerer kjøretøyet innen 14 dager fremstille kjøretøyet for biltilsynet. Biltilsynet endrer vognkortet i overensstemmelse med kjøretøyets nye status.</article></article><article class="legalArticle" data-lovdata-URL="LTI/forskrift/1986-05-27-1581/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Godkjenning av utrykningskjøretøy og tilbakekalling av slik godkjenning anmerkes av biltilsynet på registerkortet. Biltilsynet fører dessuten en oversikt over de utrykningskjøretøyer som til enhver tid er godkjent. Første punktum gjelder ikke for reservekjøretøy som nevnt i § 2 a).</article></article><article class="legalArticle" data-lovdata-URL="LTI/forskrift/1986-05-27-1581/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Klage over vedtak etter § 2 a)-e) behandles av Vegdirektoratet. Klage over Vegdirektoratets vedtak etter § 2 h) behandles av Samferdselsdepartementet.</article></article><article class="legalArticle" data-lovdata-URL="LTI/forskrift/1986-05-27-1581/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Når utrykningskjøretøy er tatt ut av beredskap, eller når tjenesten krever at kjøretøyets status som utrykningskjøretøy ikke skal synes, kan særskilt lyd- og lyssignal demonteres. Særskilt lyssignal skal alltid demonteres fra kjøretøy som er godkjent etter § 2 d) og e) når kjøretøyet er tatt ut av beredskap.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Når særskilt lyd- eller lyssignal er demontert regnes kjørtetøyet ikke som utrykningskjøretøy.</article></article><article class="legalArticle" data-lovdata-URL="LTI/forskrift/1986-05-27-1581/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Vegdirektoratet kan gjøre unntak fra det som er fastsatt i disse forskrifter. Vegdirektoratet kan også fastsette særlige vilkår eller begrensninger i tilknytning til vedtak etter § 2 h).</article></article><article class="legalArticle" data-lovdata-URL="LTI/forskrift/1986-05-27-1581/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Disse forskrifter gjelder fra og med 1. oktober 1986. Fra samme dato oppheves forskrifter om godkjenning og registrering av utrykningskjøretøy av 10. august 1978 nr. 1.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Kjøretøy som er godkjent i henhold til forskrifter om godkjenning og registrering av utrykningskjøretøy av 10. august 1978 anses som godkjent også etter denne forskrift.</article><article class="legalP" data-absoluteaddress="/paragraf/9/ledd/3/" id="paragraf-9-ledd-3">Kjøretøy som nevnt i § 2 a), b), c) f) og g) anses godkjent som utrykningskjøretøy når det er registrert før 1. oktober 1978, har vært disponert som utrykningskjøretøy før samme dato og bekreftet gjenpart eller duplikat av vedtak som nevnt i § 2 a), b), c), f) eller g) ligger ved vognkortet. For kjøretøy som nevnt gjøres anmerkning etter § 1 og § 5 etter hvert som biltilsynet bestemmer.</article></article></main></body></html>