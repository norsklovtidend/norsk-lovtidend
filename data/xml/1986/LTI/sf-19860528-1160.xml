<!DOCTYPE html><html lang="no"><head><title>Forskrift om redningsredskaper m. m. på passasjer- og lasteskip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:42</dd><dt class="legacyID">Datokode</dt><dd class="legacyID">FOR-1986-05-28-1160</dd><dt class="dokid">DokumentID</dt><dd class="dokid">LTI/forskrift/1986-05-28-1160</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 12</dd><dt class="dateInForce">I kraft fra</dt><dd class="dateInForce">1986-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§41a</li><li>lov/1903-06-09-7/§47</li><li>lov/1903-06-09-7/§48</li><li>lov/1903-06-09-7/§97</li><li>lov/1903-06-09-7/§100</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">1986-06-20</dd><dt class="title">Tittel</dt><dd class="title">Forskrift om redningsredskaper m. m. på passasjer- og lasteskip.</dd><dt class="refid">RefID</dt><dd class="refid">forskrift/1986-05-28-1160</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om redningsredskaper m. m. på passasjer- og lasteskip.</li></ul></dd></dl></header><main class="documentBody" data-lovdata-URL="LTI/forskrift/1986-05-28-1160" id="dokument"><h1>Forskrift om redningsredskaper m. m. på passasjer- og lasteskip.</h1><article class="legalP" data-absoluteaddress="/ledd/1/" id="ledd-1">Sjøfartsdirektoratet har 28. mai 1986 fastsatt ovennevnte forskrift. Forskriften er fastsatt med hjemmel i lov av 9. juni 1903 nr. 7 om Statskontrol med Skibes sjødyktighed m.v. §§ 1, 41a, 47, 48, 97 og 100, jfr. kgl.res. av 5. april 1963 og kgl.res. av 1. desember 1978 om bemyndigelse til Sjøfartsdirektoratet til å utferdige forskrifter i medhold av sjødyktighetsloven.</article><article class="legalP" data-absoluteaddress="/ledd/2/" id="ledd-2">Forskriften gjennomfører i norsk rett det reviderte kapittel III i Den internasjonale konvensjon om sikkerhet for menneskeliv til sjøs, 1974 (SOLAS-74) som ble vedtatt i juni 1983.</article><article class="legalP" data-absoluteaddress="/ledd/3/" id="ledd-3">Forskriften kommer til anvendelse på nye skip, dvs. skip hvis bygging påbegynnes på eller etter 1. juli 1986.</article><article class="legalP" data-absoluteaddress="/ledd/4/" id="ledd-4">For eksisterende skip vil forskriften komme til anvendelse slik det fremgår av de enkelte paragrafer, jfr. § 2. For øvrig vil forskrifter av henholdsvis 30. november 1964 om redningsredskaper på passasjerskip og 3. desember 1964 om redningsredskaper på lasteskip gjelde dersom ikke bestemmelsene i denne forskrift ønskes anvendt.</article><article class="legalP" data-absoluteaddress="/ledd/5/" id="ledd-5">Foruten visse materielle krav medfører det reviderte kapittel III i SOLAS-74 at det både for nye og eksisterende skip må gjennomføres en mer systematisk opplæring ombord i bruk av redningsutstyr. Videre innføres krav som endrer selve utstyret og krav til visse nye utstyrstyper som ikke omfattes av gjeldende norske regler.</article><article class="legalP" data-absoluteaddress="/ledd/6/" id="ledd-6">Forskriften bygger på konvensjonens mønster. Konvensjonskravene er innarbeidet ved henvisninger til de aktuelle regler i konvensjonen.</article><article class="legalP" data-absoluteaddress="/ledd/7/" id="ledd-7">For konvensjonsskip er det ikke fastsatt nasjonale krav i tillegg til konvensjonskravene, men en del presiseringer og spesifikasjoner av funksjonskrav er foretatt i de respektive paragrafer.</article><article class="legalP" data-absoluteaddress="/ledd/8/" id="ledd-8">For ikke-konvensjonsskip er også konvensjonens regler lagt til grunn, men en rekke modifikasjoner og lempinger er fastsatt.</article><article class="legalP" data-absoluteaddress="/ledd/9/" id="ledd-9">I tillegg til forskiften er det fastsatt et vedlegg hvor kravene til de ulike utstyrstyper som omfattes av konvensjonen er inntatt. Blant annet er en del funksjonskrav nærmere spesifisert.</article><article class="legalP" data-absoluteaddress="/ledd/10/" id="ledd-10">Overtredelsen av forskriften kan straffes med bøter i henhold til Alminnelig borgelig straffelov av 22. mai 1902 nr. 2 § 339 nr. 2, hvis ikke strengere straff kommer til anvendelse i henhold til annen lovbestemmelse.</article><article class="legalP" data-absoluteaddress="/ledd/11/" id="ledd-11">Forskriften trer i kraft 1. juli 1986.</article><article class="legalP" data-absoluteaddress="/ledd/12/" id="ledd-12">Forskiften vil bli inntatt i Skipskontrollens regler og omtalt i Meddelelser fra Sjøfartsdirektoratet. Den kan fås ved henvendelse til Sjøfartsdirektoratet,</article><article class="legalP" data-absoluteaddress="/ledd/13/" id="ledd-13">Ekspedisjonen, Postboks 8123 DEP, 0032 OSLO 1.</article></main></body></html>