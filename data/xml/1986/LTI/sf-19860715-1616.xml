<!DOCTYPE html><html lang="no"><head><title>Forskrift til kredittkjøpsloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:30</dd><dt class="legacyID">Datokode</dt><dd class="legacyID">FOR-1986-07-15-1616</dd><dt class="dokid">DokumentID</dt><dd class="dokid">LTI/forskrift/1986-07-15-1616</dd><dt class="ministry">Departement</dt><dd class="ministry"><ul><li>Forbruker- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 17</dd><dt class="dateInForce">I kraft fra</dt><dd class="dateInForce">1986-10-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-21-82/§7</li><li>lov/1985-06-21-82/§11</li><li>lov/1985-06-21-82/§12</li><li>lov/1985-06-21-82/§28</li><li>lov/1985-06-21-82/§29</li><li>forskrift/1986-06-27-1305</li></ul></dd><dt class="dateOfPublication">Kunngjort</dt><dd class="dateOfPublication">1986-08-26</dd><dt class="title">Tittel</dt><dd class="title">Forskrift til kredittkjøpsloven.</dd><dt class="miscInformation">Annet om dokumentet</dt><dd class="miscInformation">Fastsatt av Prisdirektoratet 15. juli 1986.</dd><dt class="refid">RefID</dt><dd class="refid">forskrift/1986-07-15-1616</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til kredittkjøpsloven.<ul class="tocSubUl"><li>Kap. I. Minste kontantinnsats for forbrukerkredittkjøp.<ul class="tocSubUl"><li>§ 1. Hva kapitlet gjelder for.</li><li>§ 2. Kontantinnsatsen.</li></ul></li><li>Kap. II. Beregning av kredittkostnadene ved betaling før forfall.<ul class="tocSubUl"><li>§ 3. Beregning av kredittkostnadene.</li><li>§ 4. Restgjelden.</li></ul></li><li>Kap. III. Plikt til å opplyse om effektiv rente m.v.<ul class="tocSubUl"><li>§ 5. Alminnelig krav til opplysningsplikten.</li><li>§ 6. Effektiv rente.</li><li>§ 7. Effektiv rente ved avtale om kredittkjøp, kredittkjøpslovens § 4.</li><li>§ 8. Effektiv rente ved kontokredittavtale, kredittkjøps lovens § 5.</li><li>§ 9. Effektiv rente ved markedsføring av konto kredittvilkår, kredittkjøpslovens § 6.</li></ul></li><li>Kap. IV. Visse former for forbrukerleie.<ul class="tocSubUl"><li>§ 10. Hva kapitlet gjelder for.</li><li>§ 11. Oppsigelsesrett.</li><li>§ 12. Opplysningsplikt.</li><li>§ 13. Verneting m.v.</li></ul></li><li>Kap. V. Ikrafttreden.<ul class="tocSubUl"><li>§ 14.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-15-1616" id="dokument"><h1>Forskrift til kredittkjøpsloven.</h1><article class="legalP" data-absoluteaddress="/ledd/1/" id="ledd-1">Med hjemmel i lov 21. juni 1985 nr. 82 om kredittkjøp m.m. (kredittkjøpsloven) §§ 7, 11, 12, 28 og 29, jf. kgl.res. 27. juni 1986 nr. 1305 del II, jf. Forbruker- og administrasjonsdepartementets vedtak av 9. juli 1986, fastsettes:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-07-15-1616/KAPITTEL_1" data-partID="k1"><h2>Kap. I. Minste kontantinnsats for forbrukerkredittkjøp.</h2><article class="legalArticle" data-lovdata-URL="LTI/forskrift/1986-07-15-1616/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hva kapitlet gjelder for.</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Bestemmelsene i dette kapittel gjelder for forbrukerkredittkjøp når varens kontantpris overstiger 10% av grunnbeløpet etter folketrygdloven, og kreditten gis for mer enn 30 dager regnet fra utløpet av leveringsmåneden, jf. kredittkjøpslovens § 7 annet ledd. Bestemmelsene gjelder ikke for kontokjøp og heller ikke for bøker og byggesett til ferdighus.</article></article><article class="legalArticle" data-lovdata-URL="LTI/forskrift/1986-07-15-1616/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kontantinnsatsen.</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Ved forbrukerkredittkjøp som nevnt i § 1, skal det beløpet kjøperen skal betale kontant (kontantinnsatsen), utgjøre minst 20% av varens kontantpris.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Kontantinnsatsen kan ikke avgjøres ved lån som kjøperen får av selgeren eller av en annen på grunnlag av avtale med selgeren.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Eventuell innbyttegjenstand etter vanlig omsetningsverdi kan nyttes til hel eller delvis dekning av kontantinnsatsen.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-07-15-1616/KAPITTEL_2" data-partID="k2"><h2>Kap. II. Beregning av kredittkostnadene ved betaling før forfall.</h2><article class="legalArticle" data-lovdata-URL="LTI/forskrift/1986-07-15-1616/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av kredittkostnadene.</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Ved betaling av hele gjelden før avtalt forfall, jf. kredittkjøpslovens §§ 11 og 12, kan kredittyteren ikke kreve dekning for kredittkostnader for den kredittiden som ikke er utnyttet, dersom kredittkostnadene etter avtalen beregnes etterskuddsvis som en prosentdel av restgjelden til enhver tid eller som et gebyr pr. ytelse.</article><article class="legalP" data-absoluteaddress="/kapittel/2/paragraf/1/ledd/2/" id="kapittel-2-paragraf-1-ledd-2">Dersom kredittkostnadene beregnes på annen måte enn nevnt i første ledd, skal kjøperen ved betaling før avtalt forfall ha et så stort fradrag i kredittkostnadene at restgjelden ved betalingstidspunktet, jf. § 4, utgjør summen av de ubetalte terminbeløp diskontert til betalingstidspunktet (nåverdien). Ved diskonteringen legges til grunn den effektive renten for kreditten.</article><article class="legalP" data-absoluteaddress="/kapittel/2/paragraf/1/ledd/3/" id="kapittel-2-paragraf-1-ledd-3">Er stiftelseskostnadene særskilt angitt i avtalen, kan kredittyteren i tillegg til restgjelden etter annet ledd kreve den del av disse kostnadene som ikke dekkes ved beregningen etter § 4.</article></article><article class="legalArticle" data-lovdata-URL="LTI/forskrift/1986-07-15-1616/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Restgjelden.</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Restgjelden etter § 3 annet ledd beregnes på grunnlag av følgende formel:<ul class="defaultList"><li><article class="listArticle" data-absoluteaddress="/kapittel/2/paragraf/2/ledd/1/punkt/1/" id="kapittel-2-paragraf-2-ledd-1-punkt-1"><article class="legalP" data-absoluteaddress="/kapittel/2/paragraf/2/ledd/1/punkt/1/ledd/1/" id="kapittel-2-paragraf-2-ledd-1-punkt-1-ledd-1">m</article></article></li></ul><p class="leddfortsettelse">G = ∑ B<sub>j</sub> / (1 + R)<sup>t</sup><sub>j</sub> = B<sub>1</sub> / (1 + R)<sup>t</sup><sub>1</sub> + .... .. + B<sub>m</sub> / (1 + R)<sup>t</sup><sub>m</sub></p><ul class="defaultList"><li><article class="listArticle" data-absoluteaddress="/kapittel/2/paragraf/2/ledd/1/punkt/2/" id="kapittel-2-paragraf-2-ledd-1-punkt-2"><article class="legalP" data-absoluteaddress="/kapittel/2/paragraf/2/ledd/1/punkt/2/ledd/1/" id="kapittel-2-paragraf-2-ledd-1-punkt-2-ledd-1">j=1<br />der G = restgjelden<br />m = antall gjenstående innbetalinger<br />B<sub>j</sub> = det beløp som skulle vært innbetalt ved den jte innbetaling (j=1,2 ....m)<br /><sup>t</sup><sub>j</sub> = tiden målt i år fra og med tidspunktet for innfrielsen av restgjelden til og med tidspunktet da den jte innbetaling skulle ha funnet sted<br />R = effektiv rente pr. år.</article></article></li></ul></article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-07-15-1616/KAPITTEL_3" data-partID="k3"><h2>Kap. III. Plikt til å opplyse om effektiv rente m.v.</h2><article class="legalArticle" data-lovdata-URL="LTI/forskrift/1986-07-15-1616/§5" data-name="§5" data-partID="§5" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Alminnelig krav til opplysningsplikten.</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Opplysninger som gis om forhold som er nevnt i kredittkjøpslovens §§ 4, 5 og 6, må gis på en slik måte at de lett oppfattes av den enkelte forbruker.</article></article><article class="legalArticle" data-lovdata-URL="LTI/forskrift/1986-07-15-1616/§6" data-name="§6" data-partID="§6" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Effektiv rente.</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Effektiv rente er den etterskuddsvise rente i prosent pr. år som medfører at summen av alle termininnbetalingene diskontert til kredittgivningstids-punktet (nåverdien), blir lik kredittbeløpet.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Termininnbetalingene skal inkludere gebyrer og andre kredittkostnader.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Den effektive rente må beregnes på grunnlag av bestemmelsene i §§ 7, 8 eller 9 eller ved bruk av tabeller utgitt av Prisdirektoratet.</article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">Ved opplysning om effektiv rente kan denne angis som et helt tall på grunnlag av vanlige avrundingsregler.</article></article><article class="legalArticle" data-lovdata-URL="LTI/forskrift/1986-07-15-1616/§7" data-name="§7" data-partID="§7" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Effektiv rente ved avtale om kredittkjøp, kredittkjøpslovens § 4.</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Effektiv rente etter kredittkjøpslovens § 4 (f) beregnes på grunnlag av følgende formel: ?????????<p class="leddfortsettelse">der R = effektiv rente pr. år</p><ul class="defaultList"><li><article class="listArticle" data-absoluteaddress="/kapittel/3/paragraf/3/ledd/1/punkt/1/" id="kapittel-3-paragraf-3-ledd-1-punkt-1"><article class="legalP" data-absoluteaddress="/kapittel/3/paragraf/3/ledd/1/punkt/1/ledd/1/" id="kapittel-3-paragraf-3-ledd-1-punkt-1-ledd-1">K = kredittbeløpet<br />Bj = det beløp som skal betales ved den j-te termininnbetaling (q=1,2....m)<br />tj = tiden målt i år fra kredittgivningstidspunktet til tidspunktet for den j-te termininnbetaling (j=1,2.... m)<br />n = antall termininnbetalinger.</article></article></li></ul></article><article class="legalP" data-absoluteaddress="/kapittel/3/paragraf/3/ledd/2/" id="kapittel-3-paragraf-3-ledd-2">Ved beregning av tidene ti, t2- tn gjelder at hvert renteår består av 12 rentemåneder og hver rentemåned av 30 rentedager.</article><article class="legalP" data-absoluteaddress="/kapittel/3/paragraf/3/ledd/3/" id="kapittel-3-paragraf-3-ledd-3">Kredittkostnader som betales på kredittgivningstidspunktet, skal anses som første termininnbetaling, dvs. med beløpet B-? svarende til tiden t-_ = 0.</article></article><article class="legalArticle" data-lovdata-URL="LTI/forskrift/1986-07-15-1616/§8" data-name="§8" data-partID="§8" data-absoluteaddress="/kapittel/3/paragraf/4/" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Effektiv rente ved kontokredittavtale, kredittkjøps lovens § 5.</span></h3><article class="legalP" data-absoluteaddress="/kapittel/3/paragraf/4/ledd/1/" id="kapittel-3-paragraf-4-ledd-1">Effektiv rente etter kredittkjøpslovens § 5 (b) beregnes på grunnlag av følgende formel: ????????<ul class="defaultList"><li><article class="listArticle" data-absoluteaddress="/kapittel/3/paragraf/4/ledd/1/punkt/1/" id="kapittel-3-paragraf-4-ledd-1-punkt-1"><article class="legalP" data-absoluteaddress="/kapittel/3/paragraf/4/ledd/1/punkt/1/ledd/1/" id="kapittel-3-paragraf-4-ledd-1-punkt-1-ledd-1">der R = effektiv rente pr. år<br />rn = nominell kredittrente pr. år, f.eks. rn = 0,15 når renten er 15% pr. år.<br />p = antall renteterminer (innbetalinger) pr. år<br />a = gjennomsnittlig gebyrbeløp pr. termin<br />K = gjennomsnittlig kredittbeløp.</article></article></li></ul></article><article class="legalP" data-absoluteaddress="/kapittel/3/paragraf/4/ledd/2/" id="kapittel-3-paragraf-4-ledd-2">Etableringsgebyr skal fordeles likt på antall terminer det første året og inngå i beregningen sammen med terminavhengige gebyrer.</article><article class="legalP" data-absoluteaddress="/kapittel/3/paragraf/4/ledd/3/" id="kapittel-3-paragraf-4-ledd-3">Kredittyteren skal opplyse om den effektive rente for minst tre standard gjennomsnittlige kredittbeløp, kr 1.000,-, kr 10.000,- og kr 20.000,-.</article><article class="legalP" data-absoluteaddress="/kapittel/3/paragraf/4/ledd/4/" id="kapittel-3-paragraf-4-ledd-4">Kredittyteren skal videre på forespørsel fra kredittakeren opplyse om den effektive rente på et bestemt gjennomsnittlig kredittbeløp.</article></article><article class="legalArticle" data-lovdata-URL="LTI/forskrift/1986-07-15-1616/§9" data-name="§9" data-partID="§9" data-absoluteaddress="/kapittel/3/paragraf/5/" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Effektiv rente ved markedsføring av konto kredittvilkår, kredittkjøpslovens § 6.</span></h3><article class="legalP" data-absoluteaddress="/kapittel/3/paragraf/5/ledd/1/" id="kapittel-3-paragraf-5-ledd-1">Ved markedsføring som nevnt i kredittkjøpslovens § 6, der det opplyses om kredittvilkår ved kontokredittavtale, skal effektiv rente oppgis på grunnlag av beregning basert på tre standard gjennomsnittlige kredittbeløp, kr 1.000,-, kr 10.000,- og kr 20.000,-.</article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1986-07-15-1616/KAPITTEL_4" data-partID="k4"><h2>Kap. IV. Visse former for forbrukerleie.</h2><article class="legalArticle" data-lovdata-URL="LTI/forskrift/1986-07-15-1616/§10" data-name="§10" data-partID="§10" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Hva kapitlet gjelder for.</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Bestemmelsene i dette kapitlet gjelder for forbrukerleie som i realiteten tjener til å sikre et avhendingsvederlag, eller som ellers i det vesentlige fyller samme økonomiske funksjon som kredittsalg, selv om det ikke er meningen at leieren skal bli eier eller ha rett til å bli eier, jfr. kredittkjøpslovens § 29 første punktum. Bestemmelsene gjelder ikke leie som reelt er kredittkjøp etter kredittkjøpslovens § 3 nr. 1 (c).</article></article><article class="legalArticle" data-lovdata-URL="LTI/forskrift/1986-07-15-1616/§11" data-name="§11" data-partID="§11" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Oppsigelsesrett.</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Leietakeren kan med en måneds varsel si opp avtale om slik forbrukerleie som nevnt i § 10, men leietakeren kan tidligst bringe leieforholdet til opphør når det har vart i minst tre måneder.</article></article><article class="legalArticle" data-lovdata-URL="LTI/forskrift/1986-07-15-1616/§12" data-name="§12" data-partID="§12" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Opplysningsplikt.</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Før det blir inngått avtale om slik forbrukerleie som nevnt i § 10, skal utleieren skriftlig opplyse om:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/4/paragraf/3/ledd/1/punkt/1/" id="kapittel-4-paragraf-3-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/4/paragraf/3/ledd/1/punkt/1/ledd/1/" id="kapittel-4-paragraf-3-ledd-1-punkt-1-ledd-1">Hvor lang tid leieforholdet skal vare.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/4/paragraf/3/ledd/1/punkt/2/" id="kapittel-4-paragraf-3-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/4/paragraf/3/ledd/1/punkt/2/ledd/1/" id="kapittel-4-paragraf-3-ledd-1-punkt-2-ledd-1">Leietakerens oppsigelsesrett etter § 11.</article></article></li><li data-li-identifier="3)" data-name="3)"><article class="listArticle" data-absoluteaddress="/kapittel/4/paragraf/3/ledd/1/punkt/3/" id="kapittel-4-paragraf-3-ledd-1-punkt-3"><span class="data-originalId">3)</span><article class="legalP" data-absoluteaddress="/kapittel/4/paragraf/3/ledd/1/punkt/3/ledd/1/" id="kapittel-4-paragraf-3-ledd-1-punkt-3-ledd-1">Størrelsen av de enkelte terminbeløp og når de skal betales. –</article></article></li><li data-li-identifier="4)" data-name="4)"><article class="listArticle" data-absoluteaddress="/kapittel/4/paragraf/3/ledd/1/punkt/4/" id="kapittel-4-paragraf-3-ledd-1-punkt-4"><span class="data-originalId">4)</span><article class="legalP" data-absoluteaddress="/kapittel/4/paragraf/3/ledd/1/punkt/4/ledd/1/" id="kapittel-4-paragraf-3-ledd-1-punkt-4-ledd-1">Summen av alle terminbeløp og eventuelle tillegg, dvs. hva leietakeren i alt skal betale. Skal leieforholdet ikke ha bestemt varighet, må det opplyses om summen av alle terminbeløp og eventuelle tillegg for en leietid av ett år.</article></article></li><li data-li-identifier="5)" data-name="5)"><article class="listArticle" data-absoluteaddress="/kapittel/4/paragraf/3/ledd/1/punkt/5/" id="kapittel-4-paragraf-3-ledd-1-punkt-5"><span class="data-originalId">5)</span><article class="legalP" data-absoluteaddress="/kapittel/4/paragraf/3/ledd/1/punkt/5/ledd/1/" id="kapittel-4-paragraf-3-ledd-1-punkt-5-ledd-1">Kontantprisen. Utleieren skal bare opplyse om kontantprisen dersom han også driver regulært salg av den ting som leieforholdet gjelder.</article></article></li></ul></article><article class="legalP" data-absoluteaddress="/kapittel/4/paragraf/3/ledd/2/" id="kapittel-4-paragraf-3-ledd-2">Bestemmelsene gjelder bare dersom leieforholdet varer mer enn 30 dager, regnet fra utløpet av leveringsmåneden.</article></article><article class="legalArticle" data-lovdata-URL="LTI/forskrift/1986-07-15-1616/§13" data-name="§13" data-partID="§13" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Verneting m.v.</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Leietakeren kan ikke på forhånd vedta annet verneting enn de lovbestemte, gi fullmakt til å slutte forlik på sine vegne eller avtale voldgift.</article></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1986-07-15-1616/KAPITTEL_5" data-partID="k5"><h2>Kap. V. Ikrafttreden.</h2><article class="legalArticle" data-lovdata-URL="LTI/forskrift/1986-07-15-1616/§14" data-name="§14" data-partID="§14" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Disse forskrifter trer i kraft 1. oktober 1986.</article></article></section></main></body></html>