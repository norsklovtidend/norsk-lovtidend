<!DOCTYPE html><html lang="no"><head><title>Forskrift om behandlingsmåten i saker som gjelder utbetaling av full uførepensjon etter folketrygdlovens § 8-10 tredje ledd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:17:59</dd><dt class="legacyID">Datokode</dt><dd class="legacyID">FOR-1986-07-18-1602</dd><dt class="dokid">DokumentID</dt><dd class="dokid">LTI/forskrift/1986-07-18-1602</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-17-12/§8-10</li><li>lov/1966-06-17-12/§15-5</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Forskrift om behandlingsmåten i saker som gjelder utbetaling av full uførepensjon etter folketrygdlovens § 8-10 tredje ledd.</dd><dt class="refid">RefID</dt><dd class="refid">forskrift/1986-07-18-1602</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om behandlingsmåten i saker som gjelder utbetaling av full uførepensjon etter folketrygdlovens § 8-10 tredje ledd.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-18-1602" id="dokument"><h1>Forskrift om behandlingsmåten i saker som gjelder utbetaling av full uførepensjon etter folketrygdlovens § 8-10 tredje ledd.</h1><article class="legalP" data-absoluteaddress="/ledd/1/" id="ledd-1">I medhold av lov av 17. juni 1966 nr. 12 om folketrygd § 8-10 tredje ledd og § 15-5 nr 4, har Sosialdepartementet 18. juli 1986 fastsatt slike forskrifter om i hvilke tilfelle bestemmelsene i folketrygdloven § 8-10 første og annet ledd ikke skal få anvendelse for klient i ettervernshjem under helsevernet for psykisk utviklingshemmede (HVPU).</article><article class="legalArticle" data-lovdata-URL="LTI/forskrift/1986-07-18-1602/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Trygdet som får fri kur og pleie i institusjon under helsevernet for psykisk utviklingshemmede (HVPU), kan søke om at bestemmelsene i folketrygdlovens § 8-10 første og annet ledd ikke skal få anvendelse, slik at full uførepensjon utbetales. Med full uførepensjon menes her den pensjon klienten etter sin uføregrad har rett til.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det forutsettes at det er inngått avtale mellom institusjon og klient om at vedkommende selv skal betale en del av boutgiftene, og at institusjonen påtar seg ansvaret for å organisere trening som har som siktemål å oppøve klientens evner til å føre en mer selvstendig tilværelse, leve i egen bolig, dekke sine utgifter selv m. v.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Vedtaket fattes etter en konkret vurdering av vedkommende klients evner og muligheter til over tid å kunne føre en mer selvstendig tilværelse.</article><article class="legalP" data-absoluteaddress="/paragraf/1/ledd/4/" id="paragraf-1-ledd-4">Vedtaket om at full uførepensjon skal utbetales, fattes for inntil tre år om gangen.</article><article class="legalP" data-absoluteaddress="/paragraf/1/ledd/5/" id="paragraf-1-ledd-5">Eventuelt vedtak i medhold av folketrygdlovens § 15-5 faller samtidig bort.</article></article><article class="legalArticle" data-lovdata-URL="LTI/forskrift/1986-07-18-1602/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Avtalen skal inneholde følgende punkter:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Personopplysninger som navn og personnummer.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">Opplysninger om uførepensjonen og eventuelle andre ytelser fra folketrygden.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">Opplysninger om den institusjon som skal ha ansvaret for selvstendighetstrening.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">Opplegget for selvstendighetstrening.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">Angivelse av det tidsrom som anses nødvendig for å realisere opplegget.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">Redegjørelse for hvordan differansen mellom full uførepensjon og den egenandel klienten har rett til å beholde etter bestemmelsen i folketrygdlovens § 8-10 tredje ledd, skal brukes. Den nevnte differansen skal forutsetningsvis brukes til å øve klienten opp til selv aktivt å ta ansvaret for løpende utgifter som husleie, kostutgifter m.v. Avtalen skal være underskrevet av klient og institusjon. 0.</article></article></li></ul></article></article><article class="legalArticle" data-lovdata-URL="LTI/forskrift/1986-07-18-1602/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vedkommende institusjon sender søknad til Sosialdepartementet til avgjørelse. Søknaden sendes gjennom fylkesteamet for HVPU, trygdekontoret og Rikstrygdeverket.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Ved oversendelsen av søknaden avgir fylkesteamet for HVPU uttalelse om opplegget for selvstendighetstreningen og om vedkommende klients muligheter til å nyttiggjøre seg den. Avtalen skal være godkjent av fylkesteamet for HVPU.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Rikstrygdeverket sørger for at søknaden inneholder de opplysninger som er nødvendige for at Sosialdepartementet skal kunne fatte vedtak.</article></article><article class="legalArticle" data-lovdata-URL="LTI/forskrift/1986-07-18-1602/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Sosialdepartementets vedtak sammen med saksdokumentene sendes Rikstrygdeverket som informerer trygdekontoret. Kopi av vedtaket sendes Helsedirektoratet og fylkesteamet for HVPU.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Trygdekontoret sender melding til institusjon/klient om vedtaket.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Institusjon/klient sender melding hvis det senere inntrer endring i de forhold som ble lagt til grunn for vedtaket.</article></article><article class="legalArticle" data-lovdata-URL="LTI/forskrift/1986-07-18-1602/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft fra 1. september 1986.</article></article></main></body></html>