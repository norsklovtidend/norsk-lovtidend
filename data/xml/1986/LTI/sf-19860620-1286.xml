<!DOCTYPE html><html lang="no"><head><title>Vedtekter for Norges Musikkhøgskole. Delegering av fullmakt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:08</dd><dt class="legacyID">Datokode</dt><dd class="legacyID">FOR-1986-06-20-1286</dd><dt class="dokid">DokumentID</dt><dd class="dokid">LTI/forskrift/1986-06-20-1286</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 13</dd><dt class="dateInForce">I kraft fra</dt><dd class="dateInForce">1986-10-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-07-04</dd><dt class="title">Tittel</dt><dd class="title">Vedtekter for Norges Musikkhøgskole. Delegering av fullmakt.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 20. juni 1986. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">forskrift/1986-06-20-1286</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtekter for Norges Musikkhøgskole. Delegering av fullmakt.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Styrets oppgaver</li><li>§ 3. Styrets sammensetning</li><li>§ 4. Arbeidsutvalg</li><li>§ 5. Styrets møter</li><li>§ 6. Møteplikt, avstemninger m.m.</li><li>§ 7. Rektor og prorektor</li><li>§ 8. Avdelinger</li><li>§ 9. Administrasjon</li><li>§ 10. Tilsettinger</li><li>§ 11. Opptak av studenter</li><li>§ 12. Studentenes plikter</li><li>§ 13. Valg til styret m.m.</li><li>§ 14. Utvisning</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1986-06-20-1286" id="dokument"><h1>Vedtekter for Norges Musikkhøgskole. Delegering av fullmakt.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-06-20-1286/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1986-06-20-1286/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Norges musikkhøgskole har til formål å gi høyt kvalifisert undervisning til utdanning av skapende og utøvende musikere og musikkpedagoger, drive kunstnerisk virksomhet og gjennomføre musikkfaglig forskning og utviklingsarbeid.</article></article><article class="legalArticle" data-lovdata-URL="LTI/forskrift/1986-06-20-1286/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Styrets oppgaver</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Styret er øverste organ ved høgskolen.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Styret trekker opp hovedlinjene for virksomheten og behandler spørsmål av prinsipiell og langsiktig betydning for høgskolen. Styret skal bl.a. behandle og vedta forslag til budsjett, større endringer i studieplaner, innstilling om tilsetting i stillingen som kontorsjef, tilråding om innstilling til besettelse av professorater og tilsetting i stillinger styret har tilsettingsmyndighet for med det unntak som er nevnt i § 11.</article><article class="legalP" data-absoluteaddress="/kapittel/1/paragraf/2/ledd/3/" id="kapittel-1-paragraf-2-ledd-3">Styret har ansvar for at virksomheten foregår i samsvar med høgskolens formål og gjeldende lover, regier og vedtak.</article><article class="legalP" data-absoluteaddress="/kapittel/1/paragraf/2/ledd/4/" id="kapittel-1-paragraf-2-ledd-4">Styret kan delegere myndighet i spesielle saker til arbeidsutvalget, rektor, den faste administrasjon eller særlige utvalg.</article></article><article class="legalArticle" data-lovdata-URL="LTI/forskrift/1986-06-20-1286/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Styrets sammensetning</span></h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Styret har 12 medlemmer:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/1/" id="kapittel-1-paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/1/ledd/1/" id="kapittel-1-paragraf-3-ledd-1-punkt-1-ledd-1">rektor og prorektor</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/2/" id="kapittel-1-paragraf-3-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/2/ledd/1/" id="kapittel-1-paragraf-3-ledd-1-punkt-2-ledd-1">7 avdelingsledere valgt av høgskolens avdelinger</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/3/" id="kapittel-1-paragraf-3-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/3/ledd/1/" id="kapittel-1-paragraf-3-ledd-1-punkt-3-ledd-1">ett medlem valgt av og blant det ikke-vitenskapelige personalet</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/3/ledd/1/punkt/4/" id="kapittel-1-paragraf-3-ledd-1-punkt-4"><span class="data-originalId">-</span><article class="legalP" data-absoluteaddress="/kapittel/1/paragraf/3/ledd/1/punkt/4/ledd/1/" id="kapittel-1-paragraf-3-ledd-1-punkt-4-ledd-1">2 medlemmer valgt av og blant studentene</article></article></li></ul></article><article class="legalP" data-absoluteaddress="/kapittel/1/paragraf/3/ledd/2/" id="kapittel-1-paragraf-3-ledd-2">For samtlige medlemmer unntatt rektor og prorektor skal det velges et personlig varamedlem.</article><article class="legalP" data-absoluteaddress="/kapittel/1/paragraf/3/ledd/3/" id="kapittel-1-paragraf-3-ledd-3">Funksjonstiden for studentrepresentantene og representanten for det ikke-vitenskapelige personalet er ett år, for avdelingslederne to år.</article><article class="legalP" data-absoluteaddress="/kapittel/1/paragraf/3/ledd/4/" id="kapittel-1-paragraf-3-ledd-4">Rektor er styrets leder med prorektor som nestleder. Kontorsjefen er styrets sekretær.</article></article><article class="legalArticle" data-lovdata-URL="LTI/forskrift/1986-06-20-1286/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Arbeidsutvalg</span></h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Styret skal ha et arbeidsutvalg bestående av<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/1/" id="kapittel-1-paragraf-4-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/1/ledd/1/" id="kapittel-1-paragraf-4-ledd-1-punkt-1-ledd-1">rektor</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/2/" id="kapittel-1-paragraf-4-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/2/ledd/1/" id="kapittel-1-paragraf-4-ledd-1-punkt-2-ledd-1">prorektor</article></article></li><li data-li-identifier="-" data-name="-"><article class="listArticle" data-absoluteaddress="/kapittel/1/paragraf/4/ledd/1/punkt/3/" id="kapittel-1-paragraf-4-ledd-1-punkt-3"><span class="data-originalId">-</span><article class="legalP" data-absoluteaddress="/kapittel/1/paragraf/4/ledd/1/punkt/3/ledd/1/" id="kapittel-1-paragraf-4-ledd-1-punkt-3-ledd-1">en av studentrepresentantene i styret.</article></article></li></ul></article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Rektor kan kreve en sak som fremmes til endelig vedtak i arbeidsutvalget overført til behandling i styret.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Om funksjonene som leder og sekretær gjelder § 3 tilsvarende. Protokollen fra arbeidsutvalgets møter gjøres kjent for styrets medlemmer.</article></article><article class="legalArticle" data-lovdata-URL="LTI/forskrift/1986-06-20-1286/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Styrets møter</span></h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Styret holder regelmessige møter til tider det selv fastsetter og ellers når rektor eller minst 2 av medlemmene krever det. Rektor innkaller til møte med minst 7 dagers varsel. Ved forfall innkalles varamedlemmer.</article></article><article class="legalArticle" data-lovdata-URL="LTI/forskrift/1986-06-20-1286/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Møteplikt, avstemninger m.m.</span></h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Høgskolens organer avgjør sakene med stemmeflertall. Bare den som er til stede, kan stemme i møte.</article><article class="legalP" data-absoluteaddress="/kapittel/1/paragraf/6/ledd/2/" id="kapittel-1-paragraf-6-ledd-2">Står stemmene likt, gjør møtelederens stemme utslaget unntatt i valg. Da skal det være loddtrekning. Om ikke annet er bestemt, er et møte beslutningsdyktig når minst halvparten av medlemmene er til stede. Medlemmene har plikt til å møte om de ikke har lovlig forfall, og til å stemme om de ikke må unntas etter bestemmelsene i forvaltningslovens kapittel 2.</article></article><article class="legalArticle" data-lovdata-URL="LTI/forskrift/1986-06-20-1286/§7" data-name="§7" data-partID="§7" data-absoluteaddress="/kapittel/1/paragraf/7/" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rektor og prorektor</span></h3><article class="legalP" data-absoluteaddress="/kapittel/1/paragraf/7/ledd/1/" id="kapittel-1-paragraf-7-ledd-1">Rektor er høgskolens fremste tillitsvalgte. Rektor er under styret ansvarlig for høgskolens virksomhet og representerer høgskolen utad. Etter fullmakt fra styret kan rektor avgjøre løpende saker. Departementet fastsetter instruks for rektor.<sup class="footnotereference" data-footnotereferencevalue="1" data-unique-footnote-counter="1">1</sup> Prorektor er rektors stedfortreder.</article><article class="legalP" data-absoluteaddress="/kapittel/1/paragraf/7/ledd/2/" id="kapittel-1-paragraf-7-ledd-2">Rektor og prorektor velges for tre år blant høgskolens fast tilsatte lærere i full stilling. Må rektor eller prorektor fratre minst 6 måneder før utløpet av valgperioden, skal det velges ny for den tiden som er igjen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. Instruks for rektor ved musikkhøgskolen fastsatt av departementet 5. juli 1974.</article></footer></article><article class="legalArticle" data-lovdata-URL="LTI/forskrift/1986-06-20-1286/§8" data-name="§8" data-partID="§8" data-absoluteaddress="/kapittel/1/paragraf/8/" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Avdelinger</span></h3><article class="legalP" data-absoluteaddress="/kapittel/1/paragraf/8/ledd/1/" id="kapittel-1-paragraf-8-ledd-1">Høgskolen er organisert i avdelinger. Avdelingene har ansvar for ledelse og gjennomføring av den faglige virksomhet ved avdelingene, innenfor rammen av gjeldende regler og vedtak. Departementet fastsetter etter forslag fra styret hvilke avdelinger høgskolen skal ha.</article><article class="legalP" data-absoluteaddress="/kapittel/1/paragraf/8/ledd/2/" id="kapittel-1-paragraf-8-ledd-2">Avdelingene har som høyeste organ et avdelingsråd bestående av avdelingens fast tilsatte lærere i minst halv stilling og representanter for studentene ved avdelingen. Representantene fra studentene skal til sammen utgjøre 30 % av rådets medlemmer. Avdelingsleder og nestleder velges for to år blant lærerne i rådet.</article><article class="legalP" data-absoluteaddress="/kapittel/1/paragraf/8/ledd/3/" id="kapittel-1-paragraf-8-ledd-3">Styret gir nærmere regler for avdelingsstyring.</article></article><article class="legalArticle" data-lovdata-URL="LTI/forskrift/1986-06-20-1286/§9" data-name="§9" data-partID="§9" data-absoluteaddress="/kapittel/1/paragraf/9/" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Administrasjon</span></h3><article class="legalP" data-absoluteaddress="/kapittel/1/paragraf/9/ledd/1/" id="kapittel-1-paragraf-9-ledd-1">Høgskolens administrasjon er delt i forvaltningsseksjon, bibliotek og studieseksjon som ledes av henholdsvis kontorsjef, universitetsbibliotekar og studiesjef. Kontorsjef, universitetsbibliotekar og studiesjef møter i styret uten stemmerett ved behandling av saker under deres ansvarsområde.</article></article><article class="legalArticle" data-lovdata-URL="LTI/forskrift/1986-06-20-1286/§10" data-name="§10" data-partID="§10" data-absoluteaddress="/kapittel/1/paragraf/10/" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tilsettinger</span><sup class="footnotereference" data-footnotereferencevalue="1" data-unique-footnote-counter="1">1</sup></h3><article class="legalP" data-absoluteaddress="/kapittel/1/paragraf/10/ledd/1/" id="kapittel-1-paragraf-10-ledd-1">Tilsettinger foretas etter tjenestemannsloven. Professorene tilsettes av Kongen. Kontorsjefen tilsettes av departementet etter innstilling fra styret. Styret tilsetter i de øvrige stillinger ved høgskolen. Styret kan overlate til rektor å tilsette vikarer og engasjere for inntil 6 måneder i de stillinger styret har tilsettingsmyndighet for.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. kgl.res. 14. januar 1977 og departementets brev av 3. februar 1977 og 15. mai -1985 om tilsettingsmyndighet for musikkhøgskolen og lov om statens tjenestemenn av 4. mars 1983 nr. 3.</article></footer></article><article class="legalArticle" data-lovdata-URL="LTI/forskrift/1986-06-20-1286/§11" data-name="§11" data-partID="§11" data-absoluteaddress="/kapittel/1/paragraf/11/" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Opptak av studenter</span></h3><article class="legalP" data-absoluteaddress="/kapittel/1/paragraf/11/ledd/1/" id="kapittel-1-paragraf-11-ledd-1">Departementet fastsetter hvor mange studenter høgskolen skal ta opp årlig. Opptak av studenter foretas etter regler fastsatt av departementet etter forslag fra styret.</article></article><article class="legalArticle" data-lovdata-URL="LTI/forskrift/1986-06-20-1286/§12" data-name="§12" data-partID="§12" data-absoluteaddress="/kapittel/1/paragraf/12/" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Studentenes plikter</span></h3><article class="legalP" data-absoluteaddress="/kapittel/1/paragraf/12/ledd/1/" id="kapittel-1-paragraf-12-ledd-1">Studentene plikter å rette seg etter de bestemmelser som gjelder på høgskolen.</article></article><article class="legalArticle" data-lovdata-URL="LTI/forskrift/1986-06-20-1286/§13" data-name="§13" data-partID="§13" data-absoluteaddress="/kapittel/1/paragraf/13/" id="kapittel-1-paragraf-13"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Valg til styret m.m.</span></h3><article class="legalP" data-absoluteaddress="/kapittel/1/paragraf/13/ledd/1/" id="kapittel-1-paragraf-13-ledd-1">Valgene til styret av representanter for det ikke-vitenskapelige personalet og studentene foretas på særskilte møter for hver gruppe. Stemmeberettigede er fast tilsatte i minst halv stilling og høgskolens studenter. Ledere og nestledere for avdelingene velges av vedkommende avdelingsråd, jf. § 8. Stemmeberettigede er medlemmer av avdelingsrådet.</article><article class="legalP" data-absoluteaddress="/kapittel/1/paragraf/13/ledd/2/" id="kapittel-1-paragraf-13-ledd-2">Styret gir nærmere regler for valgene.</article><article class="legalP" data-absoluteaddress="/kapittel/1/paragraf/13/ledd/3/" id="kapittel-1-paragraf-13-ledd-3">Valget av rektor og prorektor foregår på et eget valgmøte. Departementet gir regler for valg av rektor og prorektor etter forslag fra styret.</article><article class="legalP" data-absoluteaddress="/kapittel/1/paragraf/13/ledd/4/" id="kapittel-1-paragraf-13-ledd-4">Valgene til styret og av rektor og prorektor administreres av et eget valgstyre oppnevnt av høgskolens styre.</article></article><article class="legalArticle" data-lovdata-URL="LTI/forskrift/1986-06-20-1286/§14" data-name="§14" data-partID="§14" data-absoluteaddress="/kapittel/1/paragraf/14/" id="kapittel-1-paragraf-14"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Utvisning</span></h3><article class="legalP" data-absoluteaddress="/kapittel/1/paragraf/14/ledd/1/" id="kapittel-1-paragraf-14-ledd-1">Styret kan utvise en student fra høgskolen for en viss tid dersom studenten har gjort seg skyldig i grovt brudd på de bestemmelser som gjelder på høgskolen eller uverdig oppførsel som kan skade høgskolen eller studentene der i det allmenne omdømme. Avgjørelse om utvisning tas med 2/3 flertall i styret.</article><article class="legalP" data-absoluteaddress="/kapittel/1/paragraf/14/ledd/2/" id="kapittel-1-paragraf-14-ledd-2">Til å forberede saken og avgi innstilling til styret skal det oppnevnes et utvalg på tre medlemmer. Lederen skal oppfylle det lovbestemte vilkår for å være dommer. Ingen i utvalget skal være med i styringsorgan på høgskolen. Utvalget bør møte i styret under behandlingen.</article><article class="legalP" data-absoluteaddress="/kapittel/1/paragraf/14/ledd/3/" id="kapittel-1-paragraf-14-ledd-3">Utvisning fra norsk universitet eller annen høgskole gjelder også på høgskolen i samme tidsrom, om ikke styret gjør annet vedtak.</article><article class="legalP" data-absoluteaddress="/kapittel/1/paragraf/14/ledd/4/" id="kapittel-1-paragraf-14-ledd-4">Styret kan oppheve utvisningen om det finner grunn til det.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-06-20-1286/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Vedtektene tar til å gjelde 1. oktober 1986.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-06-20-1286/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Kultur- og vitenskapsdepartementet gis fullmakt til å foreta seinere endringer i vedtektene.</article></section></main></body></html>