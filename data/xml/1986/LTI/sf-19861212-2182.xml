<!DOCTYPE html><html lang="no"><head><title>Forskrift om direkte regulering av skadeforsikringsselskapers utlån.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:28</dd><dt class="legacyID">Datokode</dt><dd class="legacyID">FOR-1986-12-12-2182</dd><dt class="dokid">DokumentID</dt><dd class="dokid">LTI/forskrift/1986-12-12-2182</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 25</dd><dt class="dateInForce">I kraft fra</dt><dd class="dateInForce">1987-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2</li></ul></dd><dt class="dateOfPublication">Kunngjort</dt><dd class="dateOfPublication">1986-12-22</dd><dt class="title">Tittel</dt><dd class="title">Forskrift om direkte regulering av skadeforsikringsselskapers utlån.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 12. desember 1986 med hjemmel i lov av 25. juni 1965 nr. 2 om adgang til regulering av penge- og kredittforholdene. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1986-12-12-2182</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om direkte regulering av skadeforsikringsselskapers utlån.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-12-12-2182" id="dokument"><h1>Forskrift om direkte regulering av skadeforsikringsselskapers utlån.</h1><article class="legalArticle" data-lovdata-URL="LTI/forskrift/1986-12-12-2182/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter omfatter skadeforsikringsselskaper med utlån over 10 mill. kroner på kontrolltidspunktene.</article></article><article class="legalArticle" data-lovdata-URL="LTI/forskrift/1986-12-12-2182/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Disse institusjoner tillates fra 31. desember 1986 til utgangen av 2. kvartal 1987 å øke sine utlån med<ul class="defaultList"><li data-li-identifier="(a)" data-name="(a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">(a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">2,5 pst. av laveste av faktiske og tillatte utlån ved utgangen av 1986, og i tillegg</article></article></li><li data-li-identifier="(b)" data-name="(b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">(b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">12,5 pst. av økningen i premieinntekt for egen regning fra gjennomsnittet for årene 1982 og 1983 til gjennomsnittet for 1984 og 1985, men ikke ut over det firedobbelte av det som er fastsatt under (a). Selskaper med negativ premievekst kan øke sine utlån i samsvar med punkt (a).</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Unntatt herfra er lån til statsforvaltningen, lån til andre finansinstitusjoner enn kredittforetak, lån til oljevirksomheten (herunder lånesertifikater) som er godkjent av Norges Bank under kronelånsordningen, samt lån til utlandet.</article></article><article class="legalArticle" data-lovdata-URL="LTI/forskrift/1986-12-12-2182/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Skadeforsikringsselskaper som overskrider de utlånsrammer som er satt under § 2, skal betale renter til statskassen av det overskytende beløp for et tidsrom av seks måneder. Den årlige rentesats fastsettes lik den høyeste rente innenfor bankenes automatiske låneadgang i Norges Bank på kontrolltidspunktet, tillagt 5 prosentpoeng. Dersom Norges Banks låneadgang er suspendert, settes renten til 20 prosent p.a.</article></article><article class="legalArticle" data-lovdata-URL="LTI/forskrift/1986-12-12-2182/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Norges Bank fører tilsyn med at forskriftene overholdes.</article></article><article class="legalArticle" data-lovdata-URL="LTI/forskrift/1986-12-12-2182/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Disse forskrifter trer i kraft 1. januar 1987. Forskrifter av 10. januar 1986 nr. 10 oppheves samtidig.</article></article></main></body></html>