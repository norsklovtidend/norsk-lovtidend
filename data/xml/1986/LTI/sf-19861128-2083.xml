<!DOCTYPE html><html lang="no"><head><title>Forskrift om erstatning for hjorteviltskader og økonomisk støtte til forebyggende tiltak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1986-11-28-2083</dd><dt class="dokid">DokumentID</dt><dd class="dokid">LTI/forskrift/1986-11-28-2083</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 24</dd><dt class="dateInForce">I kraft fra</dt><dd class="dateInForce">1986-11-28</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-12-12</dd><dt class="title">Tittel</dt><dd class="title">Forskrift om erstatning for hjorteviltskader og økonomisk støtte til forebyggende tiltak.</dd><dt class="miscInformation">Annet om dokumentet</dt><dd class="miscInformation">Miljøverndepartementet har 28. november 1986 fastsatt følgende forskrift:</dd><dt class="refid">RefID</dt><dd class="refid">forskrift/1986-11-28-2083</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om erstatning for hjorteviltskader og økonomisk støtte til forebyggende tiltak.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-11-28-2083" id="dokument"><h1>Forskrift om erstatning for hjorteviltskader og økonomisk støtte til forebyggende tiltak.</h1><article class="legalArticle" data-lovdata-URL="LTI/forskrift/1986-11-28-2083/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Etter søknad kan staten gi erstatning for skade voldt av elg, hjort. villrein eller rådyr på avling og kulturplanter på innmark. Skade på kulturbeite og skogplantefelt utenom juletrefelt erstattes ikke.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">For skade voldt av andre arter kan det bare unntaksvis gis erstatning, og bare dersom skadelidte har vært avskåret fra å verge seg mot skaden.</article><article class="legalP" data-absoluteaddress="/paragraf/1/ledd/3/" id="paragraf-1-ledd-3">Vedtak om erstatning treffes av fylkesmannen. Gjelder det skade av villrein, treffes avgjørelsen av Direktoratet for naturforvaltning.</article></article><article class="legalArticle" data-lovdata-URL="LTI/forskrift/1986-11-28-2083/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ingen har rettskrav på erstatning etter denne forskrift.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Som hovedregel gis bare delvis erstatning. Erstatningens størrelse bestemmes bl.a. ut fra den samlete bevilgning som er stilt til rådighet og skadelidtes innsats for å motvirke skade, jf § 3 annet ledd.</article></article><article class="legalArticle" data-lovdata-URL="LTI/forskrift/1986-11-28-2083/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Vilkåret for at erstatning skal kunne ytes, er at skaden er vesentlig.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Det er videre et vilkår at skadelidte har søkt å avverge eller redusere skaden ved økonomisk og arbeidsmessig innsats som står i forhold til den foreliggende risiko og de verdier som står på spill. Ved avgjørelsen av søknader vil det bli lagt vekt på om skadelidte om mulig har søkt å forebygge skade ved:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">organisering, tilrettelegging og gjennomføring av ordinær jakt på vedkommende viltarter</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">søknad om og utnytting av muligheten for å felle individer som volder skade, jf viltlovens § 13.</article></article></li><li data-li-identifier="-" data-name="-"><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><span class="data-originalId">-</span><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">effektive forebyggende tiltak av praktisk karakter som gjerding, jaging eller liknende.</article></article></li></ul></article></article><article class="legalArticle" data-lovdata-URL="LTI/forskrift/1986-11-28-2083/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Erstatning skal gis det vilkår at beløpet brukes til å avverge framtidige skader. Vilkåret kan sløyfes dersom dette ikke er praktisk eller økonomisk gjennomførbart.</article></article><article class="legalArticle" data-lovdata-URL="LTI/forskrift/1986-11-28-2083/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Etter søknad kan det i særlige tilfelle gis tilskudd til forebyggende tiltak mot viltskade selv om det ennå ikke er voldt skade av betydning, dersom det er betydelig fare for vesentlig skade. Reglene i denne forskrift gjelder for slike tilskudd så langt de passer.</article></article><article class="legalArticle" data-lovdata-URL="LTI/forskrift/1986-11-28-2083/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Skadelidte plikter straks å varsle viltnemnda og landbrukskontoret i kommunen når skaden er skjedd. Skadene skal besiktiges av et medlem av viltnemnda og en fagfunksjonær fra landbrukskontoret. Skadene skal takseres av landbrukskontoret.</article></article><article class="legalArticle" data-lovdata-URL="LTI/forskrift/1986-11-28-2083/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Forvaltningsloven gjelder for behandlingen av søknader etter denne forskrift.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Direktoratet for naturforvaltning fastsetter søknadsskjema, og hvilke opplysninger søknaden må inneholde.</article><article class="legalP" data-absoluteaddress="/paragraf/7/ledd/3/" id="paragraf-7-ledd-3">Søknaden sendes viltnemnda i kommunen innen 1. desember i skadeåret. Er søknadsfristen oversittet, gjelder forvaltningsloven § 31 tilsvarende. Fylkesmannens vedtak kan påklages til Direktoratet for naturforvaltning etter forvaltningslovens regler. Direktoratets vedtak som gjelder skade av villrein kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/1986-11-28-2083/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft straks.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">Samtidig oppheves Landbruksdepartementets regler 9. mai 1959 om erstatning for viltskader.</article></article></main></body></html>