<!DOCTYPE html><html lang="no"><head><title>Lov om endringer i lov av 24. mai 1985 nr. 28 om Norges Bank og pengevesenet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:20</dd><dt class="legacyID">Datokode</dt><dd class="legacyID">LOV-1986-11-21-60</dd><dt class="dokid">DokumentID</dt><dd class="dokid">LTI/lov/1986-11-21-60</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 23</dd><dt class="dateInForce">I kraft fra</dt><dd class="dateInForce">1986-12-28</dd><dt class="changesToDocuments">Endrer</dt><dd class="changesToDocuments"><ul><li>lov/1985-05-24-28</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-11-28</dd><dt class="titleShort">Korttittel</dt><dd class="titleShort">Endringslov til lov om Norges bank</dd><dt class="title">Tittel</dt><dd class="title">Lov om endringer i lov av 24. mai 1985 nr. 28 om Norges Bank og pengevesenet.</dd><dt class="miscInformation">Annet om dokumentet</dt><dd class="miscInformation">Ot.prp.nr.65 (1986–1987), Innst.O.nr.2 (1986–1987) og Besl.O.nr.1 (1986–1987). Odels- og Lagtingsvedtak henholdsvis 30. oktober og 4. november 1986. Fremmet av Finans- og tolldepartementet.</dd><dt class="refid">RefID</dt><dd class="refid">lov/1986-11-21-60</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 24. mai 1985 nr. 28 om Norges Bank og pengevesenet.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1986-11-21-60" id="dokument"><h1>Lov om endringer i lov av 24. mai 1985 nr. 28 om Norges Bank og pengevesenet.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1986-11-21-60/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 24. mai 1985 nr. 28 om Norges Bank og pengevesenet gjøres følgende endringer:</article> <article class="defaultP" margin-top="true">§ 6 femte ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Regjeringsmedlemmer, statssekretærer, andre politiske medarbeidere i departementene samt stortingsrepresentanter kan ikke fungere som medlemmer eller vararepresentanter til hovedstyret.</article> <article class="defaultP" margin-top="true">§ 7 tredje ledd skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Regjeringsmedlemmer, statssekretærer, andre politiske medarbeidere i departementet samt stortingsrepresentanter kan ikke fungere som medlemmer eller vararepresentanter til representantskapet.</article> <article class="defaultP" margin-top="true">§ 9 skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Til hovedstyret oppnevner Kongen hvert annet år vekselvis to og tre personlige vararepresentanter for de medlemmer som er oppnevnt for fire år. Kongen kan oppnevne ny vararepresentant dersom et medlem eller en vararepresentant ikke kan fungere.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Til representantskapet velger Stortinget hvert annet år for en periode av fire år vekselvis syv og åtte personlige vararepresentanter for de medlemmer som er valgt for fire år. Stortinget kan oppnevne ny vararepresentant dersom et medlem eller en vararepresentant ikke kan fungere.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Til et avdelingsstyre oppnevner Stortinget to vararepresentanter for de medlemmer som er oppnevnt for inntil fire år.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Vararepresentanter for de ansattes medlemmer i hovedstyret og avdelingsstyrene ved behandlingen av administrative saker, velges av og blant de ansatte etter avtalt eller av representantskapet fastsatt valgmåte, jfr. § 6 tredje ledd og § 8 fjerde ledd.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Vararepresentanter til avdelingsstyrene tiltrer i forfallstilfeller i den rekkefølge de er oppnevnt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1986-11-21-60/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer i kraft fra den tid Kongen bestemmer.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Kongen gir nærmere regler om oppnevningen av personlige vararepresentanter for medlemmer i hovedstyret første gang, og kan herunder fravike lovens regler om funksjonstid.</article></section></main></body></html>