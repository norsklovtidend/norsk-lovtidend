<!DOCTYPE html><html lang="no"><head><title>Forskrift om primærreservekrav for livsforsikringsselskaper mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:08</dd><dt class="legacyID">Datokode</dt><dd class="legacyID">FOR-1986-01-10-9</dd><dt class="dokid">DokumentID</dt><dd class="dokid">LTI/forskrift/1986-01-10-9</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 1</dd><dt class="dateInForce">I kraft fra</dt><dd class="dateInForce">1986-01-10</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-25-2</li></ul></dd><dt class="dateOfPublication">Kunngjort</dt><dd class="dateOfPublication">1986-01-31</dd><dt class="title">Tittel</dt><dd class="title">Forskrift om primærreservekrav for livsforsikringsselskaper mv.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. januar 1986 med hjemmel i lov av 25. juni 1965 nr. 2 om adgang til regulering av penge- og kredittforholdene. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1986-01-10-9</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om primærreservekrav for livsforsikringsselskaper mv.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-10-9" id="dokument"><h1>Forskrift om primærreservekrav for livsforsikringsselskaper mv.</h1><article class="legalArticle" data-lovdata-URL="LTI/forskrift/1986-01-10-9/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Disse forskrifter omfatter livsforsikringsselskaper, kommunale pensjonskasser og pensjonsfond, private pensjonskasser og pensjonsfond og tariffestede pensjonsordninger godkjent som tjenestepensjonsordninger etter skattelovens regler med en forvaltningskapital på kontrolltidspunktet over 5 mill. kroner.</article></article><article class="legalArticle" data-lovdata-URL="LTI/forskrift/1986-01-10-9/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Disse institusjoner skal fra og med 1. mars 1986 holde en reserve av primære likvider som minst utgjør 2,5 pst. av beregningsgrunnlaget.</article></article><article class="legalArticle" data-lovdata-URL="LTI/forskrift/1986-01-10-9/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Med beregningsgrunnlag menes i disse forskrifter det enkelte livsforsikringsselskaps beholdning av innenlandske obligasjoner og sertifikater utstedt av kommuner, kredittforetak eller andre private, samt utlån til kredittforetak, private og kommuner med unntak av<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">lån, obligasjonskreditter mv. i norske kroner gitt etter 7. mai 1982 til finansiering av virksomhet i oljesektoren når Norges Bank har godkjent lånene som lån til oljevirksomhet.</article></article></li></ul></article><article class="legalP" data-absoluteaddress="/paragraf/3/ledd/2/" id="paragraf-3-ledd-2">For pensjonskasser, pensjonsfond og tariffestede pensjonsordninger godkjent som tjenestepensjonsordninger etter skattelovens regler regnes beregningsgrunnlaget som den enkelte institusjons samlede utlån samt deres beholdning av innenlandske obligasjoner og sertifikater utstedt av kommuner, kredittforetak eller andre private.</article></article><article class="legalArticle" data-lovdata-URL="LTI/forskrift/1986-01-10-9/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Som primære likvider regnes den enkelte institusjons beholdning av statskasseveksler som ikke utstedes fysisk, men avregnes mot en av statens konti i Norges Bank. Vilkårene for øvrig med hensyn til løpetid, rentegodtgjørelse og diskonteringsadgang i Norges Bank, vil være som for statskasseveksler ellers. Reservene beregnes på basis av Norges Banks regnskap.</article></article><article class="legalArticle" data-lovdata-URL="LTI/forskrift/1986-01-10-9/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Reservekravet beregnes på grunnlag av månedlige oppgaver fra vedkommende institusjon til Norges Bank vedrørende stillingen ved utgangen av hver måned og gjelder for den tredje påfølgende måned. Så snart fristen for oppgavegivning er gjort lik gjeldende regler for forretnings- og sparebankene, vil kravet bli gjort gjeldende for den nest påfølgende måned.</article></article><article class="legalArticle" data-lovdata-URL="LTI/forskrift/1986-01-10-9/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Kravet anses oppfylt når reservene i gjennomsnitt for månedens kalenderdager minst har svart til det beregnede krav. Er reservene i gjennomsnitt for måneden lavere enn det beregnede krav, svares renter til statskassen av det manglende beløp i 30 dager. Den årlige rentesats fastsettes til 14. pst.</article></article><article class="legalArticle" data-lovdata-URL="LTI/forskrift/1986-01-10-9/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Norges Bank fører tilsyn med at forskriftene overholdes. Institusjonene skal uoppfordret og senest innen 30 dager etter regnskapsmånedens slutt sende månedsoppgaver til Norges Bank. Fristen kan settes kortere dersom Finansdepartementet bestemmer det. Institusjonene plikter for øvrig å gi de opplysninger Norges Bank finner nødvendig for kontrollen.</article></article><article class="legalArticle" data-lovdata-URL="LTI/forskrift/1986-01-10-9/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Disse forskrifter trer i kraft straks.</article></article></main></body></html>