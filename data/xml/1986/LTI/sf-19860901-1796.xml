<!DOCTYPE html><html lang="no"><head><title>Forskrift om opptak til videreutdanning i sykepleie.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:09</dd><dt class="legacyID">Datokode</dt><dd class="legacyID">FOR-1986-09-01-1796</dd><dt class="dokid">DokumentID</dt><dd class="dokid">LTI/forskrift/1986-09-01-1796</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 19</dd><dt class="dateInForce">I kraft fra</dt><dd class="dateInForce">1987-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1960-01-08-1/§1</li></ul></dd><dt class="dateOfPublication">Kunngjort</dt><dd class="dateOfPublication">1986-09-26</dd><dt class="title">Tittel</dt><dd class="title">Forskrift om opptak til videreutdanning i sykepleie.</dd><dt class="refid">RefID</dt><dd class="refid">forskrift/1986-09-01-1796</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til videreutdanning i sykepleie.<ul class="tocSubUl"><li>Kap. I. Opptaksorgan.<ul class="tocSubUl"><li>§ 1.</li></ul></li><li>Kap. II. Fastsetting av opptakskapasitet.<ul class="tocSubUl"><li>§ 2.</li></ul></li><li>Kap. III. Minstekrav for opptak.<ul class="tocSubUl"><li>§ 3.</li></ul></li><li>Kap. IV. Generelle konkurranseregler. Tildeling av studieplasser.<ul class="tocSubUl"><li>§ 4.</li><li>§ 5. Opptak etter konkurransepoeng</li><li>§ 6. Opptak av søkere med utenlandsk utdanning</li></ul></li><li>Kap. V. Andre bestemmelser.<ul class="tocSubUl"><li>§ 7. Søknadsfrist.</li><li>§ 8. Frist for innsending av dokumenter.</li><li>§ 9. Klage på opptak.</li><li>§ 10. Utfyllende bestemmelser.</li><li>§ 11. Dispensasjon.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1986-09-01-1796" id="dokument"><h1>Forskrift om opptak til videreutdanning i sykepleie.</h1><article class="legalP" data-absoluteaddress="/ledd/1/" id="ledd-1">Fastsatt av Kultur- og vitenskapsdepartementet 1. september 1986 med hjemmel i § 1 i lov av 8. januar 1960 nr. 1 om utdannelse og offentlig godkjenning av sykepleiere og i kgl.res. 19. desember 1980 om overføring av helsepersonellutdanning.</article><article class="legalP" data-absoluteaddress="/ledd/2/" id="ledd-2">Forskriften gjelder statlig videreutdanning i sykepleie under Kultur- og vitenskapsdepartementet.</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-09-01-1796/KAPITTEL_1" data-partID="k1"><h2>Kap. I. Opptaksorgan.</h2><article class="legalArticle" data-lovdata-URL="LTI/forskrift/1986-09-01-1796/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Opptak av studenter skal foretas av et representativt opptaksorgan. Opptaksorgan kan være høgskolens øverste interne styringsorgan (høgskolerådet) eller et annet organ oppnevnt av dette.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-09-01-1796/KAPITTEL_2" data-partID="k2"><h2>Kap. II. Fastsetting av opptakskapasitet.</h2><article class="legalArticle" data-lovdata-URL="LTI/forskrift/1986-09-01-1796/§2" data-name="§2" data-partID="§2" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Det regionale høgskolestyret fastsetter rammer for opptak av heltidsstudenter ved statlige høgskoler etter tilråding fra høgskolen og ut fra fastsatt budsjett.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-09-01-1796/KAPITTEL_3" data-partID="k3"><h2>Kap. III. Minstekrav for opptak.</h2><article class="legalArticle" data-lovdata-URL="LTI/forskrift/1986-09-01-1796/§3" data-name="§3" data-partID="§3" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">For å kunne bli tatt opp til videreutdanning i sykepleie må søkerne fylle følgende minstekrav:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">ha norsk offentlig godkjenning som sykepleier (alminnelig sykepleie)</article></article></li><li data-li-identifier="b." data-name="b."><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">ha praksis som sykepleier tilsvarende minst 1 års fulltids arbeid med direkte utøvelse av sykepleie overfor pasienter.</article></article></li></ul></article></article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1986-09-01-1796/KAPITTEL_4" data-partID="k4"><h2>Kap. IV. Generelle konkurranseregler. Tildeling av studieplasser.</h2><article class="legalArticle" data-lovdata-URL="LTI/forskrift/1986-09-01-1796/§4" data-name="§4" data-partID="§4" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 4</span>.</h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/1/punkt/1/" id="kapittel-4-paragraf-1-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/1/punkt/1/ledd/1/" id="kapittel-4-paragraf-1-punkt-1-ledd-1">Er det flere kvalifiserte søkere enn det er studieplasser ved høgskolen, rangeres søkerne etter konkurransepoeng.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/1/punkt/2/" id="kapittel-4-paragraf-1-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/1/punkt/2/ledd/1/" id="kapittel-4-paragraf-1-punkt-2-ledd-1">Når flere søkere har lik poengsum, går eldre søker foran yngre.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/1/punkt/3/" id="kapittel-4-paragraf-1-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/1/punkt/3/ledd/1/" id="kapittel-4-paragraf-1-punkt-3-ledd-1">Kvotering av søkere.<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/4/paragraf/1/punkt/3/ledd/1/punkt/1/" id="kapittel-4-paragraf-1-punkt-3-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/4/paragraf/1/punkt/3/ledd/1/punkt/1/ledd/1/" id="kapittel-4-paragraf-1-punkt-3-ledd-1-punkt-1-ledd-1">Når særlige forhold gjør det ønskelig, kan departementet gi fortrinnsrett i form av kvoter eller til et bestemt antall studieplasser ved den enkelte høgskolen for kvalifiserte søkere fra bestemte geografiske områder/virkeområder.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/4/paragraf/1/punkt/3/ledd/1/punkt/2/" id="kapittel-4-paragraf-1-punkt-3-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/4/paragraf/1/punkt/3/ledd/1/punkt/2/ledd/1/" id="kapittel-4-paragraf-1-punkt-3-ledd-1-punkt-2-ledd-1">Inntil 10 % av studieplassene kan etter spesiell vurdering av opptaksorganet tildeles søkere på særskilt grunnlag. Departementet kan fastsette en annen andel dersom særlige forhold gjør det ønskelig. Søkere som tas opp på særskilt grunnlag, må oppfylle minstekravene (jr. s 3), men vurderes utenom konkurransereglene ved tildeling av studieplass. Grunnlag for opptak utenom poengreglene kan blant annet være<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/punkt/3/ledd/1/punkt/2/ledd/1/punkt/1/" id="kapittel-4-paragraf-1-punkt-3-ledd-1-punkt-2-ledd-1-punkt-1"><span class="data-originalId">-</span><article class="legalP" data-absoluteaddress="/kapittel/4/paragraf/1/punkt/3/ledd/1/punkt/2/ledd/1/punkt/1/ledd/1/" id="kapittel-4-paragraf-1-punkt-3-ledd-1-punkt-2-ledd-1-punkt-1-ledd-1">særlige forhold ved søkerens arbeidssituasjon/familiesituasjon</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/punkt/3/ledd/1/punkt/2/ledd/1/punkt/2/" id="kapittel-4-paragraf-1-punkt-3-ledd-1-punkt-2-ledd-1-punkt-2"><span class="data-originalId">-</span><article class="legalP" data-absoluteaddress="/kapittel/4/paragraf/1/punkt/3/ledd/1/punkt/2/ledd/1/punkt/2/ledd/1/" id="kapittel-4-paragraf-1-punkt-3-ledd-1-punkt-2-ledd-1-punkt-2-ledd-1">yrkes- og utdanningsbakgrunn som det er vanskelig å poengberegne.</article></article></li></ul></article><article class="legalP" data-absoluteaddress="/kapittel/4/paragraf/1/punkt/3/ledd/1/punkt/2/ledd/2/" id="kapittel-4-paragraf-1-punkt-3-ledd-1-punkt-2-ledd-2">Søkere som ønsker å bli vurdert på særskilt grunnlag, må be om dette i søknaden og legge ved egen begrunnelse og dokumentasjon av de forhold som anføres.</article><article class="legalP" data-absoluteaddress="/kapittel/4/paragraf/1/punkt/3/ledd/1/punkt/2/ledd/3/" id="kapittel-4-paragraf-1-punkt-3-ledd-1-punkt-2-ledd-3">Søkere som får avslag på søknad om studieplass utenom konkurransereglene, konkurrerer om studieplass på vanlig måte etter bestemmelsene i § 5.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/1986-09-01-1796/§5" data-name="§5" data-partID="§5" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak etter konkurransepoeng</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/2/punkt/1/" id="kapittel-4-paragraf-2-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/2/punkt/1/ledd/1/" id="kapittel-4-paragraf-2-punkt-1-ledd-1">Søkerne konkurrerer om studieplass på grunnlag av samlet poengsum etter regiene i denne paragraf, jf. likevel §§ 3 og 4.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/2/punkt/2/" id="kapittel-4-paragraf-2-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/2/punkt/2/ledd/1/" id="kapittel-4-paragraf-2-punkt-2-ledd-1">Søkerne får poeng for karakteren i sykepleiefaget fra grunnutdanningen i sykepleie etter følgende skala:</article><article class="legalP" data-absoluteaddress="/kapittel/4/paragraf/2/punkt/2/ledd/2/" id="kapittel-4-paragraf-2-punkt-2-ledd-2">S.tf. = 4 poeng</article><article class="legalP" data-absoluteaddress="/kapittel/4/paragraf/2/punkt/2/ledd/3/" id="kapittel-4-paragraf-2-punkt-2-ledd-3">M.tf. = 3 poeng</article><article class="legalP" data-absoluteaddress="/kapittel/4/paragraf/2/punkt/2/ledd/4/" id="kapittel-4-paragraf-2-punkt-2-ledd-4">T =2 poeng</article><article class="legalP" data-absoluteaddress="/kapittel/4/paragraf/2/punkt/2/ledd/5/" id="kapittel-4-paragraf-2-punkt-2-ledd-5">Ng.tf. = l poeng</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/2/punkt/3/" id="kapittel-4-paragraf-2-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/2/punkt/3/ledd/1/" id="kapittel-4-paragraf-2-punkt-3-ledd-1"><ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/4/paragraf/2/punkt/3/ledd/1/punkt/1/" id="kapittel-4-paragraf-2-punkt-3-ledd-1-punkt-1"><span class="data-originalId">a.</span><article class="legalP" data-absoluteaddress="/kapittel/4/paragraf/2/punkt/3/ledd/1/punkt/1/ledd/1/" id="kapittel-4-paragraf-2-punkt-3-ledd-1-punkt-1-ledd-1">Det gis l poeng pr. år i fulltidsstilling for praksis som godkjent sykepleier utover minstekravet i § 3 bokstav b.</article></article></li><li data-li-identifier="b." data-name="b."><article class="listArticle" data-absoluteaddress="/kapittel/4/paragraf/2/punkt/3/ledd/1/punkt/2/" id="kapittel-4-paragraf-2-punkt-3-ledd-1-punkt-2"><span class="data-originalId">b.</span><article class="legalP" data-absoluteaddress="/kapittel/4/paragraf/2/punkt/3/ledd/1/punkt/2/ledd/1/" id="kapittel-4-paragraf-2-punkt-3-ledd-1-punkt-2-ledd-1">Deltidsarbeid omregnes etter statens regler om ansiennitetsberegning av deltidstjeneste.</article></article></li><li data-li-identifier="c." data-name="c."><article class="listArticle" data-absoluteaddress="/kapittel/4/paragraf/2/punkt/3/ledd/1/punkt/3/" id="kapittel-4-paragraf-2-punkt-3-ledd-1-punkt-3"><span class="data-originalId">c.</span><article class="legalP" data-absoluteaddress="/kapittel/4/paragraf/2/punkt/3/ledd/1/punkt/3/ledd/1/" id="kapittel-4-paragraf-2-punkt-3-ledd-1-punkt-3-ledd-1">Annen arbeidserfaring enn sykepleierarbeid utført etter endt sykepleierutdanning godskrives med 1/2 poeng pr. år. Det samme gjelder militær førstegangstjeneste/siviltjeneste og dokumentert omsorgsarbeid, også i eget hjem, for barn, gamle, funksjonshemmede og syke.</article></article></li><li data-li-identifier="d." data-name="d."><article class="listArticle" data-absoluteaddress="/kapittel/4/paragraf/2/punkt/3/ledd/1/punkt/4/" id="kapittel-4-paragraf-2-punkt-3-ledd-1-punkt-4"><span class="data-originalId">d.</span><article class="legalP" data-absoluteaddress="/kapittel/4/paragraf/2/punkt/3/ledd/1/punkt/4/ledd/1/" id="kapittel-4-paragraf-2-punkt-3-ledd-1-punkt-4-ledd-1">Det kan til sammen gis maksimalt 5 poeng for praksis etter bestemmelsene i § 5 nr. 3.</article></article></li></ul></article></article></li><li data-li-identifier="4." data-name="4."><article class="listArticle" data-absoluteaddress="/kapittel/4/paragraf/2/punkt/4/" id="kapittel-4-paragraf-2-punkt-4"><span class="data-originalId">4.</span><article class="legalP" data-absoluteaddress="/kapittel/4/paragraf/2/punkt/4/ledd/1/" id="kapittel-4-paragraf-2-punkt-4-ledd-1">Det gis l poeng pr. år for høyere utdanning utover minstekravet i § 3 bokstav a. Det kan gis inntil 3 poeng for slik utdanning. Utdanningen må være fullført og bestått, og normert studietid legges til grunn for poengberegningen.</article></article></li></ul></article><article class="legalArticle" data-lovdata-URL="LTI/forskrift/1986-09-01-1796/§6" data-name="§6" data-partID="§6" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak av søkere med utenlandsk utdanning</span></h3><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/4/paragraf/3/punkt/1/" id="kapittel-4-paragraf-3-punkt-1"><span class="data-originalId">1.</span><article class="legalP" data-absoluteaddress="/kapittel/4/paragraf/3/punkt/1/ledd/1/" id="kapittel-4-paragraf-3-punkt-1-ledd-1">Søkere med utenlandsk utdanning som har annet morsmål enn norsk, må dokumentere at de kan bruke norsk skriftlig og muntlig.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/4/paragraf/3/punkt/2/" id="kapittel-4-paragraf-3-punkt-2"><span class="data-originalId">2.</span><article class="legalP" data-absoluteaddress="/kapittel/4/paragraf/3/punkt/2/ledd/1/" id="kapittel-4-paragraf-3-punkt-2-ledd-1">Søkere med utenlandsk utdanning konkurrerer om studieplass på linje med søkere som har norsk forutdanning når den utenlandske utdanningen er sammenlignbar og kan poengsettes på samme måte som norsk utdanning.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/4/paragraf/3/punkt/3/" id="kapittel-4-paragraf-3-punkt-3"><span class="data-originalId">3.</span><article class="legalP" data-absoluteaddress="/kapittel/4/paragraf/3/punkt/3/ledd/1/" id="kapittel-4-paragraf-3-punkt-3-ledd-1">Dersom karakterskalaen på vitnemålet om utenlandsk utdanning avviker fra karakterskalaen på norske vitnemål, blir poengsummen for karakterene multiplisert med forholdstallet (brøken) som uttrykker forskjellen mellom karakterskala fra utlandet og den norske karakterskala.</article></article></li></ul></article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/forskrift/1986-09-01-1796/KAPITTEL_5" data-partID="k5"><h2>Kap. V. Andre bestemmelser.</h2><article class="legalArticle" data-lovdata-URL="LTI/forskrift/1986-09-01-1796/§7" data-name="§7" data-partID="§7" data-absoluteaddress="/kapittel/5/paragraf/1/" id="kapittel-5-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Søknadsfrist.</span></h3><article class="legalP" data-absoluteaddress="/kapittel/5/paragraf/1/ledd/1/" id="kapittel-5-paragraf-1-ledd-1">Høgskolen fastsetter søknadsfrist for opptak.</article></article><article class="legalArticle" data-lovdata-URL="LTI/forskrift/1986-09-01-1796/§8" data-name="§8" data-partID="§8" data-absoluteaddress="/kapittel/5/paragraf/2/" id="kapittel-5-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Frist for innsending av dokumenter.</span></h3><article class="legalP" data-absoluteaddress="/kapittel/5/paragraf/2/ledd/1/" id="kapittel-5-paragraf-2-ledd-1">Alle vedlegg som skal gi grunnlag for opptak, må følge søknaden. Høgskolen kan gi høve til å ettersende vedlegg til søknaden etter at søknadsfristen er gått ut.</article></article><article class="legalArticle" data-lovdata-URL="LTI/forskrift/1986-09-01-1796/§9" data-name="§9" data-partID="§9" data-absoluteaddress="/kapittel/5/paragraf/3/" id="kapittel-5-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Klage på opptak.</span></h3><article class="legalP" data-absoluteaddress="/kapittel/5/paragraf/3/ledd/1/" id="kapittel-5-paragraf-3-ledd-1">Klage på opptak avgjøres av det regionale høgskolestyret.</article><article class="legalP" data-absoluteaddress="/kapittel/5/paragraf/3/ledd/2/" id="kapittel-5-paragraf-3-ledd-2">Alle klager fremsendes gjennom høgskolen.</article><article class="legalP" data-absoluteaddress="/kapittel/5/paragraf/3/ledd/3/" id="kapittel-5-paragraf-3-ledd-3">Forvaltningslovens bestemmelser om klagefrist og behandling av klager gjelder, jf. forvaltningslovens kap. VI.</article></article><article class="legalArticle" data-lovdata-URL="LTI/forskrift/1986-09-01-1796/§10" data-name="§10" data-partID="§10" data-absoluteaddress="/kapittel/5/paragraf/4/" id="kapittel-5-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Utfyllende bestemmelser.</span></h3><article class="legalP" data-absoluteaddress="/kapittel/5/paragraf/4/ledd/1/" id="kapittel-5-paragraf-4-ledd-1">Departementet kan fastsette utfyllende bestemmelser om praktisering av forskriften.</article></article><article class="legalArticle" data-lovdata-URL="LTI/forskrift/1986-09-01-1796/§11" data-name="§11" data-partID="§11" data-absoluteaddress="/kapittel/5/paragraf/5/" id="kapittel-5-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon.</span></h3><article class="legalP" data-absoluteaddress="/kapittel/5/paragraf/5/ledd/1/" id="kapittel-5-paragraf-5-ledd-1">Dersom særlige forhold tilsier det, kan departementet gi dispensasjon fra bestemmelsene i denne forskrift.</article><article class="legalP" data-absoluteaddress="/kapittel/5/paragraf/5/ledd/2/" id="kapittel-5-paragraf-5-ledd-2">Forskriften trer i kraft fra 1. januar 1987. Fra samme tid oppheves tidligere gitte regler om opptak til videreutdanninger i sykepleie.</article></article></section></main></body></html>