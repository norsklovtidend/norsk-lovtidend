<!DOCTYPE html><html lang="no"><head><title>Forskrift om endring i forskrift om tollfrihet for reiseutstvr og reisegods.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">FOR-1986-11-12-2062</dd><dt class="dokid">DokumentID</dt><dd class="dokid">LTI/forskrift/1986-11-12-2062</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 23</dd><dt class="dateInForce">I kraft fra</dt><dd class="dateInForce">1986-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-05-26-12</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-06-2107/§11</li></ul></dd><dt class="dateOfPublication">Kunngjort</dt><dd class="dateOfPublication">1986-11-28</dd><dt class="title">Tittel</dt><dd class="title">Forskrift om endring i forskrift om tollfrihet for reiseutstvr og reisegods.</dd><dt class="refid">RefID</dt><dd class="refid">forskrift/1986-11-12-2062</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tollfrihet for reiseutstvr og reisegods.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/1986-11-12-2062" id="dokument"><h1>Forskrift om endring i forskrift om tollfrihet for reiseutstvr og reisegods.</h1><article class="legalP" data-absoluteaddress="/ledd/1/" id="ledd-1">Finansdepartementet har 12. november 1986 med hjemmel i Tolltariffens innledende bestemmelser § 11 punkt 10 og kgl.res. av 16. desember 1966 fastsatt følgende:</article><article class="legalP" data-absoluteaddress="/ledd/2/" id="ledd-2">I Finansdepartementets forskrift av 26. mai 1978 om tollfrihet for reiseutstyr og reisegods gjøres følgende endring:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-11-12-2062/KAPITTEL_1" data-partID="k1"><h2 data-text-align="center">I</h2><article class="defaultP">§ 3 nr. 1 skal lyde:</article><article class="legalP" data-absoluteaddress="/kapittel/1/ledd/1/" id="kapittel-1-ledd-1">Andre varer medbrakt av reisende i håndbagasjen.<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Foruten foran under § 1 og § 2 nevnte reiseutstyr og reiseproviant, brennevin, vin, øl, tobakkvarer, sukker, sjokolade- og sukkervarer og motorbrensel kan reisende toll- og avgiftsfritt medføre andre varer til en samlet verdi av inntil kr. 1200,- på vilkår av at:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/1/" id="kapittel-1-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/1/ledd/1/" id="kapittel-1-ledd-1-punkt-1-ledd-1-punkt-1-ledd-1">Den reisende selv bringer med varene – enten på seg eller i håndbagasjen – slik at varene kan legges fram til tollbehandling samtidig med at den reisende selv passerer kontrollen,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/2/" id="kapittel-1-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/2/ledd/1/" id="kapittel-1-ledd-1-punkt-1-ledd-1-punkt-2-ledd-1">varene ikke innføres .med salg eller annen ervervsmessig anvendelse for øye, men utelukkende er bestemt til den reisendes eget eller hans families personlige bruk eller forbruk (herunder som gaver til nærstående til personlig bruk),</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/3/" id="kapittel-1-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/3/ledd/1/" id="kapittel-1-ledd-1-punkt-1-ledd-1-punkt-3-ledd-1">varene etter mengde og beskaffenhet karakteriserer seg som bestemt til sedvanlig ikke-ervervsmessig bruk eller forbruk,</article></article></li><li data-li-identifier="d)" data-name="d)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/4/" id="kapittel-1-ledd-1-punkt-1-ledd-1-punkt-4"><span class="data-originalId">d)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/4/ledd/1/" id="kapittel-1-ledd-1-punkt-1-ledd-1-punkt-4-ledd-1">den reisende ved innreisen ikke gjør seg skyldig i overtredelse av tollovgivningen,</article></article></li><li data-li-identifier="e)" data-name="e)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/5/" id="kapittel-1-ledd-1-punkt-1-ledd-1-punkt-5"><span class="data-originalId">e)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/5/ledd/1/" id="kapittel-1-ledd-1-punkt-1-ledd-1-punkt-5-ledd-1">den reisende kan dokumentere at vedkommende har vært ute av landet i minst 24 timer. I motsatt fall kan den reisende kun medføre andre varer toll- og avgiftsfritt til en verdi av kr. 500,-.</article></article></li></ul></article></article></li></ul></article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Tjenester/reparasjoner er likestilt med varer og går inn under samme regelverk og verdigrenser for toll- og avgiftsfritak som nevnt under nr. 1 bokstav a til og med e.</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Bestemmelsen under nr. 1 bokstav d gjelder ikke dersom saken er avgjort ved forenklet forelegg.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">For reisende som ved innreisen ikke er fylt 12 år kan Finansdepartementet eller den det bemyndiger fastsette nærmere bestemmelser om hva som ikke kan medbringes som reiseutstyr og reisegods.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved passering av de nordligste grenseovergangene mellom Norge og Finland og grenseovergangene Bjørnfjell og Graddis mot Sverige (grensestasjonene mot Nordbotten) gjelder ikke bestemmelsene inntatt under nr. 1 bokstav e, heller ikke gjelder bestemmelsene inntatt under foregående avsnitt.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-11-12-2062/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Numrene 2, 3, 4 og 5 i § 3 forblir uendret.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-11-12-2062/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Denne endringsforskrift trer i kraft fra 1. desember 1986.</article></section></main></body></html>