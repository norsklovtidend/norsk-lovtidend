<!DOCTYPE html><html lang="no"><head><title>Lov om endringer i lov av 18. august 1911 nr. 8 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:45</dd><dt class="legacyID">Datokode</dt><dd class="legacyID">LOV-1986-06-27-40</dd><dt class="dokid">DokumentID</dt><dd class="dokid">LTI/lov/1986-06-27-40</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 14</dd><dt class="dateInForce">I kraft fra</dt><dd class="dateInForce">1986-06-27</dd><dt class="changesToDocuments">Endrer</dt><dd class="changesToDocuments"><ul><li>lov/1911-08-18-8</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-07-11</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov av 18. august 1911 nr. 8 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.64 (1985–1986), Innst.O.nr.76 (1985–1986), Besl.O.nr.76 (1985–1986). Odels- og Lagtingsvedtak hhv. 17. og 21. juni 1986. Fremmet av Finans- og tolldepartementet.</dd><dt class="refid">RefID</dt><dd class="refid">lov/1986-06-27-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 18. august 1911 nr. 8 om skatt av formue og inntekt (skatteloven).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/1986-06-27-40" id="dokument"><h1>Lov om endringer i lov av 18. august 1911 nr. 8 om skatt av formue og inntekt (skatteloven).</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1986-06-27-40/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 18. august 1911 nr. 8 om skatt av formue og inntekt (skatteloven) skal følgende bestemmelser lyde slik:</article> <article class="defaultP" margin-top="true">§ 15 første ledd e:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Aksjonær som ikke er skattepliktig etter foranstående bestemmelser, for gevinst ved aksjesalg som nevnt i § 54 annet ledd og gevinst ved avhendelse av aksjer som er skattepliktig etter § 42 første ledd.</article> <article class="defaultP" margin-top="true">§ 42 første ledd nytt annet punktum :</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Som inntekt regnes også etterlønn og etterpensjon som arbeidsgiver eller pensjonsinnretning utbetaler ved arbeidstakers eller pensjonists død, så langt beløpet overstiger 1 1/2 ganger folketrygdens grunnbeløp.</article> <article class="defaultP" margin-top="true">Nåværende annet-tiende punktum blir tredje-ellevte punktum.</article> <article class="defaultP" margin-top="true">§ 42 fjerde ledd fjerde punktum:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Kunstnerlønn bevilget av Stortinget, samt æres- og kulturpriser utdelt av staten, fylkeskommune eller kommune, regnes heller ikke som inntekt.</article> <article class="defaultP" margin-top="true">§ 43 femte ledd:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Ved beregning av gevinst som går inn under annet, tredje og fjerde ledd skal kostprisen omregnes etter en skala som fastsettes av Stortinget, ved avhendelse av:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/1/ledd/5/punkt/1/" id="kapittel-1-ledd-5-punkt-1"><span class="data-originalId">a.</span><article class="legalP" data-absoluteaddress="/kapittel/1/ledd/5/punkt/1/ledd/1/" id="kapittel-1-ledd-5-punkt-1-ledd-1">tomt og annen fast eiendom uten avskrivbare bygninger eller anlegg utenom næringsvirksomhet og rettigheter over slik eiendom,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/1/ledd/5/punkt/2/" id="kapittel-1-ledd-5-punkt-2"><span class="data-originalId">b.</span><article class="legalP" data-absoluteaddress="/kapittel/1/ledd/5/punkt/2/ledd/1/" id="kapittel-1-ledd-5-punkt-2-ledd-1">avskrivbar bygning hvorav en del har vært brukt av selgeren som egen bolig, for så vidt gjelder den del av kostprisen som faller på boligen,</article></article></li><li data-li-identifier="c." data-name="c."><article class="listArticle" data-absoluteaddress="/kapittel/1/ledd/5/punkt/3/" id="kapittel-1-ledd-5-punkt-3"><span class="data-originalId">c.</span><article class="legalP" data-absoluteaddress="/kapittel/1/ledd/5/punkt/3/ledd/1/" id="kapittel-1-ledd-5-punkt-3-ledd-1">ikke avskrivbar arbeider- og funksjonærbolig når gevinsten ikke kan kreves fritatt etter § 45 tiende ledd,</article></article></li><li data-li-identifier="d." data-name="d."><article class="listArticle" data-absoluteaddress="/kapittel/1/ledd/5/punkt/4/" id="kapittel-1-ledd-5-punkt-4"><span class="data-originalId">d.</span><article class="legalP" data-absoluteaddress="/kapittel/1/ledd/5/punkt/4/ledd/1/" id="kapittel-1-ledd-5-punkt-4-ledd-1">leiegårder vesentlig bestemt til beboelse, og alminnelige gårdsbruk og skogbruk, for så vidt gjelder den del av kostprisen som faller på ikke avskrivbare bygninger og anlegg.</article></article></li></ul></article> <article class="defaultP" margin-top="true">§ 54 annet ledd nr. 2 første punktum:</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Ved avhendelse av aksjer i selskap som er hjemmehørende i riket, jfr. § 15 b, kan skattyteren kreve at de av hans salg som ses under ett i forhold til nr. 1, fastsettes til det beløp som den skattepliktige gevinst ville utgjort for selskapet dersom dette hadde solgt en del av sin virksomhet eller eiendeler som svarer til andelen av de solgte aksjer.</article> <article class="defaultP" margin-top="true">§ 54 tredje ledd annet punktum:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Omfatter transaksjonen aksjer i næring, beskattes gevinst på disse etter § 42 første ledd.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1986-06-27-40/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Endringen i § 15 første ledd e trer i kraft straks og får virkning for avhendelser foretatt etter 29. mai 1986.</article><article class="legalP" data-absoluteaddress="/kapittel/2/ledd/2/" id="kapittel-2-ledd-2">Endringen i § 42 fjerde ledd fjerde punktum trer i kraft straks og gis virkning for inntektsåret 1985.</article><article class="legalP" data-absoluteaddress="/kapittel/2/ledd/3/" id="kapittel-2-ledd-3">De øvrige endringene under I trer i kraft straks og gjelder første gang for inntektsåret 1986.</article></section></main></body></html>