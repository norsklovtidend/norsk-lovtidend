<!DOCTYPE html><html lang="no"><head><title>Forskrift om endringer i forskrift om persontransport med motorvogn utenfor rute.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:12</dd><dt class="legacyID">Datokode</dt><dd class="legacyID">FOR-1986-12-08-2171</dd><dt class="dokid">DokumentID</dt><dd class="dokid">LTI/forskrift/1986-12-08-2171</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 25</dd><dt class="dateInForce">I kraft fra</dt><dd class="dateInForce">1987-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-04-63/§7</li><li>lov/1976-06-04-63/§13</li><li>lov/1976-06-04-63/§15a</li></ul></dd><dt class="dateOfPublication">Kunngjort</dt><dd class="dateOfPublication">1986-12-22</dd><dt class="title">Tittel</dt><dd class="title">Forskrift om endringer i forskrift om persontransport med motorvogn utenfor rute.</dd><dt class="miscInformation">Annet om dokumentet</dt><dd class="miscInformation">Samferdselsdepartementet har 8. desember 1986 med hjemmel i lov av 4. juni 1976 nr. 63 om samferdsel med endring ved lov av 8. august 1986 nr 57 § 13 og § 15 a, jfr. § 7, fastsatt følgende endringer i forskrifter om persontransport med motorvogn utenfor rute, fastsatt av departementet 10. juni 1977.</dd><dt class="refid">RefID</dt><dd class="refid">forskrift/1986-12-08-2171</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om persontransport med motorvogn utenfor rute.</li></ul></dd></dl></header><main class="documentBody" data-lovdata-URL="LTI/forskrift/1986-12-08-2171" id="dokument"><h1>Forskrift om endringer i forskrift om persontransport med motorvogn utenfor rute.</h1> <article class="defaultP" margin-top="true">Nr. l annet ledd skal lyde:</article><article class="legalP" data-absoluteaddress="/ledd/1/" id="ledd-1">Dette gjelder likevel ikke for transport med beltekjøretøy.</article> <article class="defaultP" margin-top="true">Nr. 2 skal lyde:</article><article class="legalP" data-absoluteaddress="/ledd/2/" id="ledd-2">Fylkeskommunen kan treffe vedtak etter samferdselslovens § 7 tredje ledd, første punktum.</article> <article class="defaultP" margin-top="true">Nr. 3 skal lyde:</article><article class="legalP" data-absoluteaddress="/ledd/3/" id="ledd-3">Dersom fylkeskommunen ikke treffer annet vedtak, skal for drosjeløyve, selskapsvognløyve og løyve for transport av handikappede den enkelte kommune utgjøre et løyvedistrikt.</article> <article class="defaultP" margin-top="true">Nr. 4 oppheves.</article> <article class="defaultP" margin-top="true">Nr. 5 skal lyde:</article><article class="legalP" data-absoluteaddress="/ledd/4/" id="ledd-4">Fylkeskommunen fastsetter antall løyver i hvert løyvedistrikt. Forsåvidt gjelder turvognløyver vises til kap. IV.</article><article class="legalP" data-absoluteaddress="/ledd/5/" id="ledd-5">Løyver skal kunngjøres ledig.</article> <article class="defaultP" margin-top="true">Nr. 6 oppheves.</article> <article class="defaultP" margin-top="true">Nr. 7 skal lyde:</article><article class="legalP" data-absoluteaddress="/ledd/6/" id="ledd-6">For tildeling av løyve stilles følgende krav:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/ledd/6/punkt/1/" id="ledd-6-punkt-1"><span class="data-originalId">a)</span><article class="legalP" data-absoluteaddress="/ledd/6/punkt/1/ledd/1/" id="ledd-6-punkt-1-ledd-1">Søkeren må ved søknad om løyve være fylt 20 år.</article></article></li><li data-li-identifier="b)" data-name="b)"><article class="listArticle" data-absoluteaddress="/ledd/6/punkt/2/" id="ledd-6-punkt-2"><span class="data-originalId">b)</span><article class="legalP" data-absoluteaddress="/ledd/6/punkt/2/ledd/1/" id="ledd-6-punkt-2-ledd-1">Søkere til turvognløyve, løyve for transport av handikappede og selskapsvognløyve må legge fram politiattest.</article></article></li><li data-li-identifier="c)" data-name="c)"><article class="listArticle" data-absoluteaddress="/ledd/6/punkt/3/" id="ledd-6-punkt-3"><span class="data-originalId">c)</span><article class="legalP" data-absoluteaddress="/ledd/6/punkt/3/ledd/1/" id="ledd-6-punkt-3-ledd-1">Er søkeren selskap eller annen sammenslutning (juridisk person) må den til enhver tid ansvarlige daglige leder fylle kravene under bokstav a) og b).</article></article></li></ul></article> <article class="defaultP" margin-top="true">Nr. 8 skal lyde:</article><article class="legalP" data-absoluteaddress="/ledd/7/" id="ledd-7">Løyve gjelder for transport med en motorvogn.</article><article class="legalP" data-absoluteaddress="/ledd/8/" id="ledd-8">Når særlige grunner tilsier det, kan løyve gis for et avgrenset tidsrom.</article> <article class="defaultP" margin-top="true">Nr. 9 annet ledd skal lyde:</article><article class="legalP" data-absoluteaddress="/ledd/9/" id="ledd-9">I særlige tilfelle kan fylkeskommunen gi tillatelse til å drive drosjetransport med motorvogn registrert for inntil 15 personer.</article> <article class="defaultP" margin-top="true">Nr. 10 skal lyde:</article><article class="legalP" data-absoluteaddress="/ledd/10/" id="ledd-10">Søkeren må ha ordinært førerkort for vedkommende kjøretøyklasse og kjøreseddel etter forskrifter om førerkort og førerprøver m.v. av 23. februar 1979 med senere endringer.</article> <article class="defaultP" margin-top="true">Nr. 11 første ledd nytt femte punktum skal lyde:</article><article class="legalP" data-absoluteaddress="/ledd/11/" id="ledd-11">Etter 1. januar 1988 vil søkere til drosjeløyve få godkjent ett års ansiennitet ved fremleggelse av vitnemål for bestått eksamen fra en av departementet godkjent faglig teoretisk opplæring.</article> <article class="defaultP" margin-top="true">Nr. 14 tredje ledd skal lyde:</article><article class="legalP" data-absoluteaddress="/ledd/12/" id="ledd-12">Bestemmelsen i første ledd gjelder ikke ektefelle eller livsarving som ønsker å nytte retten til å beholde løyve inntil 3 år fra løyvehavers død, jfr. nr. 57.</article> <article class="defaultP" margin-top="true">Nr. 21 skal lyde:</article><article class="legalP" data-absoluteaddress="/ledd/13/" id="ledd-13">Motorvogn registrert for høyst 9 personer skal være godkjent av Statens Vegvesen Biltilsynet for bruk som drosje.</article><article class="legalP" data-absoluteaddress="/ledd/14/" id="ledd-14">Drosje skal ha taklykt av type som er godkjent av Vegdirektoratet og som foran og bak har påskriften TAXI samt fylkesbokstav og løyvenummer.</article><article class="legalP" data-absoluteaddress="/ledd/15/" id="ledd-15">Som fylkesbokstav benyttes:</article><article class="legalP" data-absoluteaddress="/ledd/16/" id="ledd-16">A = Oslo, B = Østfold, C = Akershus, D = Hedmark, E = Oppland, F – Buskerud, H = Telemark, I = Aust-Agder, K = Vest-Agder, L – Rogaland, R = Hordaland, S = Sogn og Fjordane, T = Møre og Romsdal, U = Sør-Trøndelag, V = Nord-Trøndelag, W = Nordland, X = Troms, Y = Finnmark og Z = Vestfold.</article><article class="legalP" data-absoluteaddress="/ledd/17/" id="ledd-17">Er løyvehavers ordinære vogn som følge av skade eller reparasjon ute av drift, kan løyvehaver i stedet sette inn annen vogn som fyller kravene i første og annet ledd. Bestemmelsen under nr. 52 gjelder tilsvarende for slik vogn.</article><article class="legalP" data-absoluteaddress="/ledd/18/" id="ledd-18">Løyvehaver og drosjefører kan selv bestemme om røyking skal være tillatt i drosjen.</article> <article class="defaultP" margin-top="true">Nr. 28 skal lyde:</article><article class="legalP" data-absoluteaddress="/ledd/19/" id="ledd-19">Virksomheten skal drives fra det sted som er fastsatt i løyvet.</article><article class="legalP" data-absoluteaddress="/ledd/20/" id="ledd-20">Løyvehaver kan bare utføre oppdrag som betinger at transporten begynner, går gjennom eller slutter i hans løyvedistrikt.</article><article class="legalP" data-absoluteaddress="/ledd/21/" id="ledd-21">Fylkeskommunen i det fylket hvor oppdraget begynner kan gjøre unntak fra denne bestemmelsen.</article><article class="legalP" data-absoluteaddress="/ledd/22/" id="ledd-22">Bestemmelsen under nr. 34 gjelder tilsvarende.</article> <article class="defaultP" margin-top="true">Ny nr. 30 a skal lyde:</article><article class="legalP" data-absoluteaddress="/ledd/23/" id="ledd-23">Antall turvognløyver i det enkelte fylke fastsettes av Samferdselsdepartementet etter innstilling fra fylkeskommunen.</article><article class="legalP" data-absoluteaddress="/ledd/24/" id="ledd-24">Nr. 5 andre ledd får tilsvarende anvendelse.</article> <article class="defaultP" margin-top="true">Nr. 32-33 oppheves.</article> <article class="defaultP" margin-top="true">Nr. 34 annet ledd oppheves.</article> <article class="defaultP" margin-top="true">Nr. 35 skal lyde:</article><article class="legalP" data-absoluteaddress="/ledd/25/" id="ledd-25">Fylkeskommunen kan bestemme at et visst antall av løyvene skal være knyttet til visse typer av materiell. Bestemmelsene under nr. 21 tredje ledd gjelder tilsvarende.</article> <article class="defaultP" margin-top="true">Nr. 36-37 oppheves.</article> <article class="defaultP" margin-top="true">Nr. 38-40 oppheves.</article> <article class="defaultP" margin-top="true">Nr. 41 annet og nytt tredje ledd skal lyde:</article><article class="legalP" data-absoluteaddress="/ledd/26/" id="ledd-26">Vegdirektoratet har 4. januar 1984 nr. 599 fastsatt forskrifter om tekniske krav til bil som benyttes til løyvepliktig transport av funksjonshemmede.</article><article class="legalP" data-absoluteaddress="/ledd/27/" id="ledd-27">Motorvogn spesielt utformet og/eller utstyrt for transport av handikappede skal være merket med spesielt adkomstsymbol for handikappede.</article> <article class="defaultP" margin-top="true">Nr. 42 skal lyde:</article><article class="legalP" data-absoluteaddress="/ledd/28/" id="ledd-28">Løyve gis fortrinnsvis til drosjesentral, innehaver av drosjeløyve eller løyve for persontransport i rute med motorvogn. Unntaksvis kan løyve gis annen søker som har særlige forutsetninger for å drive slik transport.</article> <article class="defaultP" margin-top="true">Nr. 43-44 oppheves.</article> <article class="defaultP" margin-top="true">Nr. 45 skal lyde:</article><article class="legalP" data-absoluteaddress="/ledd/29/" id="ledd-29">Fylkeskommunen bestemmer hvilket sted løyvehaveren skal ha stasjon. Virksomheten skal drives fra det sted som er fastsatt i løyvet.</article> <article class="defaultP" margin-top="true">Nr. 47-51 oppheves.</article> <article class="defaultP" margin-top="true">Nr. 52 skal lyde:</article><article class="legalP" data-absoluteaddress="/ledd/30/" id="ledd-30">Motorvogn som nyttes i løyvepliktig transport etter disse forskrifter skal utstyres med løyvedokument som skal medbringes i motorvognen og framvises ved kontroll.</article> <article class="defaultP" margin-top="true">Ny nr. 52 a skal lyde:</article><article class="legalP" data-absoluteaddress="/ledd/31/" id="ledd-31">Ved utstedelse av løyvedokument eller duplikatdokument skal søkeren betale et behandlingsgebyr på kroner 1.500 til den fylkeskommune som utsteder dokumentet.</article><article class="legalP" data-absoluteaddress="/ledd/32/" id="ledd-32">Fylkeskommunen som har utstedt løyvedokument etter disse forskrifter skal tilbakebetale løyvehaveren eller den berettigede et returbeløp på kroner 500 ved innlevering av løyvedokumentet eller utstedt duplikatdokument av dette.</article><article class="legalP" data-absoluteaddress="/ledd/33/" id="ledd-33">Ved tilbakebetaling av returbeløp betales det beløp som gjaldt da løyvedokumentet ble utstedt. Det utbetales ikke returbeløp ved tilbakekallelse av løyve etter nr. 61.</article> <article class="defaultP" margin-top="true">Nr. 54 oppheves.</article> <article class="defaultP" margin-top="true">Nr. 55 skal lyde:</article><article class="legalP" data-absoluteaddress="/ledd/34/" id="ledd-34">Vil løyvehaver opphøre med den løyvepliktige virksomhet, skal melding sendes fylkeskommunen senest 3 måneder på forhånd.</article> <article class="defaultP" margin-top="true">Nr. 60 annet ledd oppheves.</article> <article class="defaultP" margin-top="true">Ny nr. 61 a skal lyde:</article><article class="legalP" data-absoluteaddress="/ledd/35/" id="ledd-35">Samtidig med tilbakekallelsen av løyve kan det fastsettes en karantene-tid på maksimalt 3 år fra tilbakekallelsen før ny løyvetildeling kan finne sted.</article> <article class="defaultP" margin-top="true">Nr. 63 oppheves.</article> <article class="defaultP" margin-top="true">Nr. 64-67 oppheves.</article> <article class="defaultP" margin-top="true">Nr. 68 skal lyde:</article><article class="legalP" data-absoluteaddress="/ledd/36/" id="ledd-36">Dersom tidligere løyve var begrenset til virksomhet som ikke er løyvepliktig etter disse forskrifter, faller løyvet straks bort. Samtykket til å drive drosjetransport med motorvogn registrert for mer enn 15 personer etter nr. 9 andre ledd i forskrifter av 10. juni 1977, gjelder for den tid tillatelsen er gitt for.</article><article class="legalP" data-absoluteaddress="/ledd/37/" id="ledd-37">Endringsforskrifter av 8. desember 1986 trer i kraft 1. januar 1987.</article></main></body></html>