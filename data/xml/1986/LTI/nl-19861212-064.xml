<!DOCTYPE html><html lang="no"><head><title>Lov om endringer i lov av 17. juni 1966 nr. 12 om folketrygd og i visse andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:01</dd><dt class="legacyID">Datokode</dt><dd class="legacyID">LOV-1986-12-12-64</dd><dt class="dokid">DokumentID</dt><dd class="dokid">LTI/lov/1986-12-12-64</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 25</dd><dt class="dateInForce">I kraft fra</dt><dd class="dateInForce">1986-12-12</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-17-12</li><li>lov/1977-02-04-4</li><li>lov/1966-12-16-9</li><li>lov/1946-10-24-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-12-22</dd><dt class="titleShort">Korttittel</dt><dd class="titleShort">Endringslov til folketrygdloven mv.</dd><dt class="title">Tittel</dt><dd class="title">Lov om endringer i lov av 17. juni 1966 nr. 12 om folketrygd og i visse andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.7 (1986–1987), Innst.O.nr. 10 (1986–1987) og Besl.O.nr.9 (1986–1987). Odels- og Lagtingsvedtak hhv. 24. november og 5. desember 1986. Fremmet av Sosialdepartementet.</dd><dt class="refid">RefID</dt><dd class="refid">lov/1986-12-12-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov av 17. juni 1966 nr. 12 om folketrygd og i visse andre lover.<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/1986-12-12-64" id="dokument"><h1>Lov om endringer i lov av 17. juni 1966 nr. 12 om folketrygd og i visse andre lover.</h1><article class="legalP" data-absoluteaddress="/ledd/1/" id="ledd-1">Endringer også i følgende lover:<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Lov av 4. februar 1977 nr. 4 om arbeidervern og arbeidsmiljø</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Lov av 16. desember 1966 nr. 9 om anke til Trygderetten</article></article></li><li data-li-identifier="3." data-name="3."><article class="listArticle" data-absoluteaddress="/ledd/1/punkt/3/" id="ledd-1-punkt-3"><span class="data-originalId">3.</span><article class="legalP" data-absoluteaddress="/ledd/1/punkt/3/ledd/1/" id="ledd-1-punkt-3-ledd-1">Lov av 24. oktober 1946 nr. 2 om barnetrygd</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1986-12-12-64/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I lov av 17. juni 1966 nr. 12 om folketrygd gjøres følgende endringer:</article> <article class="defaultP" margin-top="true">§ 2-5 nr. 3 bokstav c oppheves.</article> <article class="defaultP" margin-top="true">§ 2-11 tredje ledd skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Bestemmelsene i første ledd gjelder ikke for den som omfattes av § 2-8<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/2/punkt/1/" id="kapittel-1-ledd-2-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/2/punkt/1/ledd/1/" id="kapittel-1-ledd-2-punkt-1-ledd-1">under opphold utenfor riket, eller</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/2/punkt/2/" id="kapittel-1-ledd-2-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/2/punkt/2/ledd/1/" id="kapittel-1-ledd-2-punkt-2-ledd-1">under opphold her i riket når vilkårene for forpleining og behandling for offentlig regning foreligger etter reglene i sjømannsloven av 30. mai 1975 nr. 18 § 28.</article></article></li></ul></article> <article class="defaultP" margin-top="true">§ 3-5 nr. 2 skal lyde:</article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Sykepenger skal ytes av arbeidsgiveren i et tidsrom av inntil to uker etter bestemmelsene i §§ 3-6 til 3-8. Dette tidsrom kalles arbeidsgiverperiode. Sykepenger etter § 3-2 nr. 1 annet ledd bokstav c og e og etter § 3-23 ytes likevel av trygden etter bestemmelsene i § 3-5 nr. 1.</article> <article class="defaultP" margin-top="true">§ 3-18 første ledd skal lyde:</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Trygdet som er i arbeid uten å fylle vilkårene i § 3-3 nr. 1, og trygdet som midlertidig er ute av arbeid, har rett til sykepenger etter bestemmelsene i dette kapittel på grunnlag av antatt årlig ervervsinntekt. Sykepengegrunn- laget fastsettes på samme måte som for selvstendig næringsdrivende, jfr. § 3-4 første ledd bokstav b.</article> <article class="defaultP" margin-top="true">Overskriften til ny § 3-18 A skal være: Oppdragstakere.</article> <article class="defaultP" margin-top="true">§ 3-18 A (ny) skal lyde:</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Oppdragstakere som har inntekt som nevnt i § 3-4 første ledd bokstav c, har rett til sykepenger etter bestemmelsene i dette kapittel på grunnlag av antatt årlig ervervsinntekt. Sykepengegrunnlaget fastsettes på samme måte som for selvstendig næringsdrivende, jfr. § 3-4 første ledd bokstav b.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Sykepengene utgjør 100 prosent av inntektsgrunnlaget. Det ytes ikke sykepenger for de første 14 dagene etter at arbeidsuførheten er inntrådt.</article><article class="legalP" data-absoluteaddress="/kapittel/1/ledd/7/" id="kapittel-1-ledd-7">Oppdragstakere kan tegne frivillig trygd for sykepenger i de første 14 dagene, svarende til 100 prosent av inntektsgrunnlaget.</article><article class="legalP" data-absoluteaddress="/kapittel/1/ledd/8/" id="kapittel-1-ledd-8">Departementet gir forskrifter om sykepenger etter første ledd, og om frivillig tilleggstrygd etter tredje ledd.</article> <article class="defaultP" margin-top="true">§ 3-21 nr. 3 tredje ledd tredje punktum skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9">Også dersom barnet er innlagt i helseinstitusjon e.l. kan retten til fødselspenger utsettes.</article> <article class="defaultP" margin-top="true">I § 3-21 nr. 2 første ledd, § 3-21 nr. 5 første ledd og § 3-21 nr. 5 annet ledd erstattes tallet "90" med "100".</article> <article class="defaultP" margin-top="true">I § 3-21 nr. 4 første ledd erstattes tallet "60" med tallet "70".</article> <article class="defaultP" margin-top="true">I § 3-21 nr. 5 første ledd erstattes tallet "18" med tallet</article> <article class="defaultP" margin-top="true">"20". § 3-21 A nr. 1 første ledd skal lyde:</article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Omsorgspenger ved adopsjon ytes ved adopsjon av barn under 15 år, unntatt ved adopsjon av stebarn. Omsorgspenger ytes i inntil 70 dager fra det tidspunkt vedkommende overtar omsorgen for barnet. Dersom flere barn adopteres samtidig, forlenges stønadsperioden med inntil 10 dager for hvert barn som adopteres utover ett.</article> <article class="defaultP" margin-top="true">§ 3-21 A nr. 4 annet ledd skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11">Dersom den trygdede er helt avskåret fra å dra omsorg for barnet på grunn av egen sykdom, utsettes retten til omsorgspenger. Omsorgspengene tar til å løpe fra og med den dag arbeidsuførheten opphører. Også dersom barnet er innlagt i helseinstitusjon e.L kan retten til omsorgspenger utsettes.</article> <article class="defaultP" margin-top="true">§ 3-21 A nr. 4 fjerde ledd skal lyde:</article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Omsorgspengene må tas ut innen ett år etter at omsorgen for barnet ble overtatt.</article> <article class="defaultP" margin-top="true">§ 3-22 nr. 2 skal lyde:</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Den enkelte arbeidstaker ytes sykepenger etter nr. 1 i inntil 10 dager pr. kalenderår, men i inntil 20 dager dersom vedkommende har omsorgen for kronisk syke eller funksjonshemmede barn.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Arbeidstaker som er alene om omsorgen for barn, har rett til ytelser i inntil 20 dager pr. kalenderår, men i inntil 40 dager dersom barnet er kronisk sykt eller funksjonshemmet. Det samme gjelder dersom det er to om omsorgen, men en av dem langvarig er avskåret fra tilsynet med barnet på grunn av egen funksjonshemning, innleggelse i helseinstitusjon som langtidspasient eller tilsvarende forhold.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Som kronisk syke eller funksjonshemmede i forhold til bestemmelsene i første og annet ledd regnes barn med sykdom eller funksjonshemming som medfører en markert økning av risikoen for at foreldrene får fravær fra arbeidet for å ta seg av barnet når det er sykt. For å få utvidet rett til sykepenger på dette grunnlag, må saken forelegges trygdekontoret til forhåndsgodkjenning. Sykepenger etter utvidet antall stønadsdager kommer til utbetaling uansett om det konkrete fraværet skyldes omsorgen for kronisk sykt eller funksjonshemmet barn eller for andre barn under 10 år.</article> <article class="defaultP" margin-top="true">§ 3-22 nr. 3 fjerde punktum skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16">Sykepenger til den enkelte arbeidstaker utover 10 dager pr. kalenderår, jfr. nr. 2, kan arbeidsgiveren kreve refundert av trygden.</article> <article class="defaultP" margin-top="true">§ 3-22 nr. 5 skal lyde:</article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Departementet kan gi forskrifter om gjennomføringen av bestemmelsene i paragrafen her og kan herunder bestemme hvilke barn som skal regnes som kronisk syke eller funksjonshemmede i forhold til reglene i nr. 2 og videre bestemme i hvilken utstrekning sykdom skal godtgjøres ved legeerklæring eller egenmelding.</article> <article class="defaultP" margin-top="true">§ 3-23 nr. 3 skal lyde:</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Retten til sykepenger etter nr. 1 og 2 er betinget av at lovens alminnelige vilkår er oppfylt. Sykepenger ytes av folketrygden etter samme regler som gjelder ved utbetaling av sykepenger fra trygden ved egen sykdom. Sykepenger ytes i inntil 260 dager for det enkelte barn.</article> <article class="defaultP" margin-top="true">§ 6-4 nr. 3 skal lyde:</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">Sykepenger i henhold til kapittel 3. Det samme gjelder fødselspenger etter § 3-21 nr. 1-5 og omsorgspenger ved adopsjon etter § 3-21 A nr. 1-4, i den utstrekning de overstiger engangsstønad etter § 3-21 nr. 6, jfr. § 3-21 A nr. 5.</article> <article class="defaultP" margin-top="true">§ 8-4 nr. 3 tredje ledd første punktum skal lyde:</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Fødte uføre og andre som før fylte 21 år har tapt minst halvparten av ervervsevnen, jfr. § 8-3, får medregnet et framtidig årlig poengtall på minst 2,50 selv om vilkårene i annet ledd ikke er oppfylt.</article> <article class="defaultP" margin-top="true">§ 8-10 tredje ledd skal lyde:</article><article class="legalP" data-absoluteaddress="/kapittel/1/ledd/21/" id="kapittel-1-ledd-21">Departementet kan ved enkeltvedtak eller forskrift fastsette at. bestemmelsene i paragrafen her ikke skal anvendes for pasienter i ettervernshjem under helsevernet for psykisk utviklingshemmede eller under psykisk helsevern når det er inngått avtale med institusjonen om at pasienten selv skal dekke endel av oppholdsutgiftene. Departementet kan gi nærmere forskrifter om gjennomføringen av denne bestemmelse.</article> <article class="defaultP" margin-top="true">§ 10-4 nytt tredje ledd skal lyde:</article><article class="legalP" data-absoluteaddress="/kapittel/1/ledd/22/" id="kapittel-1-ledd-22">Gjenlevende ektefelle som på tidspunktet for ektefellens død har omsorg for avdødes barn eller adoptivbarn, har rett til overgangsstønad så lenge omsorgen varer, eller inntil det foreligger rett til pensjon etter § 10-5 nr. 1 annet ledd. Overgangsstønad på grunnlag av omsorg for avdødes barn ytes likevel bare inntil barnet fyller 18 år.</article> <article class="defaultP" margin-top="true">§ 10-4 nåværende tredje ledd blir nytt fjerde ledd.</article> <article class="defaultP" margin-top="true">§ 10-5 nr. 1 skal lyde:</article><article class="legalP" data-absoluteaddress="/kapittel/1/ledd/23/" id="kapittel-1-ledd-23">Gjenlevende ektefelle har rett til pensjon dersom ekteskapet har vart i minst 5 år eller gjenlevende har eller har hatt barn med avdøde.</article><article class="legalP" data-absoluteaddress="/kapittel/1/ledd/24/" id="kapittel-1-ledd-24">Gjenlevende ektefelle som på tidspunktet for ektefellens død har omsorg for avdødes barn eller adoptivbarn, har rett til pensjon dersom ekteskapet og omsorgen for avdødes barn etter dødsfallet har vart i til sammen minst fem år. Som omsorgsperiode regnes bare tidsrom før barnet fyller 18 år.</article> <article class="defaultP" margin-top="true">§ 10-11 nr. 2 første ledd nytt fjerde punktum skal lyde:</article><article class="legalP" data-absoluteaddress="/kapittel/1/ledd/25/" id="kapittel-1-ledd-25">Også foreldreløse lærlinger, praktikanter o.l. har rett til barnepensjon etter fylte 18 år. men bare dersom arbeidsinntekt i utdanningsfasen fratrukket skatt utgjør mindre enn full minstepensjon (grunnpensjon med særtillegg og kompensasjonstillegg) etter satsene for enslig.</article> <article class="defaultP" margin-top="true">§ 10-11 nr. 5 nytt annet ledd skal lyde:</article><article class="legalP" data-absoluteaddress="/kapittel/1/ledd/26/" id="kapittel-1-ledd-26">Retten til barnepensjon faller bort dersom barnet blir adoptert av et ektepar, eller dersom en ektefelle adopterer den annen ektefelles barn eller adoptivbarn. Ved adopsjon ellers beholder barnet pensjonsretten, men pensjonene regnes om etter bestemmelsene i nr. 2 annet ledd.</article> <article class="defaultP" margin-top="true">§ 12-1 nytt fjerde ledd skal lyde:</article><article class="legalP" data-absoluteaddress="/kapittel/1/ledd/27/" id="kapittel-1-ledd-27">Departementet fastsetter forskrifter om når vilkåret om å være alene om omsorgen for barn er oppfylt.</article> <article class="defaultP" margin-top="true">§ 14-4 annet ledd skal lyde:</article><article class="legalP" data-absoluteaddress="/kapittel/1/ledd/28/" id="kapittel-1-ledd-28">Dette gjelder dog ikke i saker hvor avgjørelsen er lagt til trygdekontoret.</article> <article class="defaultP" margin-top="true">§ 15-6 annet ledd skal lyde:</article><article class="legalP" data-absoluteaddress="/kapittel/1/ledd/29/" id="kapittel-1-ledd-29">Barnetillegg etter §§ 7-8 og 8-8 for barn som pensjonisten ikke selv har omsorgen for, utbetales direkte til den som har omsorgen for barnet eller til vergen. I de tilfelle pensjonistens betaling av barnebidrag skjer gjennom bidragsfogden, skal barnetillegg betales til bidragsfogden dersom han krever det. Det utbetalte beløp går til fradrag i underholdsbidrag pensjonisten plikter å betale for barnet.</article> <article class="defaultP" margin-top="true">§ 15-7 første ledd skal lyde:</article><article class="legalP" data-absoluteaddress="/kapittel/1/ledd/30/" id="kapittel-1-ledd-30">Arbeidsgiver som betaler full lønn for et tidsrom hvor arbeidstakeren ikke er i arbeid, kan enten kreve utbetalt til seg sykepenger, fødselspenger etter § 3-21 nr. 1-5 eller omsorgspenger ved adopsjon etter § 3-21 A nr. 1-4 som den trygdede har rett til for samme tidsrom eller gjøre tilsvarende fradrag i lønnen. Arbeidsgiveravgift på grunnlag av et beløp tilsvarende nevnte trygdeytelse refunderes av folketrygden.</article> <article class="defaultP" margin-top="true">§ 16-5 første ledd skal lyde:</article><article class="legalP" data-absoluteaddress="/kapittel/1/ledd/31/" id="kapittel-1-ledd-31">For frivillig trygd etter bestemmelsene i §§ 3-10 nr. 2, 3-18 A og 11-3 skal den trygdede svare særskilt premie etter premietariff fastsatt av Kongen.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1986-12-12-64/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">I lov av 4. februar 1977 nr. 4 om arbeidervern og arbeidsmiljø m.v. gjøres følgende endringer:</article> <article class="defaultP" margin-top="true">§ 32 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/2/ledd/1/punkt/1/" id="kapittel-2-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/2/ledd/1/punkt/1/ledd/1/" id="kapittel-2-ledd-1-punkt-1-ledd-1">Ved adopsjon har adoptivforeldrene rett til omsorgspermisjon i til sammen:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/ledd/1/punkt/1/ledd/1/punkt/1/" id="kapittel-2-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/ledd/1/punkt/1/ledd/1/punkt/1/ledd/1/" id="kapittel-2-ledd-1-punkt-1-ledd-1-punkt-1-ledd-1">inntil 46 uker i barnets første leveår,</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/ledd/1/punkt/1/ledd/1/punkt/2/" id="kapittel-2-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/ledd/1/punkt/1/ledd/1/punkt/2/ledd/1/" id="kapittel-2-ledd-1-punkt-1-ledd-1-punkt-2-ledd-1">inntil 14 uker dersom barnet er under 15 år.</article></article></li></ul></article><article class="legalP" data-absoluteaddress="/kapittel/2/ledd/1/punkt/1/ledd/2/" id="kapittel-2-ledd-1-punkt-1-ledd-2">Ved adopsjon av flere barn samtidig forlenges omsorgspermisjon etter første ledd bokstav b med to uker for hvert barn som adopteres utover ett.</article></article></li></ul></article> <article class="defaultP" margin-top="true">§ 33 A nr. 3 og 4 skal lyde:<ul class="defaultList"><li data-li-identifier="3." data-name="3."><article class="listArticle" data-absoluteaddress="/kapittel/2/ledd/1/punkt/2/" id="kapittel-2-ledd-1-punkt-2"><span class="data-originalId">3.</span><article class="legalP" data-absoluteaddress="/kapittel/2/ledd/1/punkt/2/ledd/1/" id="kapittel-2-ledd-1-punkt-2-ledd-1">Permisjonsretten etter nr. 1 og 2 er tilsammen begrenset til 10 dager pr. kalenderår pr. arbeidstaker, uavhengig av om arbeidstakeren har omsorg for ett eller flere barn. Arbeidstaker med omsorg for kronisk sykt eller funksjonshemmet barn har likevel rett til permisjon i 20 dager pr. kalenderår, dersom sykdommen eller funksjonhemmingen medfører en markert økning av risikoen, for at foreldrene får fravær fra arbeidet. Retten til permisjon gjelder til og med det kalenderåret barnet fyller 10 år.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/2/ledd/1/punkt/3/" id="kapittel-2-ledd-1-punkt-3"><span class="data-originalId">4.</span><article class="legalP" data-absoluteaddress="/kapittel/2/ledd/1/punkt/3/ledd/1/" id="kapittel-2-ledd-1-punkt-3-ledd-1">Arbeidstaker som er alene om omsorgen for barn, har rett til permisjon som nevnt ovenfor i inntil 20 dager pr. kalenderår, men i inntil 40 dager pr. kalenderår dersom barnet er kronisk sykt eller funksjonshemmet som nevnt i nr. 3 annet punktum. Det samme gjelder dersom det er to om omsorgen, men en av dem langvarig er avskåret fra tilsynet med barnet på grunn av egen funksjonshemming, innleggelse i helseinstitusjon som langtidspasient eller tilsvarende forhold.</article></article></li></ul></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1986-12-12-64/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">I lov av 16. desember 1966 nr. 9 om anke til Trygderetten skal § 23 tredje ledd lyde:</article><article class="legalP" data-absoluteaddress="/kapittel/3/ledd/2/" id="kapittel-3-ledd-2">For så vidt søksmålet reises mot offentlig myndighet skal det reises mot det forvaltningsorgan som var ankemotpart ved ankens behandling for Trygderetten. Dersom fylkesnemnda var ankemotpart, skal søksmålet reises mot Rikstrygdeverket. Rikstrygdeverket skal også anses som part i relasjon til bestemmelsene i annet ledd.</article></section><section class="section" data-name="kapIV" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/lov/1986-12-12-64/KAPITTEL_4" data-partID="k4"><h2 data-text-align="center">IV</h2><article class="legalP" data-absoluteaddress="/kapittel/4/ledd/1/" id="kapittel-4-ledd-1">I lov av 24. oktober 1946 nr. 2 om barnetrygd skal § 2 annet og tredje ledd lyde:</article><article class="legalP" data-absoluteaddress="/kapittel/4/ledd/2/" id="kapittel-4-ledd-2">Den som er alene om omsorgen for barn har rett til trygd for ett barn mer enn det faktiske barnetall når:<ul class="defaultList"><li data-li-identifier="a." data-name="a."><article class="listArticle" data-absoluteaddress="/kapittel/4/ledd/2/punkt/1/" id="kapittel-4-ledd-2-punkt-1"><span class="data-originalId">a.</span><article class="legalP" data-absoluteaddress="/kapittel/4/ledd/2/punkt/1/ledd/1/" id="kapittel-4-ledd-2-punkt-1-ledd-1">en av foreldrene eller begge er avgått ved døden,</article></article></li><li data-li-identifier="b." data-name="b."><article class="listArticle" data-absoluteaddress="/kapittel/4/ledd/2/punkt/2/" id="kapittel-4-ledd-2-punkt-2"><span class="data-originalId">b.</span><article class="legalP" data-absoluteaddress="/kapittel/4/ledd/2/punkt/2/ledd/1/" id="kapittel-4-ledd-2-punkt-2-ledd-1">foreldrenes ekteskap er oppløst eller de er separert ved dom eller bevilling, eller</article></article></li><li data-li-identifier="c." data-name="c."><article class="listArticle" data-absoluteaddress="/kapittel/4/ledd/2/punkt/3/" id="kapittel-4-ledd-2-punkt-3"><span class="data-originalId">c.</span><article class="legalP" data-absoluteaddress="/kapittel/4/ledd/2/punkt/3/ledd/1/" id="kapittel-4-ledd-2-punkt-3-ledd-1">foreldrene ikke har inngått ekteskap med hverandre, og ikke lever sammen.</article></article></li></ul></article><article class="legalP" data-absoluteaddress="/kapittel/4/ledd/3/" id="kapittel-4-ledd-3">Departementet kan ved forskrifter bestemme at det også i andre tilfelle enn nevnt i annet ledd skal kunne ytes stønad for ett barn mer enn det ellers stønadsberettigede antall barn.</article></section><section class="section" data-name="kapV" data-section-type="default" data-absoluteaddress="/kapittel/5/" id="kapittel-5" data-lovdata-URL="LTI/lov/1986-12-12-64/KAPITTEL_5" data-partID="k5"><h2 data-text-align="center">V</h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/5/punkt/1/" id="kapittel-5-punkt-1"><span class="data-originalId">1.</span><article class="legalP" data-absoluteaddress="/kapittel/5/punkt/1/ledd/1/" id="kapittel-5-punkt-1-ledd-1">Endringene i folketrygdlovens §§ 2-5 nr. 3 bokstav c, 2-11 tredje ledd, 3-5 nr. 2, 3-21 A nr. 4 annet ledd, 3-23 nr. 3, 6-4 nr. 3, 10-11</article><article class="legalP" data-absoluteaddress="/kapittel/5/punkt/1/ledd/2/" id="kapittel-5-punkt-1-ledd-2">nr. 2 første ledd, 12-1, 14-4 annet ledd, 15-6 annet ledd og 15-7 første ledd og endringen i trygderettslovens § 23 tredje ledd trer i kraft straks.</article></article></li><li data-li-identifier="2." data-name="2."><article class="listArticle" data-absoluteaddress="/kapittel/5/punkt/2/" id="kapittel-5-punkt-2"><span class="data-originalId">2.</span><article class="legalP" data-absoluteaddress="/kapittel/5/punkt/2/ledd/1/" id="kapittel-5-punkt-2-ledd-1">Endringene i folketrygdlovens §§ 8-10 tredje ledd, 10-4, 10-5 nr. 1 og 10-11 nr. 5 og endringene i barnetrygdlovens § 2 annet og tredje ledd trer i kraft 1. januar 1987.</article><article class="legalP" data-absoluteaddress="/kapittel/5/punkt/2/ledd/2/" id="kapittel-5-punkt-2-ledd-2">Endringene i §§ 10-4 og 10-5 nr. 1 gis virkning for tilfelle hvor dødsfallet finner sted tidligst 1. januar 1987.</article><article class="legalP" data-absoluteaddress="/kapittel/5/punkt/2/ledd/3/" id="kapittel-5-punkt-2-ledd-3">Endringen i § 10-11 nr. 5 gis virkning for tilfelle hvor adopsjonen finner sted tidligst 1. januar 1987.</article></article></li><li data-li-identifier="3." data-name="3."><article class="listArticle" data-absoluteaddress="/kapittel/5/punkt/3/" id="kapittel-5-punkt-3"><span class="data-originalId">3.</span><article class="legalP" data-absoluteaddress="/kapittel/5/punkt/3/ledd/1/" id="kapittel-5-punkt-3-ledd-1">Endringene i folketrygdlovens §§ 3-18, 3-18 A, 3-21, 3-21 A nr. 1 og nr. 4 fjerde ledd, 3-22, 8-4 nr. 3 tredje ledd og 16-5 første ledd og endringene i arbeidsmiljølovens §§ 32 og 33 A trer i kraft 1. mai 1987.</article><article class="legalP" data-absoluteaddress="/kapittel/5/punkt/3/ledd/2/" id="kapittel-5-punkt-3-ledd-2">Endringene i folketrygdlovens § 3-21 gis virkning for tilfelle hvor fødselen finner sted tidligst 1. mai 1987.</article><article class="legalP" data-absoluteaddress="/kapittel/5/punkt/3/ledd/3/" id="kapittel-5-punkt-3-ledd-3">Endringene i folketrygdlovens § 3-21 A nr. 1 og nr. 4 fjerde ledd og arbeidsmiljølovens § 32 gis virkning for tilfelle hvor omsorgen for adoptivbarnet overtas tidligst 1. mai 1987.</article><article class="legalP" data-absoluteaddress="/kapittel/5/punkt/3/ledd/4/" id="kapittel-5-punkt-3-ledd-4">Endringene i folketrygdlovens § 3-22 og arbeidsmiljølovens § 33 A gis virkning for fravær fra arbeidet etter 30. april 1987.</article><article class="legalP" data-absoluteaddress="/kapittel/5/punkt/3/ledd/5/" id="kapittel-5-punkt-3-ledd-5">Endringene i folketrygdlovens § 8-4 nr. 3 tredje ledd gis virkning for pensjon som ytes for tidsrom etter 30. april 1987.</article></article></li></ul></section></main></body></html>