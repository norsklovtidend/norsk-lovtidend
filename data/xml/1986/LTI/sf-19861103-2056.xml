<!DOCTYPE html><html lang="no"><head><title>Forskrift om fortrinnsrett til inntak for søkere med særlig behov for tilrettelagt opplæring i fylkeskommunale og kommunale videregående skoler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:21</dd><dt class="legacyID">Datokode</dt><dd class="legacyID">FOR-1986-11-03-2056</dd><dt class="dokid">DokumentID</dt><dd class="dokid">LTI/forskrift/1986-11-03-2056</dd><dt class="ministry">Departement</dt><dd class="ministry"><ul><li>Kirke- og undervisningsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 23</dd><dt class="dateInForce">I kraft fra</dt><dd class="dateInForce">1987-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-06-21-55/§7</li></ul></dd><dt class="dateOfPublication">Kunngjort</dt><dd class="dateOfPublication">1986-11-28</dd><dt class="title">Tittel</dt><dd class="title">Forskrift om fortrinnsrett til inntak for søkere med særlig behov for tilrettelagt opplæring i fylkeskommunale og kommunale videregående skoler.</dd><dt class="refid">RefID</dt><dd class="refid">forskrift/1986-11-03-2056</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fortrinnsrett til inntak for søkere med særlig behov for tilrettelagt opplæring i fylkeskommunale og kommunale videregående skoler.<ul class="tocSubUl"><li>§ 1. Virkeområde</li><li>§ 2. Fortrinnsretten</li><li>§ 3. Søknadsfrist</li><li>§ 4. Sakkyndig vurdering</li><li>§ 5. Inntaket</li><li>§ 6. Inntaksrekkefølgen</li><li>§ 7. Dispensasjon</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/1986-11-03-2056" id="dokument"><h1>Forskrift om fortrinnsrett til inntak for søkere med særlig behov for tilrettelagt opplæring i fylkeskommunale og kommunale videregående skoler.</h1><article class="legalP" data-absoluteaddress="/ledd/1/" id="ledd-1">Fastsatt av Kirke- og undervisningsdepartementet 3. november 1986 med hjemmel i lov 24. juni 1974 nr 55 om videregående opplæring, § 7, annet ledd.</article><article class="legalArticle" data-lovdata-URL="LTI/forskrift/1986-11-03-2056/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Forskriften gjelder fortrinnsrett til inntak til videregående opplæring i fylkeskommunale og kommunale videregående skoler, og er et tillegg til forskrift 6. november 1984 nr 2047 om inntak i fylkeskommunale og kommunale videregående skoler.</article></article><article class="legalArticle" data-lovdata-URL="LTI/forskrift/1986-11-03-2056/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fortrinnsretten</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Fortrinnsretten gjelder søkere som fyller 16 år innen 31. desember og som ikke blir eldre enn 21 år innen 31. desember i inntaksåret. Søkere i denne aldersgruppen har fortrinnsrett dersom de etter sakkyndig vurdering har særlig behov for tilrettelagt opplæring på grunn av sanse- og motoriske defekter, store lærevansker eller emosjonelle eller sosiale problemer.</article></article><article class="legalArticle" data-lovdata-URL="LTI/forskrift/1986-11-03-2056/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknadsfrist</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Fylkesskolestyret kan for denne gruppen søkere fastsette særskilt søknadsfrist.</article></article><article class="legalArticle" data-lovdata-URL="LTI/forskrift/1986-11-03-2056/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sakkyndig vurdering</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Inntaksnemnda avgjør hvilke vurderinger som anses nødvendige for å kunne behandle og avgjøre en søknad om fortrinnsrett.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Det kan settes som vilkår for å behandle søknaden, at nødvendige uttalelser legges fram.</article></article><article class="legalArticle" data-lovdata-URL="LTI/forskrift/1986-11-03-2056/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Inntaket</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Inntaksnemnda avgjør om en søker har fortrinnsrett og hva slags opplæring (innhold og omfang) vedkommende tas inn til og hvor opplæringen skal gis.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Inntaksnemnda må i denne forbindelse legge vekt på de muligheter søkeren har for å kunne gjennomføre opplæringen vedkommende tas inn til.</article></article><article class="legalArticle" data-lovdata-URL="LTI/forskrift/1986-11-03-2056/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Inntaksrekkefølgen</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Fylkesskolestyret kan sette en øvre grense for det antall plasser i vanlige klasser/tilbud som skal reserveres søkere med fortrinnsrett til inntak.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Ved innbyrdes konkurranse mellom søkere som har fortrinnsrett, skal inntaksnemnda først søke å tilgodese de som har størst behov.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">En søker kan gis tilsagn om å bli tatt inn til et seinere kurs.</article></article><article class="legalArticle" data-lovdata-URL="LTI/forskrift/1986-11-03-2056/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Departementet kan etter søknad fra den enkelte fylkeskommune eller kommune dispensere fra bestemmelser gitt i denne forskriften.</article></article><article class="legalArticle" data-lovdata-URL="LTI/forskrift/1986-11-03-2056/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriften trer i kraft 1. januar 1987 med virkning for skoleåret 1987-88 og avløser forskrift av 15. februar 1983 nr 143 om inntak av søkere med særlig behov for tilrettelagt opplæring.</article></article></main></body></html>