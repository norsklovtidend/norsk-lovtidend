<!DOCTYPE html><html lang="no"><head><title>Forskrift om tallspillet Lotto.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">FOR-1986-01-10-12</dd><dt class="dokid">DokumentID</dt><dd class="dokid">LTI/forskrift/1986-01-10-12</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 1</dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-12-20-92/§2</li></ul></dd><dt class="dateOfPublication">Kunngjort</dt><dd class="dateOfPublication">1986-01-31</dd><dt class="title">Tittel</dt><dd class="title">Forskrift om tallspillet Lotto.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. av 10. januar 1986 med hjemmel i lov av 20. desember 1985 nr. 92 om tallspillet Lotto. Fremmet av Finans- og tolldepartementet.</dd><dt class="refid">RefID</dt><dd class="refid">forskrift/1986-01-10-12</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tallspillet Lotto.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-10-12" id="dokument"><h1>Forskrift om tallspillet Lotto.</h1><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-01-10-12/KAPITTEL_1" data-partID="k1"><h2 data-text-align="center">I</h2><article class="legalArticle" data-lovdata-URL="LTI/forskrift/1986-01-10-12/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Tallspillet Lotto ledes av et styre på 5 medlemmer oppnevnt i medhold av lov om Tallspillet Lotto av 20. desember 1985. Styret fører tilsyn med at spillet drives i overensstemmelse med bestemmelsene i loven, disse forskrifter og avtalen nevnt i § 2 første ledd.</article><article class="legalP" data-absoluteaddress="/kapittel/1/paragraf/1/ledd/2/" id="kapittel-1-paragraf-1-ledd-2">Til gyldig styrevedtak kreves 3 stemmer.</article><article class="legalP" data-absoluteaddress="/kapittel/1/paragraf/1/ledd/3/" id="kapittel-1-paragraf-1-ledd-3">Styret fører protokoll over sine forhandlinger. Innen utgangen av januar gir styret Finansdepartementet innberetning og regnskap for det foregående år.</article></article><article class="legalArticle" data-lovdata-URL="LTI/forskrift/1986-01-10-12/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Styret overdrar helt eller delvis driften av spillet til et selskap eller institusjon på betingelser som fastsettes ved avtale. Avtalen skal inneholde bestemmelse om at selskapets/institusjonens opplegg til kontroll av gevinstoppgjøret, skal godkjennes av styret.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Valg av institusjon/selskap og betingelsene i avtalen må godkjennes av Kongen.</article></article><article class="legalArticle" data-lovdata-URL="LTI/forskrift/1986-01-10-12/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">Innsatsprisen pr. rekke skal være 1 krone. Det foretas 52 trekninger i året. Opplegget for trekningen må godkjennes av styret.</article></article><article class="legalArticle" data-lovdata-URL="LTI/forskrift/1986-01-10-12/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">Summen av gevinstene skal utgjøre 50 pst. av spillesummen.</article><article class="legalP" data-absoluteaddress="/kapittel/1/paragraf/4/ledd/2/" id="kapittel-1-paragraf-4-ledd-2">Gevinstplanen fastsettes av styret. Høyeste gevinst skal ikke overstige 500.000.</article><article class="legalP" data-absoluteaddress="/kapittel/1/paragraf/4/ledd/3/" id="kapittel-1-paragraf-4-ledd-3">Selskapet/institusjonen plikter å utbetale gevinstene straks trekningen har funnet sted.</article><article class="legalP" data-absoluteaddress="/kapittel/1/paragraf/4/ledd/4/" id="kapittel-1-paragraf-4-ledd-4">Spillekupongens utstyr og utforming, samt de nærmere regler for spillet, fastsettes av styret.</article></article><article class="legalArticle" data-lovdata-URL="LTI/forskrift/1986-01-10-12/§5" data-name="§5" data-partID="§5" data-absoluteaddress="/kapittel/1/paragraf/5/" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/1/paragraf/5/ledd/1/" id="kapittel-1-paragraf-5-ledd-1">Styret skal minst en gang hvert år godkjenne planen og budsjettet for markedsføringen av spillet. Den institusjon/selskap som driver spillet må videre fremlegge periodiske rapporter vedrørende markedsføringen. Nærmere bestemmelser om dette tas inn i avtalen nevnt i § 2, første ledd.</article></article><article class="legalArticle" data-lovdata-URL="LTI/forskrift/1986-01-10-12/§6" data-name="§6" data-partID="§6" data-absoluteaddress="/kapittel/1/paragraf/6/" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/1/paragraf/6/ledd/1/" id="kapittel-1-paragraf-6-ledd-1">Selskapet/institusjonen ansetter selv sine kommisjonærer og fastsetter deres godtgjørelse. Styret må godkjenne den godtgjørelse som skal gjelde.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-01-10-12/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftene trer i kraft fra det tidspunkt Finansdepartementet bestemmer.</article></section></main></body></html>