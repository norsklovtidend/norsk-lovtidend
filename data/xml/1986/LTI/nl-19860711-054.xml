<!DOCTYPE html><html lang="no"><head><title>Lov om endringer i lov 29 april 1899 om Eneret for Staten til Befordring af Meddelelse ved Hjælp af Telegraflinjer og lignende Anlæg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:57</dd><dt class="legacyID">Datokode</dt><dd class="legacyID">LOV-1986-07-11-54</dd><dt class="dokid">DokumentID</dt><dd class="dokid">LTI/lov/1986-07-11-54</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 15</dd><dt class="dateInForce">I kraft fra</dt><dd class="dateInForce">1986-08-28</dd><dt class="changesToDocuments">Endrer</dt><dd class="changesToDocuments"><ul><li>lov/1899-04-29</li><li>lov/1959-10-23-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-07-28</dd><dt class="titleShort">Korttittel</dt><dd class="titleShort">Endringslov til telegrafloven m m</dd><dt class="title">Tittel</dt><dd class="title">Lov om endringer i lov 29 april 1899 om Eneret for Staten til Befordring af Meddelelse ved Hjælp af Telegraflinjer og lignende Anlæg.</dd><dt class="miscInformation">Annet om dokumentet</dt><dd class="miscInformation">Ot.prp.nr.56 (1985–1986), Innst.O.nr.61 (1985–1986), Besl.O.nr.61 (1985–1986). Odels- og Lagtingsvedtak hhv. 11. og 17. juni 1986. Fremmet av Samferdselsdepartementet.</dd><dt class="refid">RefID</dt><dd class="refid">lov/1986-07-11-54</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 29 april 1899 om Eneret for Staten til Befordring af Meddelelse ved Hjælp af Telegraflinjer og lignende Anlæg.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/1986-07-11-54" id="dokument"><h1>Lov om endringer i lov 29 april 1899 om Eneret for Staten til Befordring af Meddelelse ved Hjælp af Telegraflinjer og lignende Anlæg.</h1><article class="defaultP" data-text-size="small">Endringer i lov;<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 23. oktober 1959 nr. 3 om oreigning av fast eigedom.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1986-07-11-54/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">Det gjøres følgende endringer i lov 29 april 1899 om Eneret for Staten til Befordring af Meddelelse ved Hjælp af Telegraflinjer og lignende Anlæg:</article> <article class="defaultP" margin-top="true">§ 1 skal lyde:<ul class="defaultList"><li data-li-identifier="1." data-name="1."><article class="listArticle" data-absoluteaddress="/kapittel/1/ledd/1/punkt/1/" id="kapittel-1-ledd-1-punkt-1"><span class="data-originalId">1.</span><article class="legalP" data-absoluteaddress="/kapittel/1/ledd/1/punkt/1/ledd/1/" id="kapittel-1-ledd-1-punkt-1-ledd-1">Ingen må, uten tillatelse av Kongen og på vilkår som tillatelsen fastsetter:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/1/" id="kapittel-1-ledd-1-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/1/ledd/1/" id="kapittel-1-ledd-1-punkt-1-ledd-1-punkt-1-ledd-1">anlegge eller drive linjenett for signalformidling med tilhørende innretninger.</article><article class="legalP" data-absoluteaddress="/kapittel/1/ledd/1/punkt/1/ledd/1/punkt/1/ledd/2/" id="kapittel-1-ledd-1-punkt-1-ledd-1-punkt-1-ledd-2">Innenfor stedlige områder som Kongen fastsetter kan det etter søknad gis tillatelse til å anlegge og drive ett eller flere linjenett for formidling av kringkasting. I vilkårene kan det fastsettes nærmere regler om slike nett, herunder om plikt til å koordinere utbyggingen med øvrig utbygging i samme område, om plikt til å dimensjonere nettet med sikte på andre former for signalformidling i fremtiden, og om plikt for netteier til å formidle slike signaler for andre i nettet.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/2/" id="kapittel-1-ledd-1-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/2/ledd/1/" id="kapittel-1-ledd-1-punkt-1-ledd-1-punkt-2-ledd-1">eie eller være i besittelse av, anlegge eller drive stasjoner, apparater eller innretninger – herunder antenner – til avsendelse eller mottakelse av radiosignaler, med mindre disse i sin helhet omfattes av § 21 i lov 13 juni 1980 nr. 36 om kringkasting. Den som på lovlig måte er blitt eier eller besitter av apparat eller innretning som nevnt, skal dog også etter at meddelt tillatelse er utløpt, ha adgang til å eie eller besitte tingen, såfremt han på den måte som Kongen bestemmer gir erklæring om at han har tatt vekk antenne og satt bort apparatet, og ikke skal bruke eller holde oppstilt apparat før ny tillatelse er gitt.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/1/ledd/1/punkt/3/" id="kapittel-1-ledd-1-punkt-1-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/1/ledd/1/punkt/3/ledd/1/" id="kapittel-1-ledd-1-punkt-1-ledd-1-punkt-3-ledd-1">betegne noen meddelelse som telegram, medmindre den er bestemt til befordring av telegrafvæsenet eller annen dertil berettiget institusjon, forhandle blanketter med slik betegnelse eller utbringe noen sådan meddelelse.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/kapittel/1/ledd/1/punkt/2/" id="kapittel-1-ledd-1-punkt-2"><span class="data-originalId">2.</span><article class="legalP" data-absoluteaddress="/kapittel/1/ledd/1/punkt/2/ledd/1/" id="kapittel-1-ledd-1-punkt-2-ledd-1">Bestemmelsene i nr. 1 a ovenfor skal ikke gjelde for:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/1/" id="kapittel-1-ledd-1-punkt-2-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/1/ledd/1/" id="kapittel-1-ledd-1-punkt-2-ledd-1-punkt-1-ledd-1">linjenett som en kommune eller privat person anskaffer til eget bruk, når det verken direkte eller indirekte oppebæres nogen godtgjørelse for benyttelsen, og anlegget ikke kan anvendes til formidling av signaler ut over landets grenser.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/2/" id="kapittel-1-ledd-1-punkt-2-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/2/ledd/1/" id="kapittel-1-ledd-1-punkt-2-ledd-1-punkt-2-ledd-1">linjenett som jernbanene anlegger langs linjene av hensyn til sin egen drift, når de ikke holdes åpne for annen signalformidling enn jernbanens.</article></article></li><li data-li-identifier="c)" data-name="c)"><article class="listArticle" data-absoluteaddress="/kapittel/1/ledd/1/punkt/2/ledd/1/punkt/3/" id="kapittel-1-ledd-1-punkt-2-ledd-1-punkt-3"><span class="data-originalId">c)</span><article class="legalP" data-absoluteaddress="/kapittel/1/ledd/1/punkt/2/ledd/1/punkt/3/ledd/1/" id="kapittel-1-ledd-1-punkt-2-ledd-1-punkt-3-ledd-1">linjenett for formidling av kringkasting (jfr. nr. 1 a annet ledd), som en beboersammenslutning, institusjon e.l. anskaffer til eget bruk.</article></article></li></ul></article></article></li><li data-li-identifier="3." data-name="3."><article class="listArticle" data-absoluteaddress="/kapittel/1/ledd/1/punkt/3/" id="kapittel-1-ledd-1-punkt-3"><span class="data-originalId">3.</span><article class="legalP" data-absoluteaddress="/kapittel/1/ledd/1/punkt/3/ledd/1/" id="kapittel-1-ledd-1-punkt-3-ledd-1">Kongen kan gi forskrifter om anlegg og drift av nett og annet utstyr som nevnt i nr. 1 og nr. 2, herunder om godkjenning av den som bygger og vedlikeholder slike nett, samt om plikt for netteier til å formidle slike signaler som nevnt i nr. 1 a i.f., i nettet.</article><article class="legalP" data-absoluteaddress="/kapittel/1/ledd/1/punkt/3/ledd/2/" id="kapittel-1-ledd-1-punkt-3-ledd-2">Videre kan Kongen gi forskrifter om utstyr som kan koples til slike nett, herunder om tilvirking, godkjenning, merking, innførsel og omsetning av utstyret.</article></article></li><li data-li-identifier="4." data-name="4."><article class="listArticle" data-absoluteaddress="/kapittel/1/ledd/1/punkt/4/" id="kapittel-1-ledd-1-punkt-4"><span class="data-originalId">4.</span><article class="legalP" data-absoluteaddress="/kapittel/1/ledd/1/punkt/4/ledd/1/" id="kapittel-1-ledd-1-punkt-4-ledd-1">Uten hinder av bestemmelsen i nr. 1 b skal på Svalbard grunneiere som blir kjent eiendomsberettiget til grunnstykker i henhold til artikkel 6 i Svalbardtraktaten av 9 februar 1920 eller som utleder sin eiendomsrett fra nogen som således er kjent eiendomsberettiget, kunne opsette og benytte til eget bruk apparater for trådløs telegrafering såfremt de bare brukes til private anliggender å tre i forbindelse med faste eller bevegelige stasjoner, derunder innbefattet stasjoner ombord i skib og luftfartøier.</article></article></li><li data-li-identifier="5." data-name="5."><article class="listArticle" data-absoluteaddress="/kapittel/1/ledd/1/punkt/5/" id="kapittel-1-ledd-1-punkt-5"><span class="data-originalId">5.</span><article class="legalP" data-absoluteaddress="/kapittel/1/ledd/1/punkt/5/ledd/1/" id="kapittel-1-ledd-1-punkt-5-ledd-1">Kongen kan gi forskrifter om at tilvirkning, innførsel, salg eller annen overdragelse, utleie eller utlån av apparater m.v. som nevnt i nr. 1 og 2 eller deler av eller tilbehør til slike apparater m.v. skal være forbudt uten særskilt tillatelse av den myndighet Kongen bestemmer. Det kan fastsettes vilkår for tillatelsene.</article><article class="legalP" data-absoluteaddress="/kapittel/1/ledd/1/punkt/5/ledd/2/" id="kapittel-1-ledd-1-punkt-5-ledd-2">Kongen avgjør hva som skal forstås ved deler av eller tilbehør til apparater m.v.</article></article></li><li data-li-identifier="6." data-name="6."><article class="listArticle" data-absoluteaddress="/kapittel/1/ledd/1/punkt/6/" id="kapittel-1-ledd-1-punkt-6"><span class="data-originalId">6.</span><article class="legalP" data-absoluteaddress="/kapittel/1/ledd/1/punkt/6/ledd/1/" id="kapittel-1-ledd-1-punkt-6-ledd-1">Bestemmelsene i punkt 1 b) ovenfor skal ikke gjelde for anlegg som brukes til mottagelse av kringkastingsprogrammer fra kommunikasjonssatellitter til eget bruk, når det ikke oppebærer noen godtgjørelse for virksomheten.</article></article></li></ul></article> <article class="defaultP" margin-top="true">§ 2 oppheves.</article> <article class="defaultP" margin-top="true">Ny § 3 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2">Kongen kan gi forskrifter om gebyr for ulike forvaltningstjenester og tillatelser som gis i medhold av denne lov.</article> <article class="defaultP" margin-top="true">§ 4 oppheves.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1986-07-11-54/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Loven her trer i kraft fra den tid Kongen bestemmer.</article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1986-07-11-54/KAPITTEL_3" data-partID="k3"><h2 data-text-align="center">III</h2><article class="legalP" data-absoluteaddress="/kapittel/3/ledd/1/" id="kapittel-3-ledd-1">Fra samme tidspunkt gjøres følgende endring i lov 23 oktober 1959 nr. 3 om oreigning av fast eigedom:</article> <article class="defaultP" margin-top="true">§ 30 nr. 1 oppheves.</article></section></main></body></html>