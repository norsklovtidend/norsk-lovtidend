<!DOCTYPE html><html lang="no"><head><title>Forskrift for produksjon og frambud m.v. av vitamin- og mineraltilskudd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:22</dd><dt class="legacyID">Datokode</dt><dd class="legacyID">FOR-1986-09-25-1918</dd><dt class="dokid">DokumentID</dt><dd class="dokid">LTI/forskrift/1986-09-25-1918</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 21</dd><dt class="dateInForce">I kraft fra</dt><dd class="dateInForce">1987-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>forskrift/1983-11-11-1611</li></ul></dd><dt class="dateOfPublication">Kunngjort</dt><dd class="dateOfPublication">1986-10-24</dd><dt class="title">Tittel</dt><dd class="title">Forskrift for produksjon og frambud m.v. av vitamin- og mineraltilskudd.</dd><dt class="refid">RefID</dt><dd class="refid">forskrift/1986-09-25-1918</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for produksjon og frambud m.v. av vitamin- og mineraltilskudd.<ul class="tocSubUl"><li>Omfang og definisjoner<ul class="tocSubUl"><li>§ 1. Omfang</li><li>§ 2. Definisjoner</li></ul></li><li>Generelle krav<ul class="tocSubUl"><li>§ 3. Pakning</li><li>§ 4. Sammensetning</li><li>§ 5. Egnethet</li></ul></li><li>Merking og markedsføring<ul class="tocSubUl"><li>§ 6. Generelt</li><li>§ 7. Deklarasjon av vitamin- og mineralinnhold</li><li>§ 8. Holdbarhetsmerking</li></ul></li><li>Administrative bestemmelser<ul class="tocSubUl"><li>§ 9. Meldeplikt</li><li>§ 10. Kontroll</li><li>§ 11. Dispensasjoner</li><li>§ 12. Straff</li><li>§ 13. Ikrafttredelse. Opphevinger</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/1986-09-25-1918" id="dokument"><h1>Forskrift for produksjon og frambud m.v. av vitamin- og mineraltilskudd.</h1><article class="legalP" data-absoluteaddress="/ledd/1/" id="ledd-1">Fastsatt av Helsedirektoratet 25. september 1986 med hjemmel i lov om tilsyn med næringsmidler m.v. av 19. mai 1933 nr. 3 § 1, jfr. kgl.res. av 8. juli 1983 og delegeringsrundskriv av 11. november 1983 nr. 1611 fra Sosialdepartementet.</article><section class="section" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-09-25-1918/KAPITTEL_1" data-partID="k1"><h2>Omfang og definisjoner</h2><article class="legalArticle" data-lovdata-URL="LTI/forskrift/1986-09-25-1918/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Omfang</span></h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Forskriften omfatter vitamin- og mineraltilskudd.</article></article><article class="legalArticle" data-lovdata-URL="LTI/forskrift/1986-09-25-1918/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Med vitamin- og mineraltilskudd forstås i denne forskrift ethvert næringsmiddel som påstås å ha betydning Som vitamin- respektive mineraltilskudd til kosten og som tilfredsstiller kravene i denne forskrift.</article></article></section><section class="section" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-09-25-1918/KAPITTEL_2" data-partID="k2"><h2>Generelle krav</h2><article class="legalArticle" data-lovdata-URL="LTI/forskrift/1986-09-25-1918/§3" data-name="§3" data-partID="§3" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Pakning</span></h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">Vitamin- og mineraltilskudd skal frambys i forbrukerpakning.</article></article><article class="legalArticle" data-lovdata-URL="LTI/forskrift/1986-09-25-1918/§4" data-name="§4" data-partID="§4" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sammensetning</span></h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Den døgndose som produsenten anbefaler (jfr. § 6 tredje ledd) kan maksimalt inneholde 0,2 MJ (50 kcal).</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Innholdet pr. døgndose vitamin- og mineraltilskudd må for minst ett vitamin eller mineral være lik eller over nedenfor nevnte minimumsmengder. Ingen av vitaminene eller mineralene må overstige nedenfor nevnte maksimumsmengder.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3"><i>Maksimums- og minimumsmengder pr. døgndose for vitamin og mineraltilskudd.</i><table><tbody><tr><td data-text-align="left" data-vertical-align="top"><i>Stoff</i></td><td data-text-align="right" data-vertical-align="top"><i>Min</i>.</td><td data-text-align="right" data-vertical-align="top"><i>Maks.</i></td></tr><tr><td data-text-align="left" data-vertical-align="top">Vitaminer</td><td data-text-align="right" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">Vitamin A RE1 μg</td><td data-text-align="right" data-vertical-align="top">200</td><td data-text-align="right" data-vertical-align="top">1500</td></tr><tr><td data-text-align="left" data-vertical-align="top">Vitamin D2 μg</td><td data-text-align="right" data-vertical-align="top">1</td><td data-text-align="right" data-vertical-align="top">10</td></tr><tr><td data-text-align="left" data-vertical-align="top">Vitamin E3 mg</td><td data-text-align="right" data-vertical-align="top">3</td><td data-text-align="right" data-vertical-align="top">30</td></tr><tr><td data-text-align="left" data-vertical-align="top">Vitamin K μg</td><td data-text-align="right" data-vertical-align="top">25</td><td data-text-align="right" data-vertical-align="top">200</td></tr><tr><td data-text-align="left" data-vertical-align="top">Tiamin (vit. B1 ) mg</td><td data-text-align="right" data-vertical-align="top">0,3</td><td data-text-align="right" data-vertical-align="top">2,4</td></tr><tr><td data-text-align="left" data-vertical-align="top">Riboflavin (vit. B2 )mg</td><td data-text-align="right" data-vertical-align="top">o,4</td><td data-text-align="right" data-vertical-align="top">2,8</td></tr><tr><td data-text-align="left" data-vertical-align="top">Niacin mg</td><td data-text-align="right" data-vertical-align="top">4</td><td data-text-align="right" data-vertical-align="top">32</td></tr><tr><td data-text-align="left" data-vertical-align="top">Vitamin B6 mg</td><td data-text-align="right" data-vertical-align="top">0,5</td><td data-text-align="right" data-vertical-align="top">4,2</td></tr><tr><td data-text-align="left" data-vertical-align="top">Folsyre μg</td><td data-text-align="right" data-vertical-align="top">25</td><td data-text-align="right" data-vertical-align="top">200</td></tr><tr><td data-text-align="left" data-vertical-align="top">Vitamin B12 μg</td><td data-text-align="right" data-vertical-align="top">1</td><td data-text-align="right" data-vertical-align="top">9</td></tr><tr><td data-text-align="left" data-vertical-align="top">Pantotensyre mg</td><td data-text-align="right" data-vertical-align="top">2</td><td data-text-align="right" data-vertical-align="top">15</td></tr><tr><td data-text-align="left" data-vertical-align="top">Biotin μg</td><td data-text-align="right" data-vertical-align="top">25</td><td data-text-align="right" data-vertical-align="top">225</td></tr><tr><td data-text-align="left" data-vertical-align="top">Vitamin C mg</td><td data-text-align="right" data-vertical-align="top">15</td><td data-text-align="right" data-vertical-align="top">200</td></tr><tr><td data-text-align="left" data-vertical-align="top">Mineraler</td><td data-text-align="right" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">Kalium mg</td><td data-text-align="right" data-vertical-align="top">200</td><td data-text-align="right" data-vertical-align="top">1000</td></tr><tr><td data-text-align="left" data-vertical-align="top">Kalsium mg</td><td data-text-align="right" data-vertical-align="top">200</td><td data-text-align="right" data-vertical-align="top">1500</td></tr><tr><td data-text-align="left" data-vertical-align="top">Fosfor mg</td><td data-text-align="right" data-vertical-align="top">200</td><td data-text-align="right" data-vertical-align="top">1500</td></tr><tr><td data-text-align="left" data-vertical-align="top">Magnesium mg</td><td data-text-align="right" data-vertical-align="top">75</td><td data-text-align="right" data-vertical-align="top">600</td></tr><tr><td data-text-align="left" data-vertical-align="top">Jern mg</td><td data-text-align="right" data-vertical-align="top">5</td><td data-text-align="right" data-vertical-align="top">27</td></tr><tr><td data-text-align="left" data-vertical-align="top">Sink mg</td><td data-text-align="right" data-vertical-align="top">4</td><td data-text-align="right" data-vertical-align="top">25</td></tr><tr><td data-text-align="left" data-vertical-align="top">Jod μg</td><td data-text-align="right" data-vertical-align="top">40</td><td data-text-align="right" data-vertical-align="top">225</td></tr><tr><td data-text-align="left" data-vertical-align="top">Kopper mg</td><td data-text-align="right" data-vertical-align="top">0,5</td><td data-text-align="right" data-vertical-align="top">4</td></tr><tr><td data-text-align="left" data-vertical-align="top">Mangan mg</td><td data-text-align="right" data-vertical-align="top">0,5</td><td data-text-align="right" data-vertical-align="top">5</td></tr><tr><td data-text-align="left" data-vertical-align="top">Krom μg</td><td data-text-align="right" data-vertical-align="top">7</td><td data-text-align="right" data-vertical-align="top">125</td></tr><tr><td data-text-align="left" data-vertical-align="top">Selen μg</td><td data-text-align="right" data-vertical-align="top">10</td><td data-text-align="right" data-vertical-align="top">100</td></tr></tbody></table><ul class="defaultList"><li data-li-identifier="1" data-name="1"><article class="listArticle" data-absoluteaddress="/kapittel/2/paragraf/2/ledd/3/punkt/1/" id="kapittel-2-paragraf-2-ledd-3-punkt-1"><span class="data-originalId">1</span><article class="legalP" data-absoluteaddress="/kapittel/2/paragraf/2/ledd/3/punkt/1/ledd/1/" id="kapittel-2-paragraf-2-ledd-3-punkt-1-ledd-1">Retinol ekvivalenter, 1 retinol ekvivalent = l μg retinol eller 6 μg β-carotene. 1 Ølg retinol = 3,33 i.e. vitamin A</article></article></li><li data-li-identifier="2." data-name="2."><article class="listArticle" data-absoluteaddress="/kapittel/2/paragraf/2/ledd/3/punkt/2/" id="kapittel-2-paragraf-2-ledd-3-punkt-2"><span class="data-originalId">2.</span><article class="legalP" data-absoluteaddress="/kapittel/2/paragraf/2/ledd/3/punkt/2/ledd/1/" id="kapittel-2-paragraf-2-ledd-3-punkt-2-ledd-1">Som kolekalsiferol. 1 μg kolekalsiferol = 40 i.e. vitamin D</article></article></li><li data-li-identifier="3." data-name="3."><article class="listArticle" data-absoluteaddress="/kapittel/2/paragraf/2/ledd/3/punkt/3/" id="kapittel-2-paragraf-2-ledd-3-punkt-3"><span class="data-originalId">3.</span><article class="legalP" data-absoluteaddress="/kapittel/2/paragraf/2/ledd/3/punkt/3/ledd/1/" id="kapittel-2-paragraf-2-ledd-3-punkt-3-ledd-1">α-tokoferolekvivalenter. 1 mg tokoferol = 1,5 i.e. vitamin E.</article></article></li></ul></article><article class="legalP" data-absoluteaddress="/kapittel/2/paragraf/2/ledd/4/" id="kapittel-2-paragraf-2-ledd-4">Vitamin- og mineraltilskudd kan ikke inneholde betydelige mengder av andre enn ovenfor nevnte vitaminer og mineraler.</article><article class="legalP" data-absoluteaddress="/kapittel/2/paragraf/2/ledd/5/" id="kapittel-2-paragraf-2-ledd-5">Det kan bare benyttes slike tilsetningsstoffer som Helsedirektoratet har godkjent for bruk i vitamin- og mineraltilskudd o.l.</article></article><article class="legalArticle" data-lovdata-URL="LTI/forskrift/1986-09-25-1918/§5" data-name="§5" data-partID="§5" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Egnethet</span></h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Vitamin- og mineraltilskudd som anses å være uegnet til formålet vil forbys frambudt.</article></article></section><section class="section" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/forskrift/1986-09-25-1918/KAPITTEL_3" data-partID="k3"><h2>Merking og markedsføring</h2><article class="legalArticle" data-lovdata-URL="LTI/forskrift/1986-09-25-1918/§6" data-name="§6" data-partID="§6" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Generelt</span></h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Vitamin- og mineraltilskudd skal med mindre annet er bestemt nedenfor være merket og markedsført i samsvar med generell forskrift om merking av ferdigpakkede næringsmidler av 25. september 1986.</article><article class="legalP" data-absoluteaddress="/kapittel/3/paragraf/1/ledd/2/" id="kapittel-3-paragraf-1-ledd-2">Tilsatte vitamin- og mineralforbindelser skal i ingredienslisten angis med sitt spesifikke navn.</article><article class="legalP" data-absoluteaddress="/kapittel/3/paragraf/1/ledd/3/" id="kapittel-3-paragraf-1-ledd-3">Anbefalt inntatt mengde vitamin- og mineraltilskudd pr. døgn (døgndose) skal være angitt på pakningen.</article><article class="legalP" data-absoluteaddress="/kapittel/3/paragraf/1/ledd/4/" id="kapittel-3-paragraf-1-ledd-4">Pakningen skal være påført følgende tekst:</article><article class="legalP" data-absoluteaddress="/kapittel/3/paragraf/1/ledd/5/" id="kapittel-3-paragraf-1-ledd-5">"Oppbevares utilgjengelig for barn."</article><article class="legalP" data-absoluteaddress="/kapittel/3/paragraf/1/ledd/6/" id="kapittel-3-paragraf-1-ledd-6">Dersom vitamin- og mineraltilskudd frambys i form av tabletter, kapsler eller liknende skal antallet tabletter, kapsler eller liknende angis. Denne Upplysningen erstatter angivelsen av nettovekt i henhold til generell forskrift for merking m.v. av ferdigpakkede næringsmidler § 10,</article></article><article class="legalArticle" data-lovdata-URL="LTI/forskrift/1986-09-25-1918/§7" data-name="§7" data-partID="§7" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Deklarasjon av vitamin- og mineralinnhold</span></h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Deklarasjonen av vitamin- og mineralinnholdet skal være adskilt fra deklarasjonen av ingrediensene og kan ikke omfatte andre stoff enn de i § 4 nevnte.</article><article class="legalP" data-absoluteaddress="/kapittel/3/paragraf/2/ledd/2/" id="kapittel-3-paragraf-2-ledd-2">Vitamin- og mineralinnhold over minimumsmengden for døgndosen skal deklareres. Innhold under minimumsgrensen kan ikke deklareres.</article><article class="legalP" data-absoluteaddress="/kapittel/3/paragraf/2/ledd/3/" id="kapittel-3-paragraf-2-ledd-3">Vitamin- og mineralinnhold skal deklareres med mengde pr. enhet eller Dr. døgndose.</article><article class="legalP" data-absoluteaddress="/kapittel/3/paragraf/2/ledd/4/" id="kapittel-3-paragraf-2-ledd-4">Helsedirektoratet kan forby deklarasjon av vitamin- og mineralinn-holdet dersom stoffene foreligger i form som organismen vanskelig kan nyttiggjøre seg.</article></article><article class="legalArticle" data-lovdata-URL="LTI/forskrift/1986-09-25-1918/§8" data-name="§8" data-partID="§8" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Holdbarhetsmerking</span></h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Vitamin tilskudd skal merkes med siste anbefalte forbruksdato slik: "Best før ...... Holdbarheten angis med måned og år.</article></article></section><section class="section" data-section-type="default" data-absoluteaddress="/kapittel/4/" id="kapittel-4" data-lovdata-URL="LTI/forskrift/1986-09-25-1918/KAPITTEL_4" data-partID="k4"><h2>Administrative bestemmelser</h2><article class="legalArticle" data-lovdata-URL="LTI/forskrift/1986-09-25-1918/§9" data-name="§9" data-partID="§9" data-absoluteaddress="/kapittel/4/paragraf/1/" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Meldeplikt</span></h3><article class="legalP" data-absoluteaddress="/kapittel/4/paragraf/1/ledd/1/" id="kapittel-4-paragraf-1-ledd-1">Den som skal produsere eller importere vitamin- og mineraltilskudd må .neide dette til Helsedirektoratet eller den det har bestemt.</article><article class="legalP" data-absoluteaddress="/kapittel/4/paragraf/1/ledd/2/" id="kapittel-4-paragraf-1-ledd-2">Melding etter første ledd skal gis på fastsatt blankett og inneholde opplysninger om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/2/punkt/1/" id="kapittel-4-paragraf-1-ledd-2-punkt-1"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/2/punkt/1/ledd/1/" id="kapittel-4-paragraf-1-ledd-2-punkt-1-ledd-1">næringsmidlets betegnelse og navn,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/2/punkt/2/" id="kapittel-4-paragraf-1-ledd-2-punkt-2"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/2/punkt/2/ledd/1/" id="kapittel-4-paragraf-1-ledd-2-punkt-2-ledd-1">næringsmidlets fullstendige sammensetning med opplysning om mengden av hver ingrediens og innholdet av næringsstoffer samt hvilke kjemiske former som er benyttet, jfr. § 4,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/2/punkt/3/" id="kapittel-4-paragraf-1-ledd-2-punkt-3"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/2/punkt/3/ledd/1/" id="kapittel-4-paragraf-1-ledd-2-punkt-3-ledd-1">produsentens, pakkerens og eventuelt importørens navn og adresse,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/2/punkt/4/" id="kapittel-4-paragraf-1-ledd-2-punkt-4"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/2/punkt/4/ledd/1/" id="kapittel-4-paragraf-1-ledd-2-punkt-4-ledd-1">pakningstype og pakningsstørrelse,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/2/punkt/5/" id="kapittel-4-paragraf-1-ledd-2-punkt-5"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/2/punkt/5/ledd/1/" id="kapittel-4-paragraf-1-ledd-2-punkt-5-ledd-1">tidspunkt når salget er tenkt å starte,</article></article></li><li data-li-identifier="-" data-name="-"><article class="listArticle" data-absoluteaddress="/kapittel/4/paragraf/1/ledd/2/punkt/6/" id="kapittel-4-paragraf-1-ledd-2-punkt-6"><span class="data-originalId">-</span><article class="legalP" data-absoluteaddress="/kapittel/4/paragraf/1/ledd/2/punkt/6/ledd/1/" id="kapittel-4-paragraf-1-ledd-2-punkt-6-ledd-1">kontrollopplegg for å sikre at varen inneholder den deklarerte mengde innholdsstoffer.</article></article></li></ul></article><article class="legalP" data-absoluteaddress="/kapittel/4/paragraf/1/ledd/3/" id="kapittel-4-paragraf-1-ledd-3">Meldingen skal være vedlagt forslag til etikett og merking av emballasjen. Det skal uten unødvendig opphold meldes fra til Helsedirektoratet eller den det har bestemt om endringer i forhold som det er meldt fra om, eller når salget opphører.</article><article class="legalP" data-absoluteaddress="/kapittel/4/paragraf/1/ledd/4/" id="kapittel-4-paragraf-1-ledd-4">Dersom produsent/importør ikke har fått beskjed om at forskriftens Krav ikke er oppfylt, vil produktet kunne frambys når det er gått tre måneder fra den dato meldingen er mottatt.</article></article><article class="legalArticle" data-lovdata-URL="LTI/forskrift/1986-09-25-1918/§10" data-name="§10" data-partID="§10" data-absoluteaddress="/kapittel/4/paragraf/2/" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll</span></h3><article class="legalP" data-absoluteaddress="/kapittel/4/paragraf/2/ledd/1/" id="kapittel-4-paragraf-2-ledd-1">Produsent eller importør av vitamin- og mineraltilskudd skal sørge for løpende kontroll med at varen inneholder det deklarerte innhold.</article><article class="legalP" data-absoluteaddress="/kapittel/4/paragraf/2/ledd/2/" id="kapittel-4-paragraf-2-ledd-2">Helsedirektoratet kan fastsette bestemte krav til kontrollens utførelse og bestemme at slik kontroll bare kan utføres ved laboratorier som Helsedirektoratet kan godkjenne.</article><article class="legalP" data-absoluteaddress="/kapittel/4/paragraf/2/ledd/3/" id="kapittel-4-paragraf-2-ledd-3">Utgifter i forbindelse med melding belastes produsenten/importøren.</article></article><article class="legalArticle" data-lovdata-URL="LTI/forskrift/1986-09-25-1918/§11" data-name="§11" data-partID="§11" data-absoluteaddress="/kapittel/4/paragraf/3/" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjoner</span></h3><article class="legalP" data-absoluteaddress="/kapittel/4/paragraf/3/ledd/1/" id="kapittel-4-paragraf-3-ledd-1">Helsedirektoratet kan i spesielle tilfeller dispensere fra bestemmelser i denne forskrift.</article></article><article class="legalArticle" data-lovdata-URL="LTI/forskrift/1986-09-25-1918/§12" data-name="§12" data-partID="§12" data-absoluteaddress="/kapittel/4/paragraf/4/" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h3><article class="legalP" data-absoluteaddress="/kapittel/4/paragraf/4/ledd/1/" id="kapittel-4-paragraf-4-ledd-1">Overtredelser av denne forskrift eller bestemmelser gitt i medhold av den, er straffbart i henhold til lov av 3. mai 1933 om tilsyn med næringsmidler m.v. § 9.</article></article><article class="legalArticle" data-lovdata-URL="LTI/forskrift/1986-09-25-1918/§13" data-name="§13" data-partID="§13" data-absoluteaddress="/kapittel/4/paragraf/5/" id="kapittel-4-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse. Opphevinger</span></h3><article class="legalP" data-absoluteaddress="/kapittel/4/paragraf/5/ledd/1/" id="kapittel-4-paragraf-5-ledd-1">Denne forskrift trer i kraft 1. januar 1987. Samtidig oppheves forskrifter om vitaminer og mineraler i næringsmidler av 26. september 1958.</article><article class="legalP" data-absoluteaddress="/kapittel/4/paragraf/5/ledd/2/" id="kapittel-4-paragraf-5-ledd-2">Produsent/importør av vitamin- og mineraltilskudd skal gi melding i henhold til § 8 i denne forskrift innen 6 måneder etter forskriftens ikrafttredelse.</article></article></section></main></body></html>