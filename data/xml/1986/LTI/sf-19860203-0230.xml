<!DOCTYPE html><html lang="no"><head><title>Forskrift om ansettelsesavtale og hyreoppgjørsskjema.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1986-02-03-230</dd><dt class="dokid">DokumentID</dt><dd class="dokid">LTI/forskrift/1986-02-03-230</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 3</dd><dt class="dateInForce">I kraft fra</dt><dd class="dateInForce">1986-03-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-05-30-18/§3</li><li>lov/1975-05-30-18/§21</li><li>forskrift/1986-01-31-221</li></ul></dd><dt class="dateOfPublication">Kunngjort</dt><dd class="dateOfPublication">1986-02-19</dd><dt class="title">Tittel</dt><dd class="title">Forskrift om ansettelsesavtale og hyreoppgjørsskjema.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for sjømenn 3. februar 1986 med hjemmel i sjømannslov 30. mai 1975 nr. 18 § 3 nr. 1 og § 21 åttende ledd, jf kgl.res. av 31. januar 1986 nr. 221.</dd><dt class="refid">RefID</dt><dd class="refid">forskrift/1986-02-03-230</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ansettelsesavtale og hyreoppgjørsskjema.<ul class="tocSubUl"><li>§ 1. Virkeområde.</li><li>§ 2. Ansettelsesavtalens innhold m.v.</li><li>§ 3. Formular for ansettelsesavtale.</li><li>§ 4. Hyreoppgjørsskjema.</li><li>§ 5. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-02-03-230" id="dokument"><h1>Forskrift om ansettelsesavtale og hyreoppgjørsskjema.</h1><article class="legalArticle" data-lovdata-URL="LTI/forskrift/1986-02-03-230/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Med de unntak og særbestemmelser som følger av forskrift om sjømannslovens virkeområde, gjelder denne forskrift for den som skal tjenestegjøre som arbeidstaker på norske skip, fiske- og fangstfartøyer samt borefartøyer og andre flyttbare innretninger.</article></article><article class="legalArticle" data-lovdata-URL="LTI/forskrift/1986-02-03-230/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ansettelsesavtalens innhold m.v.</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Ansettelsesavtalen skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/ledd/1/punkt/1/" id="paragraf-2-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/ledd/1/punkt/1/ledd/1/" id="paragraf-2-ledd-1-punkt-1-ledd-1">Arbeidstakerens fulle navn, fødselsnummer (i mangel av dette fødselsår og dato), bosted og nasjonalitet,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/ledd/1/punkt/2/" id="paragraf-2-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/ledd/1/punkt/2/ledd/1/" id="paragraf-2-ledd-1-punkt-2-ledd-1">arbeidsgiverens navn og adresse,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/2/ledd/1/punkt/3/" id="paragraf-2-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/2/ledd/1/punkt/3/ledd/1/" id="paragraf-2-ledd-1-punkt-3-ledd-1">fartøyets navn når det gjelder tjeneste på ett fartøy,</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/2/ledd/1/punkt/4/" id="paragraf-2-ledd-1-punkt-4"><span class="data-originalId">d)</span><article class="legalP" data-absoluteaddress="/paragraf/2/ledd/1/punkt/4/ledd/1/" id="paragraf-2-ledd-1-punkt-4-ledd-1">den stilling arbeidstaker skal tiltre tjenesteforholdet i. Senere endringer i stilling skal påføres ansettelsesavtalen,</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/2/ledd/1/punkt/5/" id="paragraf-2-ledd-1-punkt-5"><span class="data-originalId">e)</span><article class="legalP" data-absoluteaddress="/paragraf/2/ledd/1/punkt/5/ledd/1/" id="paragraf-2-ledd-1-punkt-5-ledd-1">det som måtte være avtalt om:<ul class="defaultList"><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/ledd/1/punkt/1/" id="paragraf-2-ledd-1-punkt-5-ledd-1-punkt-1"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/punkt/1/ledd/1/" id="paragraf-2-ledd-1-punkt-5-ledd-1-punkt-1-ledd-1">ansettelse med rett og plikt til å tjenestegjøre på flere fartøyer tilhørende rederiet eller fartøyer tilhørende andre, og som rederiet har mannskapsmessig samarbeid med,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/ledd/1/punkt/2/" id="paragraf-2-ledd-1-punkt-5-ledd-1-punkt-2"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/punkt/2/ledd/1/" id="paragraf-2-ledd-1-punkt-5-ledd-1-punkt-2-ledd-1">ansettelse for et bestemt tidsrom,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/ledd/1/punkt/3/" id="paragraf-2-ledd-1-punkt-5-ledd-1-punkt-3"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/punkt/3/ledd/1/" id="paragraf-2-ledd-1-punkt-5-ledd-1-punkt-3-ledd-1">ansettelse for en bestemt reise,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/ledd/1/punkt/4/" id="paragraf-2-ledd-1-punkt-5-ledd-1-punkt-4"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/punkt/4/ledd/1/" id="paragraf-2-ledd-1-punkt-5-ledd-1-punkt-4-ledd-1">arbeid av forbigående varighet,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/ledd/1/punkt/5/" id="paragraf-2-ledd-1-punkt-5-ledd-1-punkt-5"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/punkt/5/ledd/1/" id="paragraf-2-ledd-1-punkt-5-ledd-1-punkt-5-ledd-1">eventuell prøvetid,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/ledd/1/punkt/6/" id="paragraf-2-ledd-1-punkt-5-ledd-1-punkt-6"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/punkt/6/ledd/1/" id="paragraf-2-ledd-1-punkt-5-ledd-1-punkt-6-ledd-1">gjensidig oppsigelsesfrist,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/ledd/1/punkt/7/" id="paragraf-2-ledd-1-punkt-5-ledd-1-punkt-7"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/punkt/7/ledd/1/" id="paragraf-2-ledd-1-punkt-5-ledd-1-punkt-7-ledd-1">eventuell tidligste oppsigelsesdato,</article></article></li><li data-li-identifier="-" data-name="-"><article class="listArticle" data-absoluteaddress="/paragraf/2/ledd/1/punkt/5/ledd/1/punkt/8/" id="paragraf-2-ledd-1-punkt-5-ledd-1-punkt-8"><span class="data-originalId">-</span><article class="legalP" data-absoluteaddress="/paragraf/2/ledd/1/punkt/5/ledd/1/punkt/8/ledd/1/" id="paragraf-2-ledd-1-punkt-5-ledd-1-punkt-8-ledd-1">eventuelt fratredelsessted ved ansettelsesforholdets opphør,</article></article></li></ul></article></article></li><li data-li-identifier="f)" data-name="f)"><article class="listArticle" data-absoluteaddress="/paragraf/2/ledd/1/punkt/6/" id="paragraf-2-ledd-1-punkt-6"><span class="data-originalId">f)</span><article class="legalP" data-absoluteaddress="/paragraf/2/ledd/1/punkt/6/ledd/1/" id="paragraf-2-ledd-1-punkt-6-ledd-1">tariffavtale som vil komme til anvendelse på forholdet. Foreligger ingen slik tariffavtale, oppgis avtalt månedshyre og overtidsbetaling pr. time,</article></article></li><li data-li-identifier="g)" data-name="g)"><article class="listArticle" data-absoluteaddress="/paragraf/2/ledd/1/punkt/7/" id="paragraf-2-ledd-1-punkt-7"><span class="data-originalId">g)</span><article class="legalP" data-absoluteaddress="/paragraf/2/ledd/1/punkt/7/ledd/1/" id="paragraf-2-ledd-1-punkt-7-ledd-1">den dag hyren skal løpe fra, samt hvor lang tid reisen forutsettes å ta hvis hyren er fastsatt for en bestemt reise,</article></article></li><li data-li-identifier="h)" data-name="h)"><article class="listArticle" data-absoluteaddress="/paragraf/2/ledd/1/punkt/8/" id="paragraf-2-ledd-1-punkt-8"><span class="data-originalId">h)</span><article class="legalP" data-absoluteaddress="/paragraf/2/ledd/1/punkt/8/ledd/1/" id="paragraf-2-ledd-1-punkt-8-ledd-1">sted og dato for avtalens inngåelse, i) øvrige tilsettingsvilkår.</article></article></li></ul></article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Ansettelsesavtalen skal undertegnes av arbeidstaker og arbeidsgiver eller den arbeidsgiveren gir fullmakt. Partene skal ha hvert sitt eksemplar av ansettelsesavtalen.</article></article><article class="legalArticle" data-lovdata-URL="LTI/forskrift/1986-02-03-230/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Formular for ansettelsesavtale.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ansettelsesavtale skal inngås på formular fastsatt av Direktoratet for sjømenn.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Direktoratet for sjømenn kan etter søknad godkjenne annet formular for ansettelsesavtale.</article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Bestemmelsene i denne paragraf gjelder ikke for arbeidstakere på fiske- og fangstfartøyer.</article></article><article class="legalArticle" data-lovdata-URL="LTI/forskrift/1986-02-03-230/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hyreoppgjørsskjema.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Arbeidstakeren skal hver måned ha skriftlig oppgave over den hyre eller annen godtgjøring han har krav på. Direktoratet for sjømenn fastsetter oppgaveskjema (hyreoppgjørsskjema).</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">Hyreoppgjørsskjemaet skal foruten personalopplysninger og fartøyets navn bl.a. inneholde opplysninger om hvordan inntekten er beregnet og hvilke fradrag som er foretatt.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Direktoratet for sjømenn kan etter søknad godkjenne at det brukes andre skjemaer for hyreoppgjør enn det som er nevnt i første ledd.</article><article class="legalP" data-absoluteaddress="/paragraf/4/ledd/4/" id="paragraf-4-ledd-4">Ved ansettelsesforholdets opphør skal hyreoppgjørsskjemaet undertegnes av arbeidstakeren og arbeidsgiveren eller den arbeidsgiveren gir fullmakt.</article><article class="legalP" data-absoluteaddress="/paragraf/4/ledd/5/" id="paragraf-4-ledd-5">Bestemmelsene i denne paragraf gjelder ikke for arbeidstakere på fiske- og fangstfartøyer.</article></article><article class="legalArticle" data-lovdata-URL="LTI/forskrift/1986-02-03-230/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft 3. mars 1986.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Fra samme tid oppheves forskrifter om hyrekontrakt, hyreoppgjørsskjema, avregningsperm og notering av oppsiing fastsatt av Direktoratet for sjømenn 16. oktober 1975 i medhold av sjømannslov 30. mai 1975 nr. 18 §§ 3, 5 og 21 og kgl.res. av 8. august 1975.</article></article></main></body></html>