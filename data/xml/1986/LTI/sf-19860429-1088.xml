<!DOCTYPE html><html lang="no"><head><title>Forskrift om endring i forskrift om stoffliste, risiko- og sikkerhetssetninger m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:38</dd><dt class="legacyID">Datokode</dt><dd class="legacyID">FOR-1986-04-29-1088</dd><dt class="dokid">DokumentID</dt><dd class="dokid">LTI/forskrift/1986-04-29-1088</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 11</dd><dt class="dateInForce">I kraft fra</dt><dd class="dateInForce">1986-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-01-19-622</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1982-11-26-1635/§5</li><li>forskrift/1982-11-26-1635/§9</li><li>forskrift/1982-11-26-1635/§10</li><li>forskrift/1982-11-26-1635/§11</li><li>forskrift/1982-11-26-1635/§25</li></ul></dd><dt class="dateOfPublication">Kunngjort</dt><dd class="dateOfPublication">1986-06-13</dd><dt class="title">Tittel</dt><dd class="title">Forskrift om endring i forskrift om stoffliste, risiko- og sikkerhetssetninger m.v.</dd><dt class="refid">RefID</dt><dd class="refid">forskrift/1986-04-29-1088</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stoffliste, risiko- og sikkerhetssetninger m.v.</li></ul></dd></dl></header><main class="documentBody" data-lovdata-URL="LTI/forskrift/1986-04-29-1088" id="dokument"><h1>Forskrift om endring i forskrift om stoffliste, risiko- og sikkerhetssetninger m.v.</h1><article class="legalP" data-absoluteaddress="/ledd/1/" id="ledd-1">Statens forurensningstilsyn (SFT) har 29. april 1986 i samråd med Direktoratet for arbeidstilsynet fastsatt endringer i forskrifter om stoffliste, risiko- og sikkerhetssetninger m.v. av 19. januar 1983 nr 622. Endringene er gjort med hjemmel i lov om produktkontroll av 11. juni 1976 nr. 79 § 4, 1. ledd, litra a og forskrifter om merking, omsetning m.v. av kjemiske stoffer og produkter som kan medføre helsefare av 26. november 1982 nr. 1635 §§ 5, 9, 10, 11 og 25, jfr. delegeringsvedtak fra Miljøverndepartementet av 4. februar 1986.</article><article class="legalP" data-absoluteaddress="/ledd/2/" id="ledd-2">Antall stoffer klassifisert som kreftfremkallende i Stofflisten (forskriftenes § 6) utvides med 42 stoffer. Det innføres en egen klassifiseringsregel (ny § 16 a) for formaldehydholdige produkter som medfører at produkter som inneholder 1,0 vektprosent eller mer formaldehyd, klassifiseres som kreftfremkallende. For de øvrige stoffene som er klassifisert kreftfremkallende opprettholdes den tidligere grensen på 0,1 vektprosent.</article><article class="legalP" data-absoluteaddress="/ledd/3/" id="ledd-3">Stoffer som tidligere ikke er oppført i Stofflisten, er også klassifisert med hensyn til øvrig helsefare. Direktoratet for brann- og eksplosjonsvern har også vurdert disse stoffene, men ingen av dem skal klassifiseres med hensyn til brann- eller eksplosjonsfare.</article><article class="legalP" data-absoluteaddress="/ledd/4/" id="ledd-4">Forskriften trer i kraft 1. juni 1986.</article><article class="legalP" data-absoluteaddress="/ledd/5/" id="ledd-5">Det er gitt frist til 1. juni 1987 for ommerking av stoffer og produkter som eksisterer på markedet i dag.</article><article class="legalP" data-absoluteaddress="/ledd/6/" id="ledd-6">Det er gitt frist til 1. juni 1987 for deklarering av stoffer og produkter som tidligere ikke har vært deklareringspliktige.</article><article class="legalP" data-absoluteaddress="/ledd/7/" id="ledd-7">Forskriften med vedlegg kan fås ved henvendelse til Statens forurensningstilsyn. Postboks 8100 Dep, 0032 OSLO 1. Telefon (02) 65 98 10.</article></main></body></html>