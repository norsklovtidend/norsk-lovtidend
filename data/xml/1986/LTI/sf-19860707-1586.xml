<!DOCTYPE html><html lang="no"><head><title>Forskrift om førerprøve for privatister.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:09</dd><dt class="legacyID">Datokode</dt><dd class="legacyID">FOR-1986-07-07-1586</dd><dt class="dokid">DokumentID</dt><dd class="dokid">LTI/forskrift/1986-07-07-1586</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-09-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§25</li><li>lov/1965-06-18-4/§27</li><li>lov/1965-06-18-4/§29</li><li>lov/1965-06-18-4/§30</li><li>lov/1965-06-18-4/§42</li><li>lov/1965-06-18-4/§43</li><li>lov/1976-06-04-63/§13</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Forskrift om førerprøve for privatister.</dd><dt class="refid">RefID</dt><dd class="refid">forskrift/1986-07-07-1586</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om førerprøve for privatister.</li></ul></dd></dl></header><main class="documentBody" data-lovdata-URL="LTI/forskrift/1986-07-07-1586" id="dokument"><h1>Forskrift om førerprøve for privatister.</h1><article class="legalP" data-absoluteaddress="/ledd/1/" id="ledd-1">Vegdirektoratet har 7. juli 1986 med hjemmel i forskrifter om førerkort og førerprøve m.v. av 23. februar 1979 § 42 fastsatt følgende for privatistprøver til førerkort klasse B.<ul class="defaultList"><li data-li-identifier="1." data-name="1."><article class="listArticle" data-absoluteaddress="/ledd/1/punkt/1/" id="ledd-1-punkt-1"><span class="data-originalId">1.</span><article class="legalP" data-absoluteaddress="/ledd/1/punkt/1/ledd/1/" id="ledd-1-punkt-1-ledd-1">Teoretisk prøve</article><article class="legalP" data-absoluteaddress="/ledd/1/punkt/1/ledd/2/" id="ledd-1-punkt-1-ledd-2">Prøven avlegges ved å besvare spesielle spørsmålskjema for privatister. Antall spørsmål er større enn på skjemaer som benyttes for kjøreskoleelever. Vanskelighetsgraden for de enkelte spørsmål skal imidlertid være den samme på alle skjemaer. Inntil spesielle skjemaer er utarbeidet brukes 2 ordinære skjemaer.</article><article class="legalP" data-absoluteaddress="/ledd/1/punkt/1/ledd/3/" id="ledd-1-punkt-1-ledd-3">Andelen av tillatte feilsvar skal være tilsvarende det som gjelder for ordinære elever, dvs. 9 pr. skjema så lenge de ordinære skjemaene brukes.</article><article class="legalP" data-absoluteaddress="/ledd/1/punkt/1/ledd/4/" id="ledd-1-punkt-1-ledd-4">Tiden for besvarelse av privatistprøven skal være 30 minutter mer enn for ordinær prøve.</article></article></li><li data-li-identifier="2." data-name="2."><article class="listArticle" data-absoluteaddress="/ledd/1/punkt/2/" id="ledd-1-punkt-2"><span class="data-originalId">2.</span><article class="legalP" data-absoluteaddress="/ledd/1/punkt/2/ledd/1/" id="ledd-1-punkt-2-ledd-1">Kjøreprøven</article><article class="legalP" data-absoluteaddress="/ledd/1/punkt/2/ledd/2/" id="ledd-1-punkt-2-ledd-2">Det må legges opp til at denne delen av prøven så langt som mulig dekker opp alle viktige sider av opplæringen. På steder hvor man tidligere har vært nødt til enten å kjøre landevegsprøve eller ren bykjøring, blir det for eksempel nå aktuelt å kjøre både i by og På landeveg for privatistkandidater.</article><article class="legalP" data-absoluteaddress="/ledd/1/punkt/2/ledd/3/" id="ledd-1-punkt-2-ledd-3">Kjøreprøven for privatister skal være av 60 minutters varighet, hvorav inntil 10 minutter kan brukes til klargjøring, avslutning, utfylling av dokumenter m.v.</article><article class="legalP" data-absoluteaddress="/ledd/1/punkt/2/ledd/4/" id="ledd-1-punkt-2-ledd-4">Ordningen med utvidet prøve for privatister settes i verk så snart det er praktisk gjennomførbart ved den enkelte biltilsynsstasjon.</article><article class="legalP" data-absoluteaddress="/ledd/1/punkt/2/ledd/5/" id="ledd-1-punkt-2-ledd-5">Vegdirektoratet vil for ordens skyld understreke at målet ved utvidet prøve ikke er å gjøre prøven for privatistene vanskeligere enn for andre, men å sikre at også privatistene har tilegnet seg kvalifikasjoner på alle områder læreplanen forutsetter.</article></article></li></ul></article></main></body></html>