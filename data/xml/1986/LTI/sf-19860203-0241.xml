<!DOCTYPE html><html lang="no"><head><title>Forskrift om erstatning for tapte eiendeler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:36</dd><dt class="legacyID">Datokode</dt><dd class="legacyID">FOR-1986-02-03-241</dd><dt class="dokid">DokumentID</dt><dd class="dokid">LTI/forskrift/1986-02-03-241</dd><dt class="ministry">Departement</dt><dd class="ministry"><ul><li>Handels- og skipsfartsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 3</dd><dt class="dateInForce">I kraft fra</dt><dd class="dateInForce">1986-03-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-05-30-18/§47</li><li>forskrift/1975-08-08-2</li></ul></dd><dt class="dateOfPublication">Kunngjort</dt><dd class="dateOfPublication">1986-02-19</dd><dt class="title">Tittel</dt><dd class="title">Forskrift om erstatning for tapte eiendeler.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for sjømenn 3. februar 1986 med hjemmel i sjømannslov 30. mai 1975 nr. 18 § 47, jf kgl.res. av 8. august 1975.</dd><dt class="refid">RefID</dt><dd class="refid">forskrift/1986-02-03-241</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om erstatning for tapte eiendeler.<ul class="tocSubUl"><li>§ 1. Definisjoner.</li><li>§ 2. Erstatning etter sjømannslovens § 47 første ledd.</li><li>§ 3. Erstatning etter sjømannslovens § 47 annet ledd.</li><li>§ 4. Særskilt erstatning av egen arbeidsredskap.</li><li>§ 5. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-02-03-241" id="dokument"><h1>Forskrift om erstatning for tapte eiendeler.</h1><article class="legalArticle" data-lovdata-URL="LTI/forskrift/1986-02-03-241/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/1/punkt/1/" id="paragraf-1-punkt-1"><span class="data-originalId">1.</span><article class="legalP" data-absoluteaddress="/paragraf/1/punkt/1/ledd/1/" id="paragraf-1-punkt-1-ledd-1">Med fartøy menes skip, fiske- og fangstfartøyer samt borefartøyer og andre flyttbare innretninger.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/1/punkt/2/" id="paragraf-1-punkt-2"><span class="data-originalId">2.</span><article class="legalP" data-absoluteaddress="/paragraf/1/punkt/2/ledd/1/" id="paragraf-1-punkt-2-ledd-1">Med innenriks fart forstås i denne forskrift innsjø- og elvefart i Norge og fart på den norske kyst, unntatt fart på Svalbard og Jan Mayen. Med utenriks fart forstås all fart utenfor innenriks fart.</article></article></li></ul></article><article class="legalArticle" data-lovdata-URL="LTI/forskrift/1986-02-03-241/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Erstatning etter sjømannslovens § 47 første ledd.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">1.</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Med mindre det er fastsatt høyere satser i tariffavtale, utbetales erstatning for eiendeler som er skadet eller tapt under forhold som omhandlet i sjømannslovens § 47 første ledd med følgende beløp:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/1/ledd/1/punkt/1/" id="paragraf-2-punkt-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/1/ledd/1/punkt/1/ledd/1/" id="paragraf-2-punkt-1-ledd-1-punkt-1-ledd-1">arbeidstakere på fartøy i utenriks fart, inntil to tredjedeler av grunnbeløpet i lov om folketrygd 17. juni 1966 nr. 12,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/1/ledd/1/punkt/2/" id="paragraf-2-punkt-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/1/ledd/1/punkt/2/ledd/1/" id="paragraf-2-punkt-1-ledd-1-punkt-2-ledd-1">arbeidstaker på fartøy i innenriks fart og ruteloser, inntil en halvpart av grunnbeløpet i folketrygdloven.</article></article></li></ul></article></article></li><li data-li-identifier="2." data-name="2."><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">2.</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Satsene nevnt i nr. 1 fastsettes ut fra størrelsen av grunnbeløpet på skadetidspunktet og avrundes oppover til nærmeste hele 100 kroner.</article></article></li></ul></article><article class="legalArticle" data-lovdata-URL="LTI/forskrift/1986-02-03-241/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Erstatning etter sjømannslovens § 47 annet ledd.</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">For eiendeler til personlig bruk som arbeidstakeren oppbevarer om bord eller eiendeler som fartøyet oppbevarer for han og som blir mistet eller skadet på annen måte enn nevnt i sjømannslovens § 47 første ledd, utbetales erstatning med de samme beløp som er nevnt i § 2. Erstatning etter denne paragraf kan settes ned eller falle bort i den utstrekning dette finnes rimelig under hensyn til utvist adferd, forholdene om bord eller omstendighetene for øvrig.</article></article><article class="legalArticle" data-lovdata-URL="LTI/forskrift/1986-02-03-241/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særskilt erstatning av egen arbeidsredskap.</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">For bøker, instrumenter, verktøy eller liknende som arbeidstaker selv holder for utførelsen av sin tjeneste om bord, tilkommer han særskilt erstatning. Dersom det ikke er truffet annen avtale i tariffavtale, beregnes erstatningen etter nyanskaffelsesverdien.</article></article><article class="legalArticle" data-lovdata-URL="LTI/forskrift/1986-02-03-241/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse.</span></h2><ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/5/punkt/1/" id="paragraf-5-punkt-1"><span class="data-originalId">1.</span><article class="legalP" data-absoluteaddress="/paragraf/5/punkt/1/ledd/1/" id="paragraf-5-punkt-1-ledd-1">Denne forskrift trer i kraft 3. mars 1986.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/5/punkt/2/" id="paragraf-5-punkt-2"><span class="data-originalId">2.</span><article class="legalP" data-absoluteaddress="/paragraf/5/punkt/2/ledd/1/" id="paragraf-5-punkt-2-ledd-1">Fra samme tid oppheves forskrift om erstatning for eiendeler som er skadet eller tapt ved forlis, sjørøveri, brann, annet havari eller annen ulykke m.v. fastsatt av Direktoratet for sjømenn 2. november 1977 med senere endringer av beløpsgrensene i forskriftens § 1 første ledd, senest 1. februar 1985 i medhold av sjømannslov 30. mai 1975 nr. 18 § 47 og kgl.res. av 8. august 1975.</article></article></li></ul></article></main></body></html>