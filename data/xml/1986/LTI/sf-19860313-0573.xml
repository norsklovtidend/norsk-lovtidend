<!DOCTYPE html><html lang="no"><head><title>Forskrift om endring i forskrift om kilometeravgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:26</dd><dt class="legacyID">Datokode</dt><dd class="legacyID">FOR-1986-03-13-573</dd><dt class="dokid">DokumentID</dt><dd class="dokid">LTI/forskrift/1986-03-13-573</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 6</dd><dt class="dateInForce">I kraft fra</dt><dd class="dateInForce">1986-04-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1980-12-10-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">1986-04-03</dd><dt class="title">Tittel</dt><dd class="title">Forskrift om endring i forskrift om kilometeravgift.</dd><dt class="refid">RefID</dt><dd class="refid">forskrift/1986-03-13-573</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kilometeravgift.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/1986-03-13-573" id="dokument"><h1>Forskrift om endring i forskrift om kilometeravgift.</h1><article class="legalP" data-absoluteaddress="/ledd/1/" id="ledd-1">Finansdepartementet har 13. mars 1986 med hjemmel i lov av 19. juni 1959 nr. 2, jfr. kgl.res. av 27. juni 1959 fastsatt følgende:</article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/forskrift/1986-03-13-573/KAPITTEL_1" data-partID="k1"><h2 data-text-align="center">I</h2><article class="legalP" data-absoluteaddress="/kapittel/1/ledd/1/" id="kapittel-1-ledd-1">I Finansdepartementets forskrift av 10. desember 1980 avsnitt II utenlandsregistrerte kjøretøy, herunder tilhengere uten kjennemerker, gjøres følgende endringer:</article> <article class="defaultP" margin-top="true">§ 11 skal lyde:</article><article class="legalP" data-absoluteaddress="/kapittel/1/ledd/2/" id="kapittel-1-ledd-2"><i>Deklarasjon.</i></article><article class="legalP" data-absoluteaddress="/kapittel/1/ledd/3/" id="kapittel-1-ledd-3">Fører av avgiftspliktig kjøretøy skal ved innpassering til Norge melde seg for tollvesenet og avgi deklarasjon vedrørende kilometeravgift på skjema fastsatt av Toll- og avgiftsdirektoratet.</article><article class="legalP" data-absoluteaddress="/kapittel/1/ledd/4/" id="kapittel-1-ledd-4">Hvis tilhengeren ikke skal være tilkoblet trekkvognen under hele reiseruten her i landet, må føreren sørge for egen deklarasjon for hvert kjøretøy.</article><article class="legalP" data-absoluteaddress="/kapittel/1/ledd/5/" id="kapittel-1-ledd-5">Deklarasjonsskjemaet skal gi opplysninger om kjøretøyets kjennemerke eller annet identitetsmerke, navn og adresse på eieren, innpasseringssted og -dato, kilometerstand og avgiftsberegningsvekt.</article><article class="legalP" data-absoluteaddress="/kapittel/1/ledd/6/" id="kapittel-1-ledd-6">Deklarasjonsskjemaet skal følge kjøretøyet så lenge det befinner seg i Norge.</article> <article class="defaultP" margin-top="true">§ 12 skal lyde:</article><article class="legalP" data-absoluteaddress="/kapittel/1/ledd/7/" id="kapittel-1-ledd-7"><i>Deklarasjons fritak.</i></article><article class="legalP" data-absoluteaddress="/kapittel/1/ledd/8/" id="kapittel-1-ledd-8">For kjøretøyer som kommer inn under minstegrensen for avgiftspliktig kjøring og kjører i en nærmere bestemt regelmessig trafikk som tollvesenet har kjennskap til, er det ikke nødvendig med deklarasjon.</article> <article class="defaultP" margin-top="true">§ 13 skal lyde:</article><article class="legalP" data-absoluteaddress="/kapittel/1/ledd/9/" id="kapittel-1-ledd-9"><i>Kontroll under kjøring i Norge</i></article><article class="legalP" data-absoluteaddress="/kapittel/1/ledd/10/" id="kapittel-1-ledd-10">Blir kjøretøyet kontrollert av offentlig myndighet etter innpassering til landet skal kontrolldato og -sted, kjøretøyets kilometerstand, dersom det gis mulighet for det, samt kontrollmyndighetens stempel påføres deklarasjonsskjemaet.</article> <article class="defaultP" margin-top="true">§ 14 skal lyde:</article><article class="legalP" data-absoluteaddress="/kapittel/1/ledd/11/" id="kapittel-1-ledd-11"><i>Beregning og oppkreving av avgift</i></article><article class="legalP" data-absoluteaddress="/kapittel/1/ledd/12/" id="kapittel-1-ledd-12">Fører av kjøretøyet plikter ved utpassering å innlevere deklarasjonsskjemaet til tollvesenet.</article><article class="legalP" data-absoluteaddress="/kapittel/1/ledd/13/" id="kapittel-1-ledd-13">Før innlevering skal skjemaet være påført kjøretøyets kilometerstand ved utpassering, utkjørt distanse og reiserute i Norge. For kjøretøyer som ikke registrerer utkjørt distanse skal denne oppgis på grunnlag av foretatt kjøring i Norge.</article><article class="legalP" data-absoluteaddress="/kapittel/1/ledd/14/" id="kapittel-1-ledd-14">Hvis tollvesenet ikke finner å kunne godta oppgitt kjørelengde, fastsettes denne av tollvesenet, eventuelt kontrollert mot foreliggende dokumenter i kjøretøyet. Tollvesenet skal beregne avgiften.</article><article class="legalP" data-absoluteaddress="/kapittel/1/ledd/15/" id="kapittel-1-ledd-15">Beregnet avgift skal betales til tollvesenet før den tollmessige utklarering av kjøretøyet fra Norge kan finne sted. Tollvesenet gir kvittering for betalt avgift.</article> <article class="defaultP" margin-top="true">§ 15 skal lyde:</article><article class="legalP" data-absoluteaddress="/kapittel/1/ledd/16/" id="kapittel-1-ledd-16"><i>Skjønnsmessig avgiftsberegning – forhøyet avgift</i></article><article class="legalP" data-absoluteaddress="/kapittel/1/ledd/17/" id="kapittel-1-ledd-17">Dersom foreskrevet deklarasjon etter § 11 ikke kan legges frem ved utpassering, fastsettes avgiften av tollvesenet.</article><article class="legalP" data-absoluteaddress="/kapittel/1/ledd/18/" id="kapittel-1-ledd-18">Foreligger ikke nøyaktige opplysninger om utkjørt distanse, fastsettes avgiften skjønnsmessig. Dersom de foreliggende opplysninger ikke tilsier noe annet, fastsettes avgiften på grunnlag av en gjennomsnittlig kjørelengde på 400 km. for hvert påbegynt døgn kjøretøyet befinner seg her i landet.</article><article class="legalP" data-absoluteaddress="/kapittel/1/ledd/19/" id="kapittel-1-ledd-19">På samme måte beregnes avgift om kjøretøyet føres ut av landet uten at avgiftsoppgjør er foretatt.</article><article class="legalP" data-absoluteaddress="/kapittel/1/ledd/20/" id="kapittel-1-ledd-20">Ved avgiftsfastsettelse som bestemt i første og annet ledd og dersom det er gitt feilaktige og/eller mangelfulle opplysninger på deklarasjonen slik at avgiftsbeløp er eller kunne ha vært unndratt statskassen, skal tollvesenet i samsvar med § 3 i lov om avgifter vedrørende motorkjøretøyer og båter av 1959 nr. 2, kreve opp forhøyet avgift med 50 pst. og ved gjentakelsestilfeller med 100 pst.</article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/forskrift/1986-03-13-573/KAPITTEL_2" data-partID="k2"><h2 data-text-align="center">II</h2><article class="legalP" data-absoluteaddress="/kapittel/2/ledd/1/" id="kapittel-2-ledd-1">Forskriftsendringen trer i kraft 15. april 1986.</article></section></main></body></html>