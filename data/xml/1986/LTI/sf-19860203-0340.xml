<!DOCTYPE html><html lang="no"><head><title>Forskrift for refusjon av forsikringsutgifter for fiskere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:37</dd><dt class="legacyID">Datokode</dt><dd class="legacyID">FOR-1986-02-03-340</dd><dt class="dokid">DokumentID</dt><dd class="dokid">LTI/forskrift/1986-02-03-340</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 4</dd><dt class="dateInForce">I kraft fra</dt><dd class="dateInForce">1986-02-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">1986-03-05</dd><dt class="title">Tittel</dt><dd class="title">Forskrift for refusjon av forsikringsutgifter for fiskere.</dd><dt class="refid">RefID</dt><dd class="refid">forskrift/1986-02-03-340</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for refusjon av forsikringsutgifter for fiskere.<ul class="tocSubUl"><li>§ 1. Finansiering og administrasjon.</li><li>§ 2. Forskriftens omfang.</li><li>§ 3. Bestemmelser for refusjon av premie – tariffmessige forsikringer.</li><li>§ 4. Andre bestemmelser.</li><li>§ 5. Ikrafttredelse.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-02-03-340" id="dokument"><h1>Forskrift for refusjon av forsikringsutgifter for fiskere.</h1><article class="legalP" data-absoluteaddress="/ledd/1/" id="ledd-1">Fiskeridepartementet har 3. februar 1986 fastsatt følgende forskrift:</article><article class="legalArticle" data-lovdata-URL="LTI/forskrift/1986-02-03-340/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Finansiering og administrasjon.</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Ordningen finansieres over fiskeriavtalen mellom Norges Fiskarlag og Staten. Garantikassen for fiskere administrerer ordningen.</article></article><article class="legalArticle" data-lovdata-URL="LTI/forskrift/1986-02-03-340/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens omfang.</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/2/punkt/1/" id="paragraf-2-punkt-1"><span class="data-originalId">a)</span><article class="legalP" data-absoluteaddress="/paragraf/2/punkt/1/ledd/1/" id="paragraf-2-punkt-1-ledd-1">Forskriften gjelder alle fiskere tilsatt på norske merkeregistrerte fiskefartøyer for den del av overenskomst/tariffavtale som dekker mannskapenes gruppelivs- og ulykkesforsikring. Med mannskaper menes her samtlige tilsatte ombord på fiske- og eller fangstfartøyer. Også reder i stilling ombord omfattes av forskriften.</article><article class="legalP" data-absoluteaddress="/paragraf/2/punkt/1/ledd/2/" id="paragraf-2-punkt-1-ledd-2">Mannskap er etter denne forskrift også.den som betjener enmannsbåt og som har sin hovedinntekt fra fiske.</article><article class="legalP" data-absoluteaddress="/paragraf/2/punkt/1/ledd/3/" id="paragraf-2-punkt-1-ledd-3">Ved krav om erstatning må det kunne fremlegges dokumentasjon for aktivt fiske ved fiskeseddel.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/2/punkt/2/" id="paragraf-2-punkt-2"><span class="data-originalId">b)</span><article class="legalP" data-absoluteaddress="/paragraf/2/punkt/2/ledd/1/" id="paragraf-2-punkt-2-ledd-1">Unntatt fra denne forskrift er mannskap tilsatt på fartøyer som ikke leverer fangst gjennom eller med godkjenning av norske salgslag. Dette unntak gjelder ikke mannskap tilsatt på fartøyer som driver selfangst.</article></article></li></ul></article><article class="legalArticle" data-lovdata-URL="LTI/forskrift/1986-02-03-340/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bestemmelser for refusjon av premie – tariffmessige forsikringer.</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/3/punkt/1/" id="paragraf-3-punkt-1"><span class="data-originalId">a)</span><article class="legalP" data-absoluteaddress="/paragraf/3/punkt/1/ledd/1/" id="paragraf-3-punkt-1-ledd-1">Refusjonen skal utgjøre et fastsatt beløp pr. årsverk i fiske. Gjelder forsikringen bare deler av året, skal det refunderes en forholdsmessig premieandel.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/3/punkt/2/" id="paragraf-3-punkt-2"><span class="data-originalId">b)</span><article class="legalP" data-absoluteaddress="/paragraf/3/punkt/2/ledd/1/" id="paragraf-3-punkt-2-ledd-1">Fiskernes Gjensidige Trygdelag (FGT) og Sjøtrygdegruppen sender krav på pakkeforsikringen fratrukket berettiget refusjon til den enkelte båteier, jfr. bokstav a.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/3/punkt/3/" id="paragraf-3-punkt-3"><span class="data-originalId">c)</span><article class="legalP" data-absoluteaddress="/paragraf/3/punkt/3/ledd/1/" id="paragraf-3-punkt-3-ledd-1">Garantikassen overfører FGT en forholdsmessig andel av den samlede premie som tilsvarer gjennomsnittet av FGT's og Sjøtrygdelagenes andel av de samlede forsikringer de tre siste år.</article></article></li><li data-li-identifier="d)" data-name="d)"><article class="listArticle" data-absoluteaddress="/paragraf/3/punkt/4/" id="paragraf-3-punkt-4"><span class="data-originalId">d)</span><article class="legalP" data-absoluteaddress="/paragraf/3/punkt/4/ledd/1/" id="paragraf-3-punkt-4-ledd-1">Garantikassen påtar seg å refundere premien til de øvrige forsikringsselskapene på grunnlag av innsendte lister over fartøyer som har betalt premie for kalenderåret.</article></article></li><li data-li-identifier="e)" data-name="e)"><article class="listArticle" data-absoluteaddress="/paragraf/3/punkt/5/" id="paragraf-3-punkt-5"><span class="data-originalId">e)</span><article class="legalP" data-absoluteaddress="/paragraf/3/punkt/5/ledd/1/" id="paragraf-3-punkt-5-ledd-1">Etter årets utløp avregner Garantikassen og FGT det beløp som tilsvarer refusjonsbeløpet for differansen mellom det totale beregnede antall årsverk, og det antall årsverk som de øvrige forsikringsselskapene har dekket forsikring for.</article></article></li></ul></article><article class="legalArticle" data-lovdata-URL="LTI/forskrift/1986-02-03-340/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Andre bestemmelser.</span></h2><ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/4/punkt/1/" id="paragraf-4-punkt-1"><span class="data-originalId">a)</span><article class="legalP" data-absoluteaddress="/paragraf/4/punkt/1/ledd/1/" id="paragraf-4-punkt-1-ledd-1">Premierefusjon utbetales med forbehold om korrigering etter at det er foretatt kontroll/revisjon av Subsidiekontrollen eller andre representanter for Fiskeridepartementet og/eller Riksrevisjonen.</article><article class="legalP" data-absoluteaddress="/paragraf/4/punkt/1/ledd/2/" id="paragraf-4-punkt-1-ledd-2">Den som søker om refusjon av forsikringsutgifter anses samtidig å ha gitt instansene nevnt i første ledd nødvendig fullmakt til å kontrollere de gitte opplysninger.</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/4/punkt/2/" id="paragraf-4-punkt-2"><span class="data-originalId">b)</span><article class="legalP" data-absoluteaddress="/paragraf/4/punkt/2/ledd/1/" id="paragraf-4-punkt-2-ledd-1">Beregningene vedrørende § 3 skal inngå i rutinene for forsikringsselskapenes årlige revisjon.</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/4/punkt/3/" id="paragraf-4-punkt-3"><span class="data-originalId">c)</span><article class="legalP" data-absoluteaddress="/paragraf/4/punkt/3/ledd/1/" id="paragraf-4-punkt-3-ledd-1">Refusjon av forsikringsutgifter regnes som skattepliktig inntekt.</article></article></li></ul></article><article class="legalArticle" data-lovdata-URL="LTI/forskrift/1986-02-03-340/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse.</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Denne forskrift trer i kraft straks.</article></article></main></body></html>