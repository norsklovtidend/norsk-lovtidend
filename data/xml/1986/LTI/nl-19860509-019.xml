<!DOCTYPE html><html lang="no"><head><title>Lov om organisering av velferd for elever og studenter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:19</dd><dt class="legacyID">Datokode</dt><dd class="legacyID">LOV-1986-05-09-19</dd><dt class="dokid">DokumentID</dt><dd class="dokid">LTI/lov/1986-05-09-19</dd><dt class="ministry">Departement</dt><dd class="ministry"><ul><li>Kultur- og vitenskapsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 10</dd><dt class="dateInForce">I kraft fra</dt><dd class="dateInForce">1986-06-29</dd><dt class="changesToDocuments">Endrer</dt><dd class="changesToDocuments"><ul><li>lov/1948-04-23-1</li><li>lov/1957-06-28-2</li><li>lov/1975-12-19-71</li><li>lov/1974-06-21-55</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">1986-05-29</dd><dt class="titleShort">Korttittel</dt><dd class="titleShort">Lov om organisering av velferd for elever</dd><dt class="title">Tittel</dt><dd class="title">Lov om organisering av velferd for elever og studenter</dd><dt class="miscInformation">Annet om dokumentet</dt><dd class="miscInformation">Ot.prp.nr.3 (1985–1986), Innst.O.nr.30 (1985–1986) og Besl.O.nr.40 (1985–1986). Odels- og Lagtingsvedtak hhv. 8. og 17. april 1986. Fremmet av Kultur- og vitenskapsdepartementet.</dd><dt class="refid">RefID</dt><dd class="refid">lov/1986-05-09-19</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om organisering av velferd for elever og studenter<ul class="tocSubUl"><li>Kap I Alminnelige bestemmelser<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>Kap II Studentsamskipnader<ul class="tocSubUl"><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li><li>§ 17.</li><li>§ 18.</li><li>§ 19.</li></ul></li><li>Kap III Lovens ikrafttreden m.v.<ul class="tocSubUl"><li>§ 20.</li><li>§ 21.</li><li>§ 22.</li></ul></li></ul></li></ul></dd></dl></header><main class="documentBody" data-lovdata-URL="LTI/lov/1986-05-09-19" id="dokument"><h1>Lov om organisering av velferd for elever og studenter</h1><article class="defaultP" data-text-size="small">Oppheving av:<ul class="defaultList" data-text-size="small"><li data-li-identifier="1)" data-name="1)"><article class="listArticle" data-text-size="small" data-absoluteaddress="/punkt/1/" id="punkt-1"><span class="data-originalId">1)</span><article class="legalP" data-absoluteaddress="/punkt/1/ledd/1/" id="punkt-1-ledd-1">Lov 23. april 1948 nr. 1 om studentsamskipnader.</article></article></li><li data-li-identifier="2)" data-name="2)"><article class="listArticle" data-text-size="small" data-absoluteaddress="/punkt/2/" id="punkt-2"><span class="data-originalId">2)</span><article class="legalP" data-absoluteaddress="/punkt/2/ledd/1/" id="punkt-2-ledd-1">Lov 28. juni 1957 nr. 2 om elevsamskipnader.</article></article></li><li data-li-identifier="3" data-name="3"><article class="listArticle" data-text-size="small" data-absoluteaddress="/punkt/3/" id="punkt-3"><span class="data-originalId">3</span><article class="legalP" data-absoluteaddress="/punkt/3/ledd/1/" id="punkt-3-ledd-1">Lov 19. desember 1975 nr. 71 om elev- og studentsamskipnad i Rogaland.</article></article></li></ul></article><article class="defaultP" data-text-size="small">Endring i:<ul class="defaultList" data-text-size="small"><li data-li-identifier="1)" data-name="1)"><article class="listArticle" data-text-size="small" data-absoluteaddress="/punkt/4/" id="punkt-4"><span class="data-originalId">1)</span><article class="legalP" data-absoluteaddress="/punkt/4/ledd/1/" id="punkt-4-ledd-1">Lov av 21. juni 1974 nr. 55 om videregående opplæring.</article></article></li></ul></article><section class="section" data-name="kapI" data-section-type="default" data-absoluteaddress="/kapittel/1/" id="kapittel-1" data-lovdata-URL="LTI/lov/1986-05-09-19/KAPITTEL_1" data-partID="k1"><h2>Kap I Alminnelige bestemmelser</h2><article class="legalArticle" data-lovdata-URL="LTI/lov/1986-05-09-19/§1" data-name="§1" data-partID="§1" data-absoluteaddress="/kapittel/1/paragraf/1/" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" data-absoluteaddress="/kapittel/1/paragraf/1/ledd/1/" id="kapittel-1-paragraf-1-ledd-1">Loven gjelder offentlige og private utdanningsinstitusjoner som gir videregående eller høyere utdanning. Loven gjelder ikke etatsskoler. Dersom det er tvil om et undervisningstilbud skal falle inn under denne loven, avgjør departementet dette.</article></article><article class="legalArticle" data-lovdata-URL="LTI/lov/1986-05-09-19/§2" data-name="§2" data-partID="§2" data-absoluteaddress="/kapittel/1/paragraf/2/" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" data-absoluteaddress="/kapittel/1/paragraf/2/ledd/1/" id="kapittel-1-paragraf-2-ledd-1">Den som eier eller driver en utdanningsinstitusjon har ansvar for å legge forholdene til rette for å løse velferdsoppgaver for elevene/studentene ved institusjonen. Ved planlegging, iverksetting og drift av velferdstiltak skal skolen samarbeide med de lokale student/elevorganer.</article><article class="legalP" data-absoluteaddress="/kapittel/1/paragraf/2/ledd/2/" id="kapittel-1-paragraf-2-ledd-2">Ansvaret omfatter også å stille egnede lokaler til rådighet for velferdstiltak.</article></article><article class="legalArticle" data-lovdata-URL="LTI/lov/1986-05-09-19/§3" data-name="§3" data-partID="§3" data-absoluteaddress="/kapittel/1/paragraf/3/" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" data-absoluteaddress="/kapittel/1/paragraf/3/ledd/1/" id="kapittel-1-paragraf-3-ledd-1">For elever i videregående skole som må nytte daglig skyss til skolen, sørger fylkeskommunen for skyss eller gir skyssgodtgjørelse. For funksjonshemmede elever skal fylkeskommunen – om nødvendig – sørge for skyss uten hensyn til veilengden. For elever i videregående skole som bor slik til eller har så lang vei at de ikke kan nytte daglig skyss til skolen, skal skolen hjelpe til med å skaffe husvære. Dersom det er nødvendig å bygge elevheim, er dette en oppgave for skoleeier.</article></article><article class="legalArticle" data-lovdata-URL="LTI/lov/1986-05-09-19/§4" data-name="§4" data-partID="§4" data-absoluteaddress="/kapittel/1/paragraf/4/" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" data-absoluteaddress="/kapittel/1/paragraf/4/ledd/1/" id="kapittel-1-paragraf-4-ledd-1">For å drive velferdstiltak for studenter i høyere utdanning, kan det etableres studentsamskipnader, jf. kap II. For utdanningsinstitusjon som ikke omfattes av en studentsamskipnad, kan skoleeier inngå avtale med studentsamskipnaden om drift av særskilte velferdstiltak.</article></article></section><section class="section" data-name="kapII" data-section-type="default" data-absoluteaddress="/kapittel/2/" id="kapittel-2" data-lovdata-URL="LTI/lov/1986-05-09-19/KAPITTEL_2" data-partID="k2"><h2>Kap II Studentsamskipnader</h2><article class="legalArticle" data-lovdata-URL="LTI/lov/1986-05-09-19/§5" data-name="§5" data-partID="§5" data-absoluteaddress="/kapittel/2/paragraf/1/" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" data-absoluteaddress="/kapittel/2/paragraf/1/ledd/1/" id="kapittel-2-paragraf-1-ledd-1">En studentsamskipnad er en selvstendig institusjon der ingen andre enn studentsamskipnaden selv er ansvarlig for dens forpliktelser. En studentsamskipnad har til oppgave å ta seg av interesser som knytter seg til elevenes og studentenes velferdsbehov ved det enkelte lærested.</article></article><article class="legalArticle" data-lovdata-URL="LTI/lov/1986-05-09-19/§6" data-name="§6" data-partID="§6" data-absoluteaddress="/kapittel/2/paragraf/2/" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" data-absoluteaddress="/kapittel/2/paragraf/2/ledd/1/" id="kapittel-2-paragraf-2-ledd-1">Etter forslag fra studentene ved de institusjoner samskipnaden skal omfatte, og når skoleeiers samtykke foreligger, fastsetter Kongen når en studentsamskipnad skal opprettes. Når en studentsamskipnad er opprettet, har alle studentene ved de utdanningsinstitusjoner den omfatter plikt til å være medlemmer. Kongen kan frita for obligatorisk medlemsskap i en studentsamskipnad for norske studenter i utlandet.</article><article class="legalP" data-absoluteaddress="/kapittel/2/paragraf/2/ledd/2/" id="kapittel-2-paragraf-2-ledd-2">Departementet avgjør om nye grupper kan opptas i eksisterende studentsamskipnader.</article><article class="legalP" data-absoluteaddress="/kapittel/2/paragraf/2/ledd/3/" id="kapittel-2-paragraf-2-ledd-3">Departementet kan gi forskrifter om medlemsskap.</article></article><article class="legalArticle" data-lovdata-URL="LTI/lov/1986-05-09-19/§7" data-name="§7" data-partID="§7" data-absoluteaddress="/kapittel/2/paragraf/3/" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>.</h3><article class="legalP" data-absoluteaddress="/kapittel/2/paragraf/3/ledd/1/" id="kapittel-2-paragraf-3-ledd-1">Ved de utdanningsinstitusjoner som omfattes av en studentsamskipnad, skal det opprettes et felles studentting. Dette skal bestå av valgte representanter for studentene ved utdanningsinstitusjonene. Antall representanter for hver utdanningsinstitusjon fastsettes på grunnlag av institusjonens studenttall, likevel slik at hver institusjon har minst 2 representanter.</article><article class="legalP" data-absoluteaddress="/kapittel/2/paragraf/3/ledd/2/" id="kapittel-2-paragraf-3-ledd-2">Valg til studenttinget skal skje ved urnevalg, og ved forholdstallsvalg der hvor det stilles opp flere lister. Kongen kan gi nærmere bestemmelser om valgordning.</article></article><article class="legalArticle" data-lovdata-URL="LTI/lov/1986-05-09-19/§8" data-name="§8" data-partID="§8" data-absoluteaddress="/kapittel/2/paragraf/4/" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>.</h3><article class="legalP" data-absoluteaddress="/kapittel/2/paragraf/4/ledd/1/" id="kapittel-2-paragraf-4-ledd-1">Studenttingets oppgaver er:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/kapittel/2/paragraf/4/ledd/1/punkt/1/" id="kapittel-2-paragraf-4-ledd-1-punkt-1"><span class="data-originalId">a)</span><article class="legalP" data-absoluteaddress="/kapittel/2/paragraf/4/ledd/1/punkt/1/ledd/1/" id="kapittel-2-paragraf-4-ledd-1-punkt-1-ledd-1">Å velge sine medlemmer til studentsamskipnadens organer.</article></article></li><li data-li-identifier="b)" data-name="b)"><article class="listArticle" data-absoluteaddress="/kapittel/2/paragraf/4/ledd/1/punkt/2/" id="kapittel-2-paragraf-4-ledd-1-punkt-2"><span class="data-originalId">b)</span><article class="legalP" data-absoluteaddress="/kapittel/2/paragraf/4/ledd/1/punkt/2/ledd/1/" id="kapittel-2-paragraf-4-ledd-1-punkt-2-ledd-1">Å drøfte og eventuelt uttale seg om spørsmål som angår samskipnaden eller dens virksomhet og andre spørsmål som studenttinget anser viktige for studentene.</article></article></li></ul></article></article><article class="legalArticle" data-lovdata-URL="LTI/lov/1986-05-09-19/§9" data-name="§9" data-partID="§9" data-absoluteaddress="/kapittel/2/paragraf/5/" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>.</h3><article class="legalP" data-absoluteaddress="/kapittel/2/paragraf/5/ledd/1/" id="kapittel-2-paragraf-5-ledd-1">En studentsamskipnad skal ha et styre, som er studentsamskipnadens øverste myndighet. Styret representerer studentsamskipnaden utad og har ansvaret for at studentsamskipnaden og det som vedkommer den, blir forvaltet tilfredsstillende. Styret plikter å melde studentsamskipnaden til Foretaksregisteret før den trer i virksomhet. Aksjeloven § 2-13, 1. og 2. ledd, gjelder tilsvarende.</article></article><article class="legalArticle" data-lovdata-URL="LTI/lov/1986-05-09-19/§10" data-name="§10" data-partID="§10" data-absoluteaddress="/kapittel/2/paragraf/6/" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>.</h3><article class="legalP" data-absoluteaddress="/kapittel/2/paragraf/6/ledd/1/" id="kapittel-2-paragraf-6-ledd-1">Kongen fastsetter reglement for den enkelte studentsamskipnad, herunder bestemmelser om styrets funksjonstid og sammensetning og om valg av styremedlemmer. Studentene skal være representert i styret. Dersom de ønsker det, skal studentene velge et flertall av styrets medlemmer. Dersom 1/5 av studenttinget krever det, skal valget skje som forholdstallsvalg.</article><article class="legalP" data-absoluteaddress="/kapittel/2/paragraf/6/ledd/2/" id="kapittel-2-paragraf-6-ledd-2">Aksjeloven § 8-17 om de ansattes styrerepresentasjon gjelder tilsvarende for studentsamskipnader.</article><article class="legalP" data-absoluteaddress="/kapittel/2/paragraf/6/ledd/3/" id="kapittel-2-paragraf-6-ledd-3">Studentsamskipnadens forretningsfører er styrets sekretær og har tale- og forslagsrett. Forretningsfører kan ikke være medlem av styret.</article></article><article class="legalArticle" data-lovdata-URL="LTI/lov/1986-05-09-19/§11" data-name="§11" data-partID="§11" data-absoluteaddress="/kapittel/2/paragraf/7/" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>.</h3><article class="legalP" data-absoluteaddress="/kapittel/2/paragraf/7/ledd/1/" id="kapittel-2-paragraf-7-ledd-1">For styret og forretningsfører i en studentsamskipnad gjelder reglene i aksjeloven §§ 8-1 til 8-16 så langt de passer, med unntak av § 8-3, 1. ledd tredje punktum om tilbakekallingsrett.</article><article class="legalP" data-absoluteaddress="/kapittel/2/paragraf/7/ledd/2/" id="kapittel-2-paragraf-7-ledd-2">Mindretallet i styret kan innanke et styrevedtak til departementet for så vidt angår spørsmålet om vedtaket er i samsvar med loven, eller med forskrifter og reglement fastsatt med hjemmel i loven. Anken må meddeles på møtet. Anken har oppsettende virkning.</article></article><article class="legalArticle" data-lovdata-URL="LTI/lov/1986-05-09-19/§12" data-name="§12" data-partID="§12" data-absoluteaddress="/kapittel/2/paragraf/8/" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>.</h3><article class="legalP" data-absoluteaddress="/kapittel/2/paragraf/8/ledd/1/" id="kapittel-2-paragraf-8-ledd-1">Studentsamskipnaden har regnskapsplikt etter lov 13. mai 1977 nr. 35 om regnskapsplikt m.v. (regnskapsloven). I tilknytning til årsregnskapet (jf. regnskapslovens kap. 3) skal det utarbeides en årsmelding med det innhold som følger av aksjeloven § 11-12 første til andre ledd og femte til sjette ledd. Årsregnskapet og årsmeldingen skal sendes de organer som etter reglementet velger eller oppnevner styrets medlemmer.</article></article><article class="legalArticle" data-lovdata-URL="LTI/lov/1986-05-09-19/§13" data-name="§13" data-partID="§13" data-absoluteaddress="/kapittel/2/paragraf/9/" id="kapittel-2-paragraf-9"><h3 class="legalArticleHeader"><span class="legalArticleValue">§ 13</span>.</h3><article class="legalP" data-absoluteaddress="/kapittel/2/paragraf/9/ledd/1/" id="kapittel-2-paragraf-9-ledd-1">Revisor velges av styret. Valg av revisor krever godkjenning av departementet. Om revisors kvalifikasjoner og habilitet gjelder aksjeloven §§ 10-2 og 10-4 Departementet kan gi revisor pålegg og instrukser med hensyn til revisjonen, men disse må ikke gå ut på å innskrenke hans rettigheter eller plikter etter lov eller forskrifter.</article></article><article class="legalArticle" data-lovdata-URL="LTI/lov/1986-05-09-19/§14" data-name="§14" data-partID="§14" data-absoluteaddress="/kapittel/2/paragraf/10/" id="kapittel-2-paragraf-10"><h3 class="legalArticleHeader"><span class="legalArticleValue">§ 14</span>.</h3><article class="legalP" data-absoluteaddress="/kapittel/2/paragraf/10/ledd/1/" id="kapittel-2-paragraf-10-ledd-1">Styremedlemmer som forsettelig eller uaktsomt volder studentsamskipnaden tap, svarer en for alle og alle for en for skaden, jf. straffelovens ikrafttredelseslov § 26 og § 2-3 nr. 3, jf. nr. 1 i lov om skadeserstatning. Tilsvarende gjelder for andre som har verv i studentsamskipnaden og for forretningsfører.</article></article><article class="legalArticle" data-lovdata-URL="LTI/lov/1986-05-09-19/§15" data-name="§15" data-partID="§15" data-absoluteaddress="/kapittel/2/paragraf/11/" id="kapittel-2-paragraf-11"><h3 class="legalArticleHeader"><span class="legalArticleValue">§ 15</span>.</h3><article class="legalP" data-absoluteaddress="/kapittel/2/paragraf/11/ledd/1/" id="kapittel-2-paragraf-11-ledd-1">Studentene betaler en semesteravgift til sin studentsamskipnad. En student kan ikke tilpliktes å svare avgift til mer enn en studentsamskipnad for samme tidsrom. Vedkommende utdanningsinstitusjon har ansvar for å kreve inn semesteravgiften etter forskrifter gitt av departementet. Den som ikke betaler semesteravgiften, får ikke adgang til kurs, øvinger eller eksamen ved utdanningsinstitusjonen.</article><article class="legalP" data-absoluteaddress="/kapittel/2/paragraf/11/ledd/2/" id="kapittel-2-paragraf-11-ledd-2">Styret fastsetter hvor stor semesteravgiften skal være. Alle vedtak som vedrører fastsettelse og endring i semesteravgiftens størrelse skal godkjennes av departementet.</article></article><article class="legalArticle" data-lovdata-URL="LTI/lov/1986-05-09-19/§16" data-name="§16" data-partID="§16" data-absoluteaddress="/kapittel/2/paragraf/12/" id="kapittel-2-paragraf-12"><h3 class="legalArticleHeader"><span class="legalArticleValue">§ 16</span>.</h3><article class="legalP" data-absoluteaddress="/kapittel/2/paragraf/12/ledd/1/" id="kapittel-2-paragraf-12-ledd-1">Kongen bestemmer hvilke saksområder innen studentsamskipnadens forvaltning som er av en slik art at forvaltningsloven og offentlighetsloven får anvendelse.</article></article><article class="legalArticle" data-lovdata-URL="LTI/lov/1986-05-09-19/§17" data-name="§17" data-partID="§17" data-absoluteaddress="/kapittel/2/paragraf/13/" id="kapittel-2-paragraf-13"><h3 class="legalArticleHeader"><span class="legalArticleValue">§ 17</span>.</h3><article class="legalP" data-absoluteaddress="/kapittel/2/paragraf/13/ledd/1/" id="kapittel-2-paragraf-13-ledd-1">Dersom et flertall av samtlige studenter ved en utdanningsinstitusjon ved uravstemning to år på rad med minst et kalenderårs mellomrom ønsker utmelding, kan Kongen bestemme at utdanningsinstitusjonen ikke lenger skal omfattes av studentsamskipnaden.</article></article><article class="legalArticle" data-lovdata-URL="LTI/lov/1986-05-09-19/§18" data-name="§18" data-partID="§18" data-absoluteaddress="/kapittel/2/paragraf/14/" id="kapittel-2-paragraf-14"><h3 class="legalArticleHeader"><span class="legalArticleValue">§ 18</span>.</h3><article class="legalP" data-absoluteaddress="/kapittel/2/paragraf/14/ledd/1/" id="kapittel-2-paragraf-14-ledd-1">Styret kan med 2/3 flertall begjære studentsamskipnaden oppløst eller omdannet. Beslutning om omdanning eller frivillig oppløsning treffes av Kongen, som fastsetter nærmere bestemmelser om gjennomføringen.</article></article><article class="legalArticle" data-lovdata-URL="LTI/lov/1986-05-09-19/§19" data-name="§19" data-partID="§19" data-absoluteaddress="/kapittel/2/paragraf/15/" id="kapittel-2-paragraf-15"><h3 class="legalArticleHeader"><span class="legalArticleValue">§ 19</span>.</h3><article class="legalP" data-absoluteaddress="/kapittel/2/paragraf/15/ledd/1/" id="kapittel-2-paragraf-15-ledd-1">Studentsamskipnaden står under tilsyn av vedkommende departement. Riksrevisjonen fører kontroll med departementets myndighetsutøvelse etter instruks som fastsettes av Stortinget.</article></article></section><section class="section" data-name="kapIII" data-section-type="default" data-absoluteaddress="/kapittel/3/" id="kapittel-3" data-lovdata-URL="LTI/lov/1986-05-09-19/KAPITTEL_3" data-partID="k3"><h2>Kap III Lovens ikrafttreden m.v.</h2><article class="legalArticle" data-lovdata-URL="LTI/lov/1986-05-09-19/§20" data-name="§20" data-partID="§20" data-absoluteaddress="/kapittel/3/paragraf/1/" id="kapittel-3-paragraf-1"><h3 class="legalArticleHeader"><span class="legalArticleValue">§ 20</span>.</h3><article class="legalP" data-absoluteaddress="/kapittel/3/paragraf/1/ledd/1/" id="kapittel-3-paragraf-1-ledd-1">Loven trer i kraft når Kongen bestemmer. Fra samme tid oppheves:<ul class="defaultList"><li data-li-identifier="1)" data-name="1)"><article class="listArticle" data-absoluteaddress="/kapittel/3/paragraf/1/ledd/1/punkt/1/" id="kapittel-3-paragraf-1-ledd-1-punkt-1"><span class="data-originalId">1)</span><article class="legalP" data-absoluteaddress="/kapittel/3/paragraf/1/ledd/1/punkt/1/ledd/1/" id="kapittel-3-paragraf-1-ledd-1-punkt-1-ledd-1">Lov 23. april 1948 nr. 1 om studentsamskipnader.</article></article></li><li data-li-identifier="2)" data-name="2)"><article class="listArticle" data-absoluteaddress="/kapittel/3/paragraf/1/ledd/1/punkt/2/" id="kapittel-3-paragraf-1-ledd-1-punkt-2"><span class="data-originalId">2)</span><article class="legalP" data-absoluteaddress="/kapittel/3/paragraf/1/ledd/1/punkt/2/ledd/1/" id="kapittel-3-paragraf-1-ledd-1-punkt-2-ledd-1">§ 13 i lov 21. juni 1974 nr. 55 om videregående opplæring.</article></article></li></ul></article></article><article class="legalArticle" data-lovdata-URL="LTI/lov/1986-05-09-19/§21" data-name="§21" data-partID="§21" data-absoluteaddress="/kapittel/3/paragraf/2/" id="kapittel-3-paragraf-2"><h3 class="legalArticleHeader"><span class="legalArticleValue">§ 21</span>.</h3><article class="legalP" data-absoluteaddress="/kapittel/3/paragraf/2/ledd/1/" id="kapittel-3-paragraf-2-ledd-1">Studentamskipnader som er opprettet med hjemmel i lov 23. april 1948 nr. 1 om studentsamskipnader, faller inn under loven her. Tidligere reglement for disse samskipnadene gjelder inntil Kongen har fastsatt nytt reglement, i den ustrekning reglement ikke strider mot bestemmelsene i loven.</article></article><article class="legalArticle" data-lovdata-URL="LTI/lov/1986-05-09-19/§22" data-name="§22" data-partID="§22" data-absoluteaddress="/kapittel/3/paragraf/3/" id="kapittel-3-paragraf-3"><h3 class="legalArticleHeader"><span class="legalArticleValue">§ 22</span>.</h3><article class="legalP" data-absoluteaddress="/kapittel/3/paragraf/3/ledd/1/" id="kapittel-3-paragraf-3-ledd-1">Lov 28. juni 1957 nr. 2 om elevsamskipnader og lov 19. desember 1975 nr. 71 om elev- og studentsamskipnad i Rogaland oppheves fra den tid Kongen bestemmer. Kongen fastsetter bestemmelser om omdanning eller avvikling av de samskipnader som er opprettet med hjemmel i disse lover.</article></article></section></main></body></html>