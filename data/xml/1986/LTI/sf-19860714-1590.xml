<!DOCTYPE html><html lang="no"><head><title>Midlertidig forskrift om eiendomsmeglereksamen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:42</dd><dt class="legacyID">Datokode</dt><dd class="legacyID">FOR-1986-07-14-1590</dd><dt class="dokid">DokumentID</dt><dd class="dokid">LTI/forskrift/1986-07-14-1590</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 16</dd><dt class="dateInForce">I kraft fra</dt><dd class="dateInForce">1986-09-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1938-06-24-13/§4</li></ul></dd><dt class="dateOfPublication">Kunngjort</dt><dd class="dateOfPublication">1986-08-15</dd><dt class="title">Tittel</dt><dd class="title">Midlertidig forskrift om eiendomsmeglereksamen.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 14. juli 1986 med hjemmel i lov om eiendomsmegling av 24. juni 1938 § 4 første ledd.</dd><dt class="refid">RefID</dt><dd class="refid">forskrift/1986-07-14-1590</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om eiendomsmeglereksamen.<ul class="tocSubUl"><li>§ 1. (eksamenskrav)</li><li>§ 2. (eksamensform)</li><li>§ 3. (karaktersetting)</li><li>§ 4. (eksamensvitnemål)</li><li>§ 5. (ansvar for eksamen)</li><li>§ 6. (eksamenskommisjonens oppgaver)</li><li>§ 7. (eksamensavviklingen)</li><li>§ 8. (fornyet eksamen)</li><li>§ 9. (ikrafttredelse, opphevelse av tidligere forskrift)</li></ul></li></ul></dd></dl></header><main class="documentBody" data-lovdata-URL="LTI/forskrift/1986-07-14-1590" id="dokument"><h1>Midlertidig forskrift om eiendomsmeglereksamen.</h1><article class="legalArticle" data-lovdata-URL="LTI/forskrift/1986-07-14-1590/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(eksamenskrav)</span></h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Gjennom eksamen skal kandidaten i samsvar med den fastsatte fagplan for Norges Eiendomsmeglerhøyskole godtgjøre kunnskap:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/1/ledd/1/punkt/1/" id="paragraf-1-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/1/ledd/1/punkt/1/ledd/1/" id="paragraf-1-ledd-1-punkt-1-ledd-1">om de lovbestemmelser og forskrifter som utøver av eiendomsmegleryrket berøres av,</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/1/ledd/1/punkt/2/" id="paragraf-1-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/1/ledd/1/punkt/2/ledd/1/" id="paragraf-1-ledd-1-punkt-2-ledd-1">i eiendomsmeglervirksomhet i praksis herunder dokumentbehandling,</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/1/ledd/1/punkt/3/" id="paragraf-1-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/1/ledd/1/punkt/3/ledd/1/" id="paragraf-1-ledd-1-punkt-3-ledd-1">i regnskapslære, økonomi og oppgjør ved omsetning av eiendom.</article></article></li></ul></article></article><article class="legalArticle" data-lovdata-URL="LTI/forskrift/1986-07-14-1590/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(eksamensform)</span></h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">For å vurdere kandidatens kunnskaper som nevnt i § 1 avholdes minst to skriftlige prøver og en muntlig prøve.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">Kandidaten avgjør selv i hvilken rekkefølge de skriftlige prøver skal avlegges. Muntlig prøve avlegges etter at de skriftlige prøver er bestått.</article></article><article class="legalArticle" data-lovdata-URL="LTI/forskrift/1986-07-14-1590/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(karaktersetting)</span></h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Ved eksamen skal det normalt benyttes karakterer etter en tidels gradert skala fra 1.0 til 6.0 med 1.0 som beste karakter.</article><article class="legalP" data-absoluteaddress="/paragraf/3/ledd/2/" id="paragraf-3-ledd-2">Karakterskalaen ved vurdering av enkeltfag er således:<ul class="defaultList"><li><article class="listArticle" data-absoluteaddress="/paragraf/3/ledd/2/punkt/1/" id="paragraf-3-ledd-2-punkt-1"><article class="legalP" data-absoluteaddress="/paragraf/3/ledd/2/punkt/1/ledd/1/" id="paragraf-3-ledd-2-punkt-1-ledd-1">10 – 1.5 Særdeles godt</article></article></li><li><article class="listArticle" data-absoluteaddress="/paragraf/3/ledd/2/punkt/2/" id="paragraf-3-ledd-2-punkt-2"><article class="legalP" data-absoluteaddress="/paragraf/3/ledd/2/punkt/2/ledd/1/" id="paragraf-3-ledd-2-punkt-2-ledd-1">1.6 – 2.5 Meget godt</article></article></li><li><article class="listArticle" data-absoluteaddress="/paragraf/3/ledd/2/punkt/3/" id="paragraf-3-ledd-2-punkt-3"><article class="legalP" data-absoluteaddress="/paragraf/3/ledd/2/punkt/3/ledd/1/" id="paragraf-3-ledd-2-punkt-3-ledd-1">2.6 – 3.2 Godt</article></article></li><li><article class="listArticle" data-absoluteaddress="/paragraf/3/ledd/2/punkt/4/" id="paragraf-3-ledd-2-punkt-4"><article class="legalP" data-absoluteaddress="/paragraf/3/ledd/2/punkt/4/ledd/1/" id="paragraf-3-ledd-2-punkt-4-ledd-1">3.3 – 4.0 Nokså godt</article></article></li><li><article class="listArticle" data-absoluteaddress="/paragraf/3/ledd/2/punkt/5/" id="paragraf-3-ledd-2-punkt-5"><article class="legalP" data-absoluteaddress="/paragraf/3/ledd/2/punkt/5/ledd/1/" id="paragraf-3-ledd-2-punkt-5-ledd-1">4.1 – 6.0 ikke bestått</article></article></li></ul></article><article class="legalP" data-absoluteaddress="/paragraf/3/ledd/3/" id="paragraf-3-ledd-3">Kandidaten får ikke oppgitt tallkarakteren ved Ikke bestått eksamen.</article><article class="legalP" data-absoluteaddress="/paragraf/3/ledd/4/" id="paragraf-3-ledd-4">Karakterskalaen ved fastsettelse av hovedkarakter er således:<ul class="defaultList"><li><article class="listArticle" data-absoluteaddress="/paragraf/3/ledd/4/punkt/1/" id="paragraf-3-ledd-4-punkt-1"><article class="legalP" data-absoluteaddress="/paragraf/3/ledd/4/punkt/1/ledd/1/" id="paragraf-3-ledd-4-punkt-1-ledd-1">1.00 – 1.75 særdeles godt</article></article></li><li><article class="listArticle" data-absoluteaddress="/paragraf/3/ledd/4/punkt/2/" id="paragraf-3-ledd-4-punkt-2"><article class="legalP" data-absoluteaddress="/paragraf/3/ledd/4/punkt/2/ledd/1/" id="paragraf-3-ledd-4-punkt-2-ledd-1">1.76 – 2.50 Meget godt</article></article></li><li><article class="listArticle" data-absoluteaddress="/paragraf/3/ledd/4/punkt/3/" id="paragraf-3-ledd-4-punkt-3"><article class="legalP" data-absoluteaddress="/paragraf/3/ledd/4/punkt/3/ledd/1/" id="paragraf-3-ledd-4-punkt-3-ledd-1">2.51 – 3.25 Godt</article></article></li><li><article class="listArticle" data-absoluteaddress="/paragraf/3/ledd/4/punkt/4/" id="paragraf-3-ledd-4-punkt-4"><article class="legalP" data-absoluteaddress="/paragraf/3/ledd/4/punkt/4/ledd/1/" id="paragraf-3-ledd-4-punkt-4-ledd-1">3.26 – 6.00 Ikke bestått</article></article></li></ul></article><article class="legalP" data-absoluteaddress="/paragraf/3/ledd/5/" id="paragraf-3-ledd-5">Hovedkarakteren utregnes etter vekttall, som fastsettes av skolestyret.</article><article class="legalP" data-absoluteaddress="/paragraf/3/ledd/6/" id="paragraf-3-ledd-6">For å ha bestått eksamen, må kandidaten ha bestått alle fag og de enkelte karakterer må ikke være dårligere enn 3.20. Hovedkarakteren fastsettes med 2 desimaler.</article><article class="legalP" data-absoluteaddress="/paragraf/3/ledd/7/" id="paragraf-3-ledd-7">Offentliggjøring av sensur skjer ved at den enkelte kandidat underrettes skriftlig. Dessuten utlegges sensurlister ved Norges Eiendomsmeglerhøy-skoles sekretariat.</article></article><article class="legalArticle" data-lovdata-URL="LTI/forskrift/1986-07-14-1590/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(eksamensvitnemål)</span></h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Norges Eiendomsmeglerhøyskole utsteder eksamensvitnemål etter at eksamen i alle fag er avlagt med bestått hovedkarakter.</article><article class="legalP" data-absoluteaddress="/paragraf/4/ledd/2/" id="paragraf-4-ledd-2">På vitnemålet skal karakterene for de enkelte prøver og hovedkarakter være oppgitt. For studenter ved Norges Eiendomsmeglerhøyskole kan karakterene for de avlagte avdelingseksamener og semesteroppgaver også være medtatt.</article><article class="legalP" data-absoluteaddress="/paragraf/4/ledd/3/" id="paragraf-4-ledd-3">Den enkelte kandidat gis anledning til å få utskrift fra eksamensprotokollen for sine besvarelser. I denne utskrift skal det være presisert at fullstendig eksamen ikke er avlagt.</article></article><article class="legalArticle" data-lovdata-URL="LTI/forskrift/1986-07-14-1590/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(ansvar for eksamen)</span></h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Norges Eiendomsmeglerhøyskoles styre er ansvarlig for eksamen.</article><article class="legalP" data-absoluteaddress="/paragraf/5/ledd/2/" id="paragraf-5-ledd-2">Det avholdes årlig en eksamen i hvert fag, best mulig tilpasset Norges Eiendomsmeglerhøyskoles opplegg.</article><article class="legalP" data-absoluteaddress="/paragraf/5/ledd/3/" id="paragraf-5-ledd-3">Til å avvikle eksamen oppnevner styret en eksamenskommisjon med 3 medlemmer og 3 varamedlemmer, hvorav leder av kommisjonen oppnevnes særskilt. Lederen påser at eksamen og kommisjonsarbeidet gjennomføres på forsvarlig måte.</article><article class="legalP" data-absoluteaddress="/paragraf/5/ledd/4/" id="paragraf-5-ledd-4">Av eksamenskommisjonens medlemmer bør ett medlem ha juridisk utdanning, en bør være statsautorisert eiendomsmegler og en bør ha regnskapskompetanse.</article><article class="legalP" data-absoluteaddress="/paragraf/5/ledd/5/" id="paragraf-5-ledd-5">Styret fastsetter eksamensgebyr.</article></article><article class="legalArticle" data-lovdata-URL="LTI/forskrift/1986-07-14-1590/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(eksamenskommisjonens oppgaver)</span></h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Eksamenskommisjonen skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/1/punkt/1/" id="paragraf-6-ledd-1-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/1/punkt/1/ledd/1/" id="paragraf-6-ledd-1-punkt-1-ledd-1">fastsette eksamensoppgaver</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/1/punkt/2/" id="paragraf-6-ledd-1-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/1/punkt/2/ledd/1/" id="paragraf-6-ledd-1-punkt-2-ledd-1">foreta sensurering av besvarelsene og meddele eksamensresultater</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/1/punkt/3/" id="paragraf-6-ledd-1-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/1/punkt/3/ledd/1/" id="paragraf-6-ledd-1-punkt-3-ledd-1">gi innberetning til Norges Eiendomsmeglerhøyskoles styre om resultatet av eksamen</article></article></li></ul></article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Vedlagt den under bokstav c nevnte innberetning skal følge: –<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/paragraf/6/ledd/2/punkt/1/" id="paragraf-6-ledd-2-punkt-1"><span class="data-originalId">a)</span><article class="legalP" data-absoluteaddress="/paragraf/6/ledd/2/punkt/1/ledd/1/" id="paragraf-6-ledd-2-punkt-1-ledd-1">kopi av de gitte oppgaver vedlagt sensorveiledning</article></article></li><li data-li-identifier="b)" data-name="b)"><article class="listArticle" data-absoluteaddress="/paragraf/6/ledd/2/punkt/2/" id="paragraf-6-ledd-2-punkt-2"><span class="data-originalId">b)</span><article class="legalP" data-absoluteaddress="/paragraf/6/ledd/2/punkt/2/ledd/1/" id="paragraf-6-ledd-2-punkt-2-ledd-1">utskrift av kommisjonens møtebok over de førte forhandlinger</article></article></li><li data-li-identifier="c)" data-name="c)"><article class="listArticle" data-absoluteaddress="/paragraf/6/ledd/2/punkt/3/" id="paragraf-6-ledd-2-punkt-3"><span class="data-originalId">c)</span><article class="legalP" data-absoluteaddress="/paragraf/6/ledd/2/punkt/3/ledd/1/" id="paragraf-6-ledd-2-punkt-3-ledd-1">kandidatenes besvarelser</article></article></li></ul></article></article><article class="legalArticle" data-lovdata-URL="LTI/forskrift/1986-07-14-1590/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(eksamensavviklingen)</span></h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Tid og sted for eksamen skal kunngjøres i Norsk Lysingsblad og i minst en riksdekkende avis senest 8 uker før eksamen.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Styret fastsetter ordensreglement for gjennomføring av eksamen, herunder også hvilke hjelpemidler som skal tillates og hvor lang tid kandidatene har til rådighet for å besvare oppgavene.</article></article><article class="legalArticle" data-lovdata-URL="LTI/forskrift/1986-07-14-1590/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(fornyet eksamen)</span></h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Ved ikke bestått eksamen i ett eller flere fag kan ny eksamen avlegges senere år hvor eksamen i tilsvarende fag avholdes.</article><article class="legalP" data-absoluteaddress="/paragraf/8/ledd/2/" id="paragraf-8-ledd-2">En kandidat kan gå opp til samme eksamen maksimalt tre ganger.</article></article><article class="legalArticle" data-lovdata-URL="LTI/forskrift/1986-07-14-1590/§9" data-name="§9" data-partID="§9" data-absoluteaddress="/paragraf/9/" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(ikrafttredelse, opphevelse av tidligere forskrift)</span></h2><article class="legalP" data-absoluteaddress="/paragraf/9/ledd/1/" id="paragraf-9-ledd-1">Denne forskrift gjelder første gang for eksamen som avholdes etter 1. august 1986.</article><article class="legalP" data-absoluteaddress="/paragraf/9/ledd/2/" id="paragraf-9-ledd-2">Ved denne forskrifts ikrafttreden oppheves reglement for eksamen for eiendomsmeglere fastsatt av Handelsdepartementet 30. mars 1939 i henhold til lov om eiendomsmegling av 24. juni 1938.</article></article></main></body></html>