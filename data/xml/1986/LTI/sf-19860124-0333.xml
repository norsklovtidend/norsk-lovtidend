<!DOCTYPE html><html lang="no"><head><title>Forskrift om toll- og avgiftsfri tildeling av proviant m.v. til luftfartøyer i utenriks trafikk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:08</dd><dt class="legacyID">Datokode</dt><dd class="legacyID">FOR-1986-01-24-333</dd><dt class="dokid">DokumentID</dt><dd class="dokid">LTI/forskrift/1986-01-24-333</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 4</dd><dt class="dateInForce">I kraft fra</dt><dd class="dateInForce">1986-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-06-2107/§24</li></ul></dd><dt class="dateOfPublication">Kunngjort</dt><dd class="dateOfPublication">1986-03-05</dd><dt class="title">Tittel</dt><dd class="title">Forskrift om toll- og avgiftsfri tildeling av proviant m.v. til luftfartøyer i utenriks trafikk.</dd><dt class="refid">RefID</dt><dd class="refid">forskrift/1986-01-24-333</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om toll- og avgiftsfri tildeling av proviant m.v. til luftfartøyer i utenriks trafikk.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-01-24-333" id="dokument"><h1>Forskrift om toll- og avgiftsfri tildeling av proviant m.v. til luftfartøyer i utenriks trafikk.</h1><article class="legalP" data-absoluteaddress="/ledd/1/" id="ledd-1">Toll- og avgiftsdirektoratet har 24. januar 1986 med hjemmel i tolltariffens innledende bestemmelser § 24 og fullmakt i henhold til Finansdepartementets vedtak av 2. september 1981 fastsatt følgende forskrift:</article><article class="legalArticle" data-lovdata-URL="LTI/forskrift/1986-01-24-333/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Proviant m.v. kan tildeles toll- og avgiftsfritt til bruk og salg ombord i luftfartøyer i utenriks trafikk i samsvar med denne forskrift. Bestemmelsene får anvendelse for leveranser fra lager for ufortollede varer, leveranser av ufortollede varer i transitt og leveranser av varer som det innrømmes tollrefusjon for i henhold til tolltariffens innledende bestemmelser § 20.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Det settes som vilkår for toll- og avgiftsfri tildeling av varer til salg ombord i luftfartøyer bestemt til Danmark, Finland eller Sverige, at salget begrenses til de mengder som den enkelte passasjer kan bringe med toll- og avgiftsfritt til vedkommende land.</article></article><article class="legalArticle" data-lovdata-URL="LTI/forskrift/1986-01-24-333/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">I denne forskrift forstås med: «Godkjent landingsplass» – Internasjonal landingsplass eller annen landingsplass som tollmyndighetene generelt eller i det enkelte tilfelle har godkjent for bruk i internasjonal lufttrafikk.</article><article class="legalP" data-absoluteaddress="/paragraf/2/ledd/2/" id="paragraf-2-ledd-2">«Varer til bruk ombord» – Varer som tas ombord i luftfartøy med sikte på forpleining av passasjerene ombord, eventuelt mot vederlag.</article><article class="legalP" data-absoluteaddress="/paragraf/2/ledd/3/" id="paragraf-2-ledd-3">«Varer til salg ombord» – Varer som tas ombord i luftfartøy med sikte på omsetning til passasjerene for ilandbringelse i bestemmelseslandet.</article></article><article class="legalArticle" data-lovdata-URL="LTI/forskrift/1986-01-24-333/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Rutefly, charterfly og taxifly, som er godkjent med faste seter for befordring av minst 7 passasjerer, og som fra godkjent landingsplass skal gå til tilsvarende landingsplass i utlandet, kan tildeles proviant m.v. toll – og avgiftsfritt i samsvar med nedenstående bestemmelser:<ul class="defaultList"><li data-li-identifier="1." data-name="1."><article class="listArticle" data-absoluteaddress="/paragraf/3/ledd/1/punkt/1/" id="paragraf-3-ledd-1-punkt-1"><span class="data-originalId">1.</span><article class="legalP" data-absoluteaddress="/paragraf/3/ledd/1/punkt/1/ledd/1/" id="paragraf-3-ledd-1-punkt-1-ledd-1">Luftfartøyer bestemt direkte til annet land enn Danmark, Finland eller Sverige, kan tildeles brennevin, vin, tobakksvarer, parfyme, kosmetikk, toalettpreparater («Eau de Cologne» m.v.), sjokolade- og sukkervarer samt artikler for personlig bruk, og som en normalt bærer på seg, til bruk ombord eller til salg om bord.</article></article></li><li data-li-identifier="2." data-name="2."><article class="listArticle" data-absoluteaddress="/paragraf/3/ledd/1/punkt/2/" id="paragraf-3-ledd-1-punkt-2"><span class="data-originalId">2.</span><article class="legalP" data-absoluteaddress="/paragraf/3/ledd/1/punkt/2/ledd/1/" id="paragraf-3-ledd-1-punkt-2-ledd-1">Luftfartøyer bestemt til Danmark, Finland eller Sverige, enten direkte fra eller med mellomlanding på landingsplass(er) hvor det er opprettet utsalg for toll- og avgiftsfrie varer («Tax-free shops» ), kan bare tildeles brennevin, vin og tobakksvarer til bruk ombord. Parfyme og toalettvann («Eau de Cologne» m.v.) samt sjokolade- og sukkervarer kan imidlertid også tildeles til salg ombord.</article></article></li><li data-li-identifier="3." data-name="3."><article class="listArticle" data-absoluteaddress="/paragraf/3/ledd/1/punkt/3/" id="paragraf-3-ledd-1-punkt-3"><span class="data-originalId">3.</span><article class="legalP" data-absoluteaddress="/paragraf/3/ledd/1/punkt/3/ledd/1/" id="paragraf-3-ledd-1-punkt-3-ledd-1">Luftfartøyer bestemt til Danmark, Finland eller Sverige, enten direkte fra eller med mellomlanding på landingsplass(er) hvor det ikke er opprettet utsalg for toll- og avgiftsfrie varer, kan tildeles brennevin, vin, tobakksvarer, sjokolade- og sukkervarer samt parfyme, kosmetikk og toalettpreparater til bruk ombord eller til salg ombord.</article></article></li><li data-li-identifier="4." data-name="4."><article class="listArticle" data-absoluteaddress="/paragraf/3/ledd/1/punkt/4/" id="paragraf-3-ledd-1-punkt-4"><span class="data-originalId">4.</span><article class="legalP" data-absoluteaddress="/paragraf/3/ledd/1/punkt/4/ledd/1/" id="paragraf-3-ledd-1-punkt-4-ledd-1">Luftfartøyer som skal returnere med passasjerer til godkjent landingsplass i Norge etter å ha befordret passasjerer til utlandet, kan også gis slik tildeling som anført under nr. 1, 2 eller 3 for tilbaketuren.</article></article></li><li data-li-identifier="5." data-name="5."><article class="listArticle" data-absoluteaddress="/paragraf/3/ledd/1/punkt/5/" id="paragraf-3-ledd-1-punkt-5"><span class="data-originalId">5.</span><article class="legalP" data-absoluteaddress="/paragraf/3/ledd/1/punkt/5/ledd/1/" id="paragraf-3-ledd-1-punkt-5-ledd-1">Luftfartøyer bestemt til Svalbard eller Jan Mayen kan tildeles proviant m.v. tilsvarende det som er bestemt under nr. 2 for så vel tur som retur.</article></article></li><li data-li-identifier="6." data-name="6."><article class="listArticle" data-absoluteaddress="/paragraf/3/ledd/1/punkt/6/" id="paragraf-3-ledd-1-punkt-6"><span class="data-originalId">6.</span><article class="legalP" data-absoluteaddress="/paragraf/3/ledd/1/punkt/6/ledd/1/" id="paragraf-3-ledd-1-punkt-6-ledd-1">Toll- og avgiftsfri tildeling av proviant m.v. i henhold til denne paragraf, skal begrenses til de mengder som antas å ville gå med til salg og bruk ombord på den enkelte tur, eventuelt også retur.</article></article></li></ul></article></article><article class="legalArticle" data-lovdata-URL="LTI/forskrift/1986-01-24-333/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Toll- og avgiftsfri tildeling av proviant m.v. som nevnt i § 3, til luftfartøyer som skal mellomlande på annen godkjent landingsplass før avgang til utlandet, kan bare finne sted under forutsetning av at det ikke disponeres over varene før luftfartøyet har forlatt siste landingsplass i Norge. Tildelte varer kan forsegles ombord.</article></article><article class="legalArticle" data-lovdata-URL="LTI/forskrift/1986-01-24-333/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Toll- og avgiftsfri tildeling av annen proviant m.v. enn nevnt i § 3, kan finne sted i rimelige mengder til bruk ombord på den enkelte tur, eventuelt også retur.</article></article><article class="legalArticle" data-lovdata-URL="LTI/forskrift/1986-01-24-333/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Disponering av tildelt proviant m.v. i strid med denne forskrift kan medføre at adgangen til toll- og avgiftsfri tildeling av proviant m.v. innskrenkes eller opphører helt for vedkommende selskap. Et eventuelt vedtak om dette fattes av Toll- og avgiftsdirektoratet.</article></article><article class="legalArticle" data-lovdata-URL="LTI/forskrift/1986-01-24-333/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Toll- og avgiftsdirektoratet kan i spesielle tilfeller dispensere fra denne forskrift.</article></article><article class="legalArticle" data-lovdata-URL="LTI/forskrift/1986-01-24-333/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Denne forskrift trer i kraft 1. april 1986. Fra samme tidspunkt oppheves direktoratets forskrifter av 18. mars 1971 om tildeling av ufortollet proviant m.v. til luftfartøyer.</article></article></main></body></html>