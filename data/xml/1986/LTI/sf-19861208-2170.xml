<!DOCTYPE html><html lang="no"><head><title>Forskrift om persontransport i rute innenlands med motorvogn eller fartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:00</dd><dt class="legacyID">Datokode</dt><dd class="legacyID">FOR-1986-12-08-2170</dd><dt class="dokid">DokumentID</dt><dd class="dokid">LTI/forskrift/1986-12-08-2170</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 25</dd><dt class="dateInForce">I kraft fra</dt><dd class="dateInForce">1987-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-04-63/§3</li><li>lov/1976-06-04-63/§4</li><li>lov/1976-06-04-63/§13</li><li>lov/1976-06-04-63/§27</li></ul></dd><dt class="dateOfPublication">Kunngjort</dt><dd class="dateOfPublication">1986-12-22</dd><dt class="title">Tittel</dt><dd class="title">Forskrift om persontransport i rute innenlands med motorvogn eller fartøy.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 8. desember 1986 med hjemmel i lov av 4. juni 1976 nr. 63 om samferdsel med endringer senest ved lov av 8. august 1986, § 27 og § 13, jfr. § 3 og § 4.</dd><dt class="refid">RefID</dt><dd class="refid">forskrift/1986-12-08-2170</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om persontransport i rute innenlands med motorvogn eller fartøy.</li></ul></dd></dl></header><main class="documentBody" data-lovdata-URL="LTI/forskrift/1986-12-08-2170" id="dokument"><h1>Forskrift om persontransport i rute innenlands med motorvogn eller fartøy.</h1><ul class="defaultList"><li data-li-identifier="1." data-name="1."><article class="listArticle" data-absoluteaddress="/punkt/1/" id="punkt-1"><span class="data-originalId">1.</span><article class="legalP" data-absoluteaddress="/punkt/1/ledd/1/" id="punkt-1-ledd-1">Den som mot vederlag vil drive persontransport i rute med motorvogn eller fartøy, må ha løyve fra vedkommende løyvemyndighet.</article><article class="legalP" data-absoluteaddress="/punkt/1/ledd/2/" id="punkt-1-ledd-2">Regelmessig transport av skoleelever mellom hjem og skole er å anse som rutetransport etter samferdselslovens § 3 selv om transporten ikke fremstår som åpen for en ubegrenset krets personer.</article><article class="legalP" data-absoluteaddress="/punkt/1/ledd/3/" id="punkt-1-ledd-3">Unntatt fra krav om løyve etter annet ledd er transport med drosje.</article><article class="legalP" data-absoluteaddress="/punkt/1/ledd/4/" id="punkt-1-ledd-4">Den som har løyve for transport av handikappede, kan utføre slik transport som nevnt i Samferdselsdepartementets forskrifter av 10. juni 1977 om persontransport med motorvogn utenfor rute, nr. 46, selv om transporten kommer inn under definisjonen i samferdselslovens § 3 annet ledd.</article></article></li><li data-li-identifier="2." data-name="2."><article class="listArticle" data-absoluteaddress="/punkt/2/" id="punkt-2"><span class="data-originalId">2.</span><article class="legalP" data-absoluteaddress="/punkt/2/ledd/1/" id="punkt-2-ledd-1">Skal løyvepliktig persontransport i rute drives innenfor et enkelt fylke, er det fylkeskommunen som er løyvemyndighet.</article></article></li><li data-li-identifier="3." data-name="3."><article class="listArticle" data-absoluteaddress="/punkt/3/" id="punkt-3"><span class="data-originalId">3.</span><article class="legalP" data-absoluteaddress="/punkt/3/ledd/1/" id="punkt-3-ledd-1">Løyvemyndigheten kan innenfor rammen av samferdselslovens § 13 tredje ledd, sette nærmere vilkår for løyvet.</article><article class="legalP" data-absoluteaddress="/punkt/3/ledd/2/" id="punkt-3-ledd-2">Vilkår som er satt for et løyve, kan endres eller suppleres i løyveperioden. Vil ikke løyvehaveren fortsette driften på de nye vilkår, skal han gis en rimelig tid for avvikling.</article></article></li><li data-li-identifier="4." data-name="4."><article class="listArticle" data-absoluteaddress="/punkt/4/" id="punkt-4"><span class="data-originalId">4.</span><article class="legalP" data-absoluteaddress="/punkt/4/ledd/1/" id="punkt-4-ledd-1">Fylkeskommunen kan unnta persontransport i rute fra løyveplikt i følgende tilfelle:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/4/ledd/1/punkt/1/" id="punkt-4-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/4/ledd/1/punkt/1/ledd/1/" id="punkt-4-ledd-1-punkt-1-ledd-1">Når det gjelder mindre enn 50 turer i året eller virksomheten drives i mindre enn 3 måneder av året og den er av mindre betydning og ikke skader annen rutetransport.</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/4/ledd/1/punkt/2/" id="punkt-4-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/4/ledd/1/punkt/2/ledd/1/" id="punkt-4-ledd-1-punkt-2-ledd-1">Når det under egentransport av personer, jfr. samferdselslovens § 8 nr. 3, er hensiktsmessig å ta med andre passasjerer og det ellers vil oppstå kostnader eller ulemper som anses å stå i misforhold til virksomhetens betydning for rutegående kommunikasjoner.</article></article></li></ul></article><article class="legalP" data-absoluteaddress="/punkt/4/ledd/2/" id="punkt-4-ledd-2">Vedtak etter bokstav a) kan treffes for l år om gangen og etter bokstav b) for inntil 3 år om gangen.</article></article></li><li data-li-identifier="5." data-name="5."><article class="listArticle" data-absoluteaddress="/punkt/5/" id="punkt-5"><span class="data-originalId">5.</span><article class="legalP" data-absoluteaddress="/punkt/5/ledd/1/" id="punkt-5-ledd-1">Søknad om løyve må vedlegges forslag til ruteplan og takstregulativ.</article></article></li><li data-li-identifier="6." data-name="6."><article class="listArticle" data-absoluteaddress="/punkt/6/" id="punkt-6"><span class="data-originalId">6.</span><article class="legalP" data-absoluteaddress="/punkt/6/ledd/1/" id="punkt-6-ledd-1">For tildeling av løyve stilles følgende krav:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/6/ledd/1/punkt/1/" id="punkt-6-ledd-1-punkt-1"><span class="data-originalId">a)</span><article class="legalP" data-absoluteaddress="/punkt/6/ledd/1/punkt/1/ledd/1/" id="punkt-6-ledd-1-punkt-1-ledd-1">Søkeren må være fylt 20 år.</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/6/ledd/1/punkt/2/" id="punkt-6-ledd-1-punkt-2"><span class="data-originalId">b)</span><article class="legalP" data-absoluteaddress="/punkt/6/ledd/1/punkt/2/ledd/1/" id="punkt-6-ledd-1-punkt-2-ledd-1">Gis løyve til selskap eller annen sammenslutning (juridisk person), må den ansvarlige daglige leder fylle kravet under bokstav a).</article></article></li></ul></article></article></li><li data-li-identifier="7." data-name="7."><article class="listArticle" data-absoluteaddress="/punkt/7/" id="punkt-7"><span class="data-originalId">7.</span><article class="legalP" data-absoluteaddress="/punkt/7/ledd/1/" id="punkt-7-ledd-1">Ruteløyve gir rett og plikt til å drive den transport som løyvet omfatter, i samsvar med vilkår som er satt for virksomheten.</article><article class="legalP" data-absoluteaddress="/punkt/7/ledd/2/" id="punkt-7-ledd-2">Løyve gis for 10 år. Når særlige grunner taler for det kan løyve gis for kortere tid.</article></article></li><li data-li-identifier="8." data-name="8."><article class="listArticle" data-absoluteaddress="/punkt/8/" id="punkt-8"><span class="data-originalId">8.</span><article class="legalP" data-absoluteaddress="/punkt/8/ledd/1/" id="punkt-8-ledd-1">Løyvehaveren skal sette inn det materiell som er nødvendig for å tilfredsstille ordinært behov for transport i samsvar med godkjent ruteplan, og så vidt mulig også ekstraordinært behov som er meldt inn eller kjent en rimelig tid på forhånd.</article></article></li><li data-li-identifier="9." data-name="9."><article class="listArticle" data-absoluteaddress="/punkt/9/" id="punkt-9"><span class="data-originalId">9.</span><article class="legalP" data-absoluteaddress="/punkt/9/ledd/1/" id="punkt-9-ledd-1">Fartøy som settes inn i rutetransport, skal godkjennes av løyvemyndigheten for så vidt gjelder det transportbehov fartøyet skal dekke samt tilpassing til ferjekai.</article><article class="legalP" data-absoluteaddress="/punkt/9/ledd/2/" id="punkt-9-ledd-2">Skal erstatningsfartøy brukes i mer enn 3 måneder, kreves løyvemyndighetens godkjenning.</article></article></li><li data-li-identifier="10." data-name="10."><article class="listArticle" data-absoluteaddress="/punkt/10/" id="punkt-10"><span class="data-originalId">10.</span><article class="legalP" data-absoluteaddress="/punkt/10/ledd/1/" id="punkt-10-ledd-1">Ruteplan må være godkjent av løyvemyndigheten. Forslag om endring av ruteplan sendes løyvemyndigheten senest 4 måneder før endringen skal tre i kraft.</article><article class="legalP" data-absoluteaddress="/punkt/10/ledd/2/" id="punkt-10-ledd-2">Løyvemyndigheten kan redusere tidsfristen etter første ledd og kan bestemme at endring kan settes i verk på kortere tid eller at iverksettelsen skal utsettes. Løyvemyndigheten kan videre gi pålegg om endring av ruteplan.</article><article class="legalP" data-absoluteaddress="/punkt/10/ledd/3/" id="punkt-10-ledd-3">Med mindre Samferdselsdepartementet bestemmer noe annet, skal:<ul class="defaultList"><li data-li-identifier="a)" data-name="a)"><article class="listArticle" data-absoluteaddress="/punkt/10/ledd/3/punkt/1/" id="punkt-10-ledd-3-punkt-1"><span class="data-originalId">a)</span><article class="legalP" data-absoluteaddress="/punkt/10/ledd/3/punkt/1/ledd/1/" id="punkt-10-ledd-3-punkt-1-ledd-1">Ruteplan for personruter angi rutens utgangs- og endepunkt, mellomliggende stoppesteder med avstand i kilometer fra rutens utgangspunkt samt avgangstid fra utgangspunktet og hvert stoppested.</article></article></li><li data-li-identifier="b)" data-name="b)"><article class="listArticle" data-absoluteaddress="/punkt/10/ledd/3/punkt/2/" id="punkt-10-ledd-3-punkt-2"><span class="data-originalId">b)</span><article class="legalP" data-absoluteaddress="/punkt/10/ledd/3/punkt/2/ledd/1/" id="punkt-10-ledd-3-punkt-2-ledd-1">Godkjent ruteplan offentliggjøres.</article></article></li><li data-li-identifier="c)" data-name="c)"><article class="listArticle" data-absoluteaddress="/punkt/10/ledd/3/punkt/3/" id="punkt-10-ledd-3-punkt-3"><span class="data-originalId">c)</span><article class="legalP" data-absoluteaddress="/punkt/10/ledd/3/punkt/3/ledd/1/" id="punkt-10-ledd-3-punkt-3-ledd-1">Utdrag av ruteplanen etter fastsatt norm kunngjøres i Rutebok for Norge.</article></article></li><li data-li-identifier="d)" data-name="d)"><article class="listArticle" data-absoluteaddress="/punkt/10/ledd/3/punkt/4/" id="punkt-10-ledd-3-punkt-4"><span class="data-originalId">d)</span><article class="legalP" data-absoluteaddress="/punkt/10/ledd/3/punkt/4/ledd/1/" id="punkt-10-ledd-3-punkt-4-ledd-1">Nye ruter og endringer i ruter sendes Rutebok for Norge innen fastsatt tid.</article></article></li></ul></article><article class="legalP" data-absoluteaddress="/punkt/10/ledd/4/" id="punkt-10-ledd-4">Løyvemyndigheten kan bestemme at ruteplan av utelukkende lokal interesse ikke skal kunngjøres slik som nevnt under bokstav c) og d), og at det ved slik kunngjøring som nevnt under bokstav b) ikke er nødvendig å ta med avstandsoppgave som nevnt under bokstav a).</article></article></li><li data-li-identifier="11." data-name="11."><article class="listArticle" data-absoluteaddress="/punkt/11/" id="punkt-11"><span class="data-originalId">11.</span><article class="legalP" data-absoluteaddress="/punkt/11/ledd/1/" id="punkt-11-ledd-1">Takstregulativ eller individuelle takster må være godkjent av Samferdselsdepartementet eller av den myndighet departementet har gitt fullmakt.</article><article class="legalP" data-absoluteaddress="/punkt/11/ledd/2/" id="punkt-11-ledd-2">Med mindre Samferdselsdepartementet eller annen myndighet, jfr. første ledd, har bestemt noe annet, skal søknad om endring av takster sendes godkjenningsmyndigheten senest 2 måneder før endringen skal tre i kraft. Godkjenningsmyndigheten kan bestemme at endring kan settes i verk på kortere tid eller at iverksettelsen skal utsettes og kan gi pålegg om endring av takstregulativ for ruter med offentlig tilskudd.</article><article class="legalP" data-absoluteaddress="/punkt/11/ledd/3/" id="punkt-11-ledd-3">Takstregulativ skal gjøres kjent på hensiktsmessig måte. Takster for ruter som skal kunngjøres i henhold til nr. 10 bokstav c), sendes Ruteboken innen fastsatt tid.</article></article></li><li data-li-identifier="12." data-name="12."><article class="listArticle" data-absoluteaddress="/punkt/12/" id="punkt-12"><span class="data-originalId">12.</span><article class="legalP" data-absoluteaddress="/punkt/12/ledd/1/" id="punkt-12-ledd-1">Løyvehaver plikter å bruke billettmaskiner, billetter, rabattkort o.l. etter et system godkjent av løyvemyndigheten.</article></article></li><li data-li-identifier="13." data-name="13."><article class="listArticle" data-absoluteaddress="/punkt/13/" id="punkt-13"><span class="data-originalId">13.</span><article class="legalP" data-absoluteaddress="/punkt/13/ledd/1/" id="punkt-13-ledd-1">Løyvehaver skal benytte befordringsvedtekter godkjent av Samferdselsdepartementet. Disse skal være tilgjengelige for trafikantene.</article></article></li><li data-li-identifier="14." data-name="14."><article class="listArticle" data-absoluteaddress="/punkt/14/" id="punkt-14"><span class="data-originalId">14.</span><article class="legalP" data-absoluteaddress="/punkt/14/ledd/1/" id="punkt-14-ledd-1">Løyvemyndigheten kan, i samråd med kommunale myndigheter, politiet i områder hvor vedkommende politikammer utøver direkte polititjeneste, og ellers i samråd med vegsjefen, bestemme at ruter skal bruke rutebilstasjon, bestemte holdeplasser og bestemte gjennomkjøringslinjer.</article><article class="legalP" data-absoluteaddress="/punkt/14/ledd/2/" id="punkt-14-ledd-2">Videre kan løyvemyndigheten, eventuelt med samtykke fra havnemyndighetene, bestemme at rutefartøy skal bruke bestemt kai.</article><article class="legalP" data-absoluteaddress="/punkt/14/ledd/3/" id="punkt-14-ledd-3">Løyvemyndigheten kan treffe vedtak om opplysningstavler og liknende utstyr.</article></article></li><li data-li-identifier="15." data-name="15."><article class="listArticle" data-absoluteaddress="/punkt/15/" id="punkt-15"><span class="data-originalId">15.</span><article class="legalP" data-absoluteaddress="/punkt/15/ledd/1/" id="punkt-15-ledd-1">Løyvemyndigheten kan treffe bestemmelse om adgang for trafikantene til å forhåndsbestille og reservere plass og om fortrinnsrett for visse transportbrukere.</article></article></li><li data-li-identifier="16." data-name="16."><article class="listArticle" data-absoluteaddress="/punkt/16/" id="punkt-16"><span class="data-originalId">16.</span><article class="legalP" data-absoluteaddress="/punkt/16/ledd/1/" id="punkt-16-ledd-1">Løyvehaveren skal gi de økonomiske og statistiske opplysninger Samferdselsdepartementet eller fylkeskommunen bestemmer og på den måten disse fastsetter.</article></article></li><li data-li-identifier="17." data-name="17."><article class="listArticle" data-absoluteaddress="/punkt/17/" id="punkt-17"><span class="data-originalId">17.</span><article class="legalP" data-absoluteaddress="/punkt/17/ledd/1/" id="punkt-17-ledd-1">Et ruteløyve kan ikke overføres til andre uten samtykke fra løyvemyndigheten. Heller ikke kan løyvehaver uten samtykke fra løyve myndigheten overlate til andre å administrere eller drive hele eller deler av virksomheten.</article></article></li><li data-li-identifier="18." data-name="18."><article class="listArticle" data-absoluteaddress="/punkt/18/" id="punkt-18"><span class="data-originalId">18.</span><article class="legalP" data-absoluteaddress="/punkt/18/ledd/1/" id="punkt-18-ledd-1">Fylkeskommunen har myndighet etter samferdselslovens § 4 annet og fjerde ledd og § 17 første og annet ledd.</article><article class="legalP" data-absoluteaddress="/punkt/18/ledd/2/" id="punkt-18-ledd-2">For myndighet etter § 4 annet ledd gjelder nr. 3 tilsvarende.</article></article></li><li data-li-identifier="19." data-name="19."><article class="listArticle" data-absoluteaddress="/punkt/19/" id="punkt-19"><span class="data-originalId">19.</span><article class="legalP" data-absoluteaddress="/punkt/19/ledd/1/" id="punkt-19-ledd-1">Vil en løyvehaver nedlegge rutedriften helt eller delvis må løyvemyndigheten gis 2 måneders skriftlig varsel. Løyvehaver kan ikke innstille driften av noen ruter på kortere varsel uten løyvemyndighetens samtykke.</article><article class="legalP" data-absoluteaddress="/punkt/19/ledd/2/" id="punkt-19-ledd-2">Dersom en løyvehaver vil nedlegge driften av en eller flere ruter helt eller delvis, kan løyvemyndigheten når transporthensyn krever det, gi løvyehaveren pålegg om å opprettholde rutedriften utover 2-måneders fristen mot å holdes skadesløs for eventuelle underskudd på rutedriften som ikke dekkes av overskudd av andre ruter.</article></article></li><li data-li-identifier="20." data-name="20."><article class="listArticle" data-absoluteaddress="/punkt/20/" id="punkt-20"><span class="data-originalId">20.</span><article class="legalP" data-absoluteaddress="/punkt/20/ledd/1/" id="punkt-20-ledd-1">For ferjer i riksvegsamband utøves myndigheten etter nr. 9, 10, 14 annet og tredje ledd, nr. 15 og nr. 16, av vegsjefen i samråd med fylkeskommunen så langt disse bestemmelser passer.</article></article></li><li data-li-identifier="21." data-name="21."><article class="listArticle" data-absoluteaddress="/punkt/21/" id="punkt-21"><span class="data-originalId">21.</span><article class="legalP" data-absoluteaddress="/punkt/21/ledd/1/" id="punkt-21-ledd-1">Samferdselsdepartementet kan i særlige tilfelle gjøre unntak fra bestemmelsene i disse forskrifter.</article></article></li><li data-li-identifier="22." data-name="22."><article class="listArticle" data-absoluteaddress="/punkt/22/" id="punkt-22"><span class="data-originalId">22.</span><article class="legalP" data-absoluteaddress="/punkt/22/ledd/1/" id="punkt-22-ledd-1">For unntak fra løyveplikten etter nr. 1, nr. 4 og nr. 21 gjelder bestemmelsene i disse forskrifter så langt de passer.</article></article></li><li data-li-identifier="23." data-name="23."><article class="listArticle" data-absoluteaddress="/punkt/23/" id="punkt-23"><span class="data-originalId">23.</span><article class="legalP" data-absoluteaddress="/punkt/23/ledd/1/" id="punkt-23-ledd-1">Løyve for persontransport i rute, gitt med hjemmel i lov av 4. juni 1976 nr. 63 om samferdsel, § 3 gjelder fortsatt for den tid løyvet er gitt for. Virksomhet etter slike eldre løyver må drives i samsvar med disse forskrifter.</article><article class="legalP" data-absoluteaddress="/punkt/23/ledd/2/" id="punkt-23-ledd-2">For unntak fra løyve for persontransport i rute gjelder første ledd tilsvarende.</article><article class="legalP" data-absoluteaddress="/punkt/23/ledd/3/" id="punkt-23-ledd-3">Dersom tidligere løyve var begrenset til virksomhet som ikke er løyvepliktig etter disse forskrifter, faller løyvet straks bort.</article></article></li><li data-li-identifier="24." data-name="24."><article class="listArticle" data-absoluteaddress="/punkt/24/" id="punkt-24"><span class="data-originalId">24.</span><article class="legalP" data-absoluteaddress="/punkt/24/ledd/1/" id="punkt-24-ledd-1">Forskriftene trer i kraft 1. januar 1987.</article><article class="legalP" data-absoluteaddress="/punkt/24/ledd/2/" id="punkt-24-ledd-2">Samtidig oppheves Samferdselsdepartementets forskrifter av 10. juni 1977 med endringer sist av 13. juli 1983 nr. 1262, om rutetransport innenlands med motorvogn eller fartøy.</article></article></li></ul></main></body></html>