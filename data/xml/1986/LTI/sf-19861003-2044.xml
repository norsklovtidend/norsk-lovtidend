<!DOCTYPE html><html lang="no"><head><title>Forskrift om fondsmeglerforetaks plikt til å stille sikkerhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:19:06</dd><dt class="legacyID">Datokode</dt><dd class="legacyID">FOR-1986-10-03-2044</dd><dt class="dokid">DokumentID</dt><dd class="dokid">LTI/forskrift/1986-10-03-2044</dd><dt class="ministry">Departement</dt><dd class="ministry"><ul><li>Finans- og tolldepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 23</dd><dt class="dateInForce">I kraft fra</dt><dd class="dateInForce">1986-12-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-61/§30</li><li>forskrift/1985-09-20-1706</li></ul></dd><dt class="dateOfPublication">Kunngjort</dt><dd class="dateOfPublication">1986-11-28</dd><dt class="title">Tittel</dt><dd class="title">Forskrift om fondsmeglerforetaks plikt til å stille sikkerhet.</dd><dt class="refid">RefID</dt><dd class="refid">forskrift/1986-10-03-2044</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fondsmeglerforetaks plikt til å stille sikkerhet.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/1986-10-03-2044" id="dokument"><h1>Forskrift om fondsmeglerforetaks plikt til å stille sikkerhet.</h1><article class="legalP" data-absoluteaddress="/ledd/1/" id="ledd-1">Med hjemmel i lov 14. juni 1985 nr 61 om verdipapirhandel § 30 første ledd, jfr. kgl.res. 20. september 1985 nr. 1706, har Finansdepartementet 3. oktober 1986 fastsatt forskrifter om fondsmeglerforetaks plikt til å stille sikkerhet.</article><article class="legalArticle" data-lovdata-URL="LTI/forskrift/1986-10-03-2044/§1" data-name="§1" data-partID="§1" data-absoluteaddress="/paragraf/1/" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" data-absoluteaddress="/paragraf/1/ledd/1/" id="paragraf-1-ledd-1">Fondsmeglerforetak skal stille sikkerhet som hefter for det ansvar foretaket pådrar seg ved kjøp eller salg, markedsføring eller tegning, av verdipapirer for egen eller fremmed regning.</article><article class="legalP" data-absoluteaddress="/paragraf/1/ledd/2/" id="paragraf-1-ledd-2">Sikkerheten skal til enhver tid minst utgjøre 50 millioner kroner. For nyetablerte eller mindre foretak kan departementet etter søknad i særlige tilfelle fastsette et lavere krav til sikkerhetsstillelse. Dispensasjonen skal kunngjøres i Norsk Lysingsblad og i minst en alminnelig lest avis. Dispensasjonene gis for to år av gangen.</article></article><article class="legalArticle" data-lovdata-URL="LTI/forskrift/1986-10-03-2044/§2" data-name="§2" data-partID="§2" data-absoluteaddress="/paragraf/2/" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" data-absoluteaddress="/paragraf/2/ledd/1/" id="paragraf-2-ledd-1">Sikkerheten skal stilles i form av bankinnskudd, bankgaranti, garantiforsikring eller ved deponering av stats- eller statsgaranterte obligasjoner. Ved obligasjoner registrert i Verdipapirsentralen foretas sikkerhetsstillelsen ved båndleggelse av særskilt(e) konto(i) i Norges Bank. Sikkerhetsstillelsen skal godkjennes av Verdipapirkontrollen.</article></article><article class="legalArticle" data-lovdata-URL="LTI/forskrift/1986-10-03-2044/§3" data-name="§3" data-partID="§3" data-absoluteaddress="/paragraf/3/" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" data-absoluteaddress="/paragraf/3/ledd/1/" id="paragraf-3-ledd-1">Stilles sikkerheten helt eller delvis i form av bankinnskudd, bankgaranti eller garantiforsikring, skal innskuddsbeviset, garantidokumentet eller forsikringspolisen deponeres hos Verdipapirkontrollen.</article></article><article class="legalArticle" data-lovdata-URL="LTI/forskrift/1986-10-03-2044/§4" data-name="§4" data-partID="§4" data-absoluteaddress="/paragraf/4/" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" data-absoluteaddress="/paragraf/4/ledd/1/" id="paragraf-4-ledd-1">Innskuddsbeviset skal være påtegnet en erklæring fra innskyteren, om at Verdipapirkontrollen kan disponere over det innestående beløp til dekning av de krav som er omhandlet i kap. 3 i lov om verdipapirhandel. I samsvar med panteloven § 4-5, skal Verdipapirkontrollen sende melding til vedkommende bank om deponeringen. Innskyteren har rett til å heve opptjente renter.</article></article><article class="legalArticle" data-lovdata-URL="LTI/forskrift/1986-10-03-2044/§5" data-name="§5" data-partID="§5" data-absoluteaddress="/paragraf/5/" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" data-absoluteaddress="/paragraf/5/ledd/1/" id="paragraf-5-ledd-1">Utformingen av garantierklæringer og forsikringspoliser skal være godkjent av Verdipapirkontrollen.</article></article><article class="legalArticle" data-lovdata-URL="LTI/forskrift/1986-10-03-2044/§6" data-name="§6" data-partID="§6" data-absoluteaddress="/paragraf/6/" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" data-absoluteaddress="/paragraf/6/ledd/1/" id="paragraf-6-ledd-1">Obligasjoner med tilhørende kupongark skal deponeres i Norges Bank. Obligasjoner som ved overdragelse trenger transport må være påført transport in blanco eller være fulgt av transportfullmakt til Norges Bank. For verdipapirer som er registrert i Verdipapirsentralen foretas deponering ved at fondsaktivene registreres på særskilte konti i Norges Bank.</article><article class="legalP" data-absoluteaddress="/paragraf/6/ledd/2/" id="paragraf-6-ledd-2">Norges Bank utsteder depotbevis til fondsmeglerforetaket og Verdipapirkontrollen. Depotbeviset skal inneholde bestemmelse om at Verdipapirkontrollen har rett til å disponere over depotet til dekning av de krav som er omhandlet i kap. 3 i lov om verdipapirhandel. Det skal videre inneholde en fullstendig spesifikasjon av de deponerte verdipapirer. Det beløp verdipapirene godtas for, fastsettes av Verdipapirkontrollen. Deponenten har rett til å disponere forfallen rente.</article><article class="legalP" data-absoluteaddress="/paragraf/6/ledd/3/" id="paragraf-6-ledd-3">Norges Banks godtgjørelse for oppbevaringen/kontoføring av verdipapirer og ved behandlingen av endringsmeldinger, betales av fondsmegler-foretaket.</article></article><article class="legalArticle" data-lovdata-URL="LTI/forskrift/1986-10-03-2044/§7" data-name="§7" data-partID="§7" data-absoluteaddress="/paragraf/7/" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" data-absoluteaddress="/paragraf/7/ledd/1/" id="paragraf-7-ledd-1">Er det ved sikkerhetsstillelsen nyttet flere former for sikkerhet bestemmer skifteretten hvilke sikkerheter som først skal anvendes til å dekke anmeldte krav.</article><article class="legalP" data-absoluteaddress="/paragraf/7/ledd/2/" id="paragraf-7-ledd-2">Realisasjon av deponerte verdipapirer for å dekke anmeldte krav, skjer på den måte som skifteretten finner mest hensiktsmessig. I den utstrekning omstendighetene tillater det, skal det tas hensyn til interessene til det fondsmeglerforetak som har stilt sikkerheten.</article></article><article class="legalArticle" data-lovdata-URL="LTI/forskrift/1986-10-03-2044/§8" data-name="§8" data-partID="§8" data-absoluteaddress="/paragraf/8/" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" data-absoluteaddress="/paragraf/8/ledd/1/" id="paragraf-8-ledd-1">Forskriftene trer i kraft fra straks.</article></article></main></body></html>