<!DOCTYPE html><html lang="no"><head><title>Forskrift om endring av forskrift for elektriske anlegg om bord i skip og sjøredskaper.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="xmlGenerated">XML generert</dt><dd class="xmlGenerated">2025-11-18 09:18:44</dd><dt class="legacyID">Datokode</dt><dd class="legacyID">FOR-1986-07-15-1617</dd><dt class="dokid">DokumentID</dt><dd class="dokid">LTI/forskrift/1986-07-15-1617</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">Avd I 1986 Nr. 17</dd><dt class="dateInForce">I kraft fra</dt><dd class="dateInForce">1986-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1975-11-11-9933</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1929-05-24-4/§2</li></ul></dd><dt class="dateOfPublication">Kunngjort</dt><dd class="dateOfPublication">1986-08-26</dd><dt class="title">Tittel</dt><dd class="title">Forskrift om endring av forskrift for elektriske anlegg om bord i skip og sjøredskaper.</dd><dt class="refid">RefID</dt><dd class="refid">forskrift/1986-07-15-1617</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av forskrift for elektriske anlegg om bord i skip og sjøredskaper.</li></ul></dd></dl></header><main class="documentBody" data-lovdata-URL="LTI/forskrift/1986-07-15-1617" id="dokument"><h1>Forskrift om endring av forskrift for elektriske anlegg om bord i skip og sjøredskaper.</h1><article class="legalP" data-absoluteaddress="/ledd/1/" id="ledd-1">Norges vassdrags- og energiverk har 15. juli 1986 (Meddelelse ET-67), i medhold av § 2 i lov av 24. mai 1929 nr. 4 om tilsyn med elektriske anlegg og bemyndigelse av 6. oktober 1971 fra Industridepartementet, fastsatt endringer i forskrift for elektriske anlegg om bord i skip og sjøredskaper av 11. november 1975. Forskriften trer i kraft 1. september 1986.</article><article class="legalP" data-absoluteaddress="/ledd/2/" id="ledd-2">1986-revisjonen av forskrift for elektriske anlegg om bord i skip og sjøredskaper (FEAS) vil ikke medføre vesentlig skjerping av sikkerhetskravene til de elektriske anlegg. Det er foretatt enkelte justeringer basert på de siste tillegg til Sjøsikkerhetskonvensjonen av 1974 og standardiseringsarbeidet i IEC. For øvrig er det foretatt visse redaksjonelle endringer og mindre endringer av enkelte bestemmelser på grunnlag av erfaringer fra det løpende tilsyns- og sikkerhetsarbeid.</article><article class="legalP" data-absoluteaddress="/ledd/3/" id="ledd-3">Samtidig med ikrafttredelsen av 1986-endringene i FEAS, oppheves formelt NVE-meddelelsene 2/72, EK-16, EK-19, EK-43, EK-44, EK-52 og EK-58. Bestemmelsene i disse meddelelser er revidert og i nødvendig utstrekning integrert i FEAS.</article><article class="legalP" data-absoluteaddress="/ledd/4/" id="ledd-4">I forbindelse med omorganiseringen 1. januar 1986 har NVE endret navn til Norges vassdrags- og energiverk. For Norges vassdrags- og energiverk (NVE) gjelder hva angår elsikkerhetsvirksomheten. de samme delegeringer og fullmakter som ble gitt Norges vassdrags- og elektrisitetsvesen. Forskrift-, tilsyns- og kontrollarbeidet administreres av Elsikkerhetsavdelingen i NVE. Elektrisitetstilsynets distrikter er organisasjonsmessig underlagt denne avdeling.</article></main></body></html>